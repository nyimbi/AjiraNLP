ኢየሩሳሌም እልል በዪ!
የዳዊት መዝሙረ መዓርግ
1“ወደ እግዚአብሔር ቤት እንሂድ” ባሉኝ ጊዜ፣
ደስ አለኝ።
2ኢየሩሳሌም ሆይ፤ እግሮቻችን ከደጅሽ ውስጥ ቆመዋል።
3ኢየሩሳሌም እጅግ እንደ ተጠጋጋች፣
ከተማ ሆና ተሠርታለች።
4ለእስራኤል በተሰጠው ሥርዐት መሠረት፣
የእግዚአብሔርን ስም ለማመስገን፣
የእግዚአብሔር ነገዶች፣
ወደዚያ ይመጣሉ።
5በዚያም የፍርድ ዙፋኖች የሆኑት፣
የዳዊት ቤት ዙፋኖች ተዘርግተዋል።
6እንዲህ ብላችሁ ለኢየሩሳሌም ሰላም ጸልዩ፤
“የሚወዱሽ ይለምልሙ፤
7በቅጥርሽ ውስጥ ሰላም ይሁን፤
በምሽግሽም ውስጥ መረጋጋት ይስፈን”።
8ስለ ወንድሞቼና ስለ ባልንጀሮቼ፣
“በውስጥሽ ሰላም ይስፈን” እላለሁ።
9ስለ አምላካችን ስለ እግዚአብሔር ቤት፣
በጎነትሽን እሻለሁ።