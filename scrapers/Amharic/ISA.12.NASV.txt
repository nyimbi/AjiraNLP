የውዳሴ መዝሙር
1በዚያን ቀን እንዲህ ትላለህ፤
“እግዚአብሔር ሆይ፤
ቀድሞ ተቈጥተኸኝ ነበር፤
አሁን ግን ከቍጣህ ተመለስህ፤
ደግሞም አጽናንተኸኛልና እወድስሃለሁ።
2እነሆ፣ እግዚአብሔር ድነቴ ነው፤
እታመናለሁ፣ ደግሞም አልፈራም፤
ጌታ እግዚአብሔር ብርታቴና ዝማሬዬ ነው፤
ድነቴም ሆኖአል።”
3ከድነቴ ምንጮች
ውሃ በደስታ ትቀዳላችሁ።
4በዚያን ቀን እንዲህ ትላላችሁ፤
“እግዚአብሔርን አመስግኑ፤ ስሙንም ጥሩ፤
ያደረገውንም በአሕዛብ መካከል አስታውቁ፤
ስሙ ከፍ ከፍ ማለቱንም ዐውጁ።
5 ለእግዚአብሔር ዘምሩ፤ ታላቅ ሥራ ሠርቶአልና፤
ይህም ለዓለም ሁሉ ይታወቅ።
6የጽዮን ሕዝብ ሆይ፤ እልል በሉ፤
በደስታም ዘምሩ፤
በመካከላችሁ ያለው የእስራኤል ቅዱስ ታላቅ ነውና።