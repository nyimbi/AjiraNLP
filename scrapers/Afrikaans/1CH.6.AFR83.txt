Die stam Levi
1Die seuns van Levi was Gerson, Kehat en Merari. 2Die seuns van Kehat was Amram, Jishar, Hebron en Ussiël. 3Die kinders van Amram was Aäron, Moses en Mirjam. Die seuns van Aäron was Nadab, Abihu, Eleasar en Itamar. 4Die geslag van Eleasar loop dan oor Pinehas, Abisua, 5Bukki, Ussi, 6Seragja, Merajot, 7Amarja, Agitub, 8Sadok, Agimaäs, 9Asarja en Joganan 10tot by Asarja wat priester was in die tempel wat Salomo in Jerusalem gebou het. 11Van Asarja af loop die geslag oor Amarja, Agitub, 12Sadok, Sallum, 13Gilkija, Asarja 14en Seraja tot by Josadak. 15Josadak is saam toe die Here Juda en Jerusalem deur Nebukadnesar laat wegvoer het.
Die Levitiese geslagte
16Die seuns van Levi was Gerson, Kehat en Merari. 17Hier volg die name van die seuns van Gerson: Libni en Simi. 18Die seuns van Kehat was Amram, Jishar, Hebron en Ussiël. 19Die seuns van Merari was Magli en Musi.
Die Levigeslagte volgens families is soos volg: 20onder Gerson val Libni, Jagat, Simma, 21Joag, Iddo, Serag en Jeatrai. 22Die Kehatgroep is Amminadab, Korag, Assir, 23Elkana, Abiasaf, Assir, 24Tagat, Uriël, Ussia en Saul. 25Die Elkanagroep is Amasai, Agimot, 26Elkana, Suf, Nagat, 27Eliab, Jerogam en Elkana. 28Die seuns van Samuel was Joël die oudste, en Abia die tweede. 29Die Merarigroep is Magli, Libni, Simi, Ussa, 30Sima, Gaggija en Asaja.
Die tempelsangers
31Dawid het die volgende manne aangestel om die sang waar te neem in die huis van die Here sodra die ark sy rusplek daar sou vind. 32Hulle het ook gesorg vir die sang voor die heiligdom, die tent van ontmoeting, totdat Salomo die huis van die Here in Jerusalem gebou het. Hulle het hulle dienste verrig volgens 'n vaste reëling. 33Die volgende manne het die diens verrig saam met hulle seuns: van die Kehatgroep was daar Heman die tempelsanger, seun van Joël seun van Samuel, 34wie se geslag teruggaan oor Elkana, Jerogam, Eliël, Togu, 35Suf, Elkana, Magat, Amasai, 36Elkana, Joël, Asarja, Sefanja, 37Tagat, Assir, Abiasaf, Korag, 38Jishar en Kehat tot by Levi seun van Israel. 39Heman se ampsgenoot Asaf het regs van hom gestaan. Asaf se geslag het teruggegaan tot by Levi oor Berekja, Sima, 40Migael, Maäseja, Malkija, 41Etni, Serag, Adaja, 42Etan, Simma, Simi, 43Jagat en Gerson. 44Hulle ampsgenote aan die linkerkant was die Merarigroep onder leiding van Etan, wie se geslag teruggaan oor Kusaja, Abdi, Malluk, 45Gasabja, Amasia, Gilkija, 46Amsi, Bani, Semer, 47Magli en Musi tot by Merari seun van Levi.
Geslag van Aäron
48Die tempelsangers se Levitiese ampsgenote is aangestel vir al die dienste van die heiligdom, die tempel van God. 49Aäron en sy seuns alleen het egter die offerdiens waargeneem by die brandofferaltaar en die wierookaltaar, die diens by die besondere gewyde offers. So het hulle versoening vir Israel gedoen in ooreenstemming met alles wat Moses, die dienaar van God, beveel het. 50Die geslag van Aäron was soos volg: Eleasar, Pinehas, Abisua, 51Bukki, Ussi, Seragja, 52Merajot, Amarja, Agitub, 53Sadok en Agimaäs.
Die woonplekke van die Leviete
(Vgl. Jos. 21:5-39)
54Verder volg nou ook hulle woonplekke volgens hulle tentdorpe in hulle gebied. Omdat die lot hulle aangewys het, is vir die seuns van Aäron, die Kehatgeslag, 55Hebron in Juda gegee met sy weivelde in sy omgewing. 56Die lande van die stad met sy dorpies is egter aan Kaleb seun van Jefunne gegee. 57Aan die Aärongeslag het hulle behalwe die asielstad Hebron ook nog gegee: Libna met sy weivelde, Jattir, Estemoa met sy weivelde, 58Golon met sy weivelde, Debir met sy weivelde, 59Asan met sy weivelde en Bet-Semes met sy weivelde, 60en in die Benjamingebied ook nog Geba, Alemet en Anatot, elkeen met sy weivelde. Hulle het altesaam dertien stede vir hulle geslagte gehad. 61Aan die oorblywende Kehatgeslagte het hulle met die lot tien stede in die gebied van die halwe Manassestam toegewys.
62Aan die Gersongeslagte het hulle in die stamgebiede van Issaskar, Aser en Naftali en in die stamgebied van Manasse in Basan dertien stede toegewys.
63Aan die Merarigeslagte het hulle met die lot twaalf stede toegewys in die stamgebiede van Ruben, Gad en Sebulon.
64Die Israeliete het vir die Leviete die stede saam met hulle weivelde gegee. 65Hulle het die stede wat opgenoem is, met die lot toegewys in die stamgebied van die Judeërs, die stamgebied van die Simeoniete en die stamgebied van die Benjaminiete.
66Wat die Kehatgeslagte betref, die stede waaroor hulle beskikking gehad het, was in die stamgebied van Efraim. 67Aan hulle is die asielstad Sigem in die Efraimsberge gegee saam met sy weivelde, sowel as Geser, 68Jokmeam, Bet-Goron, 69Ajalon en Gat-Rimmon, elkeen met sy weivelde. 70In die stamgebied van die halwe Manassestam is Aner met sy weivelde en Jibleam met sy weivelde aan die geslag van die oorblywende Kehatiete gegee.
71Die Gersoniete het in die stamgebied van die halwe Manassestam Golan in Basan met sy weivelde gekry sowel as Astarot met sy weivelde; 72in die stamgebied van Issaskar: Kedes, Daberat, 73Ramot en En-Gannim; 74in die stamgebied van Aser: Misal, Abdon, 75Gukok en Regob; 76in die stamgebied van Naftali: Kedes in Galilea, Gammon en Kirjatajim, elkeen met sy weivelde.
77Die oorblywende Merariërs het in die stamgebied van Sebulon gekry: Rimmon met sy weivelde en Tabor met syne; 78teenoor Jerigo, oos van die Jordaan, in die stamgebied van Ruben: Beser in die droëveld, Jahas, 79Kedemot en Mefaät, elkeen met sy weivelde; 80in die stamgebied van Gad: Ramot in Gilead, Maganajim, 81Gesbon en Jaser, elkeen met sy weivelde.