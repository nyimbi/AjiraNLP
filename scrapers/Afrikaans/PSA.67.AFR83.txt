Mag die volke U loof, o God!
1Vir die koorleier: met snarespel. 'n Psalm. 'n Lied.
2Mag God ons genadig wees en ons seën,
mag Hy tot ons redding verskyn,
Sela
3sodat sy dade oor die wêreld heen bekend mag word,
sy reddende krag onder alle nasies.
4Mag die volke U loof, o God,
mag al die volke U loof!
5Mag die nasies bly wees en jubel
omdat U hulle regverdig regeer
en hulle op die aarde lei.
Sela
6Mag die volke U loof, o God,
mag al die volke U loof!
7Die land het sy oes gelewer.
God, ons God, het ons geseën.
8God het ons geseën.
Die mense op die hele aarde moet Hom eer.