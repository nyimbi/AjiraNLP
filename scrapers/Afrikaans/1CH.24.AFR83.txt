Dawid deel die priesters in diensgroepe in
1Wat die Aäroniete betref, hulle afdelings moes dié van die seuns van Aäron gewees het: Nadab en Abihu, Eleasar en Itamar. 2Nadab en Abihu is egter dood vóór hulle pa en hulle het nie seuns gehad nie. Daarom het net Eleasar en Itamar die priesterskap gekry. 3Dawid het hulle met behulp van Sadok, uit die nageslag van Eleasar, en Agimelek, uit die nageslag van Itamar, in diensgroepe ingedeel vir die uitvoering van hulle pligte. 4Toe hulle vind dat die nageslag van Eleasar meer manlike hoofde het as die nageslag van Itamar, het hulle die nageslag van Eleasar onder sestien familiehoofde en die nageslag van Itamar onder ag ingedeel. 5Hulle het hulle deur loting ingedeel, die een groep by die ander, sodat daar ampsdraers van die heiligdom, ampsdraers vir God, uit die Eleasargeslag én uit die Itamargeslag gekom het. 6Die administratiewe amptenaar Semaja, 'n Leviet, seun van Netanel, het hulle opgeskrywe in teenwoordigheid van die koning, die amptenare, die priester Sadok, Agimelek seun van Abjatar en die familiehoofde van die priesters en die Leviete. Telkens is twee families vir Eleasar en een vir Itamar geneem.
7Die eerste lot het op Jojarib geval, die tweede op Jedaja, 8die derde op Garim, die vierde op Seorim, 9die vyfde op Malkija, die sesde op Mijamin, 10die sewende op Kos, die agste op Abia, 11die negende op Jesua, die tiende op Sekanja, 12die elfde op Eljasib, die twaalfde op Jakim, 13die dertiende op Guppa, die veertiende op Jesebab, 14die vyftiende op Bilga, die sestiende op Immer, 15die sewentiende op Gesir, die agtiende op Pisses, 16die negentiende op Petagja, die twintigste op Esegiël, 17die een en twintigste op Jakin, die twee en twintigste op Gamul, 18die drie en twintigste op Delaja en die vier en twintigste op Maäsja. 19Dit was die diensgroepe waarvolgens hulle vir die uitvoering van hulle pligte na die huis van die Here toe gekom het. Dit moes geskied volgens die orde wat Aäron, hulle pa, neergelê het in ooreenstemming met die bevel van die Here die God van Israel.
Die familiehoofde van die oorblywende Leviete
20Wat die oorblywende Leviete betref, hulle familiehoofde was die volgende: Subael uit die nageslag van Amram, Jegdeja uit die nageslag van Subael, 21Jissija uit die nageslag van Regabja, 22Selomit uit die nageslag van Jishar, en Jagat uit die nageslag van Selomit. 23Uit die nageslag van Hebron was daar vier: Jerija, Amarja, Jagasiël en Jekamam. 24Miga was uit die nageslag van Ussiël, en Samir uit dié van Miga. 25Jissija was Miga se broer, en Sagaria was die familiehoof uit die nageslag van Jissija. 26Die seuns van Merari was Magli en Musi. Uit die nageslag van Jaäsija, 27'n seun van Merari, was Soham, Sakkur en Ibri familiehoofde. 28Uit die nageslag van Magli was daar Eleasar, maar hy het nie seuns gehad nie. 29Jeragmeël was die familiehoof uit die nageslag van Kis. 30Die seuns van Musi was Magli, Eder en Jerimot.
Dit is dan die Leviete volgens hulle families. 31Hulle het ook, naas hulle broers, die nageslag van Aäron, deelgeneem aan die loting in teenwoordigheid van koning Dawid, Sadok, Agimelek en die familiehoofde van die priesters en die Leviete. Van elke familie is almal, van die hoof tot by sy jongste broer, ingereken.