1Toe die muur voltooi is, het ek die deure gehang en poortwagte, sangers en Leviete aangestel. 2Ek het Ganani, my ampsgenoot, en Gananja, die bevelhebber van die vesting, in bevel van Jerusalem geplaas. Gananja was 'n betroubare man wat eerbied vir God gehad het, meer as baie ander. 3Ek het hulle beveel: “Moenie die poorte van Jerusalem oopmaak voor die son warm is nie en maak die deure weer toe en grendel hulle terwyl die poortwagte nog op hulle pos is. Stel ook wagte aan uit die inwoners van Jerusalem, party op die wagposte en party voor hulle huise.”
Die lys van mense wat saam met Serubbabel teruggekom het
(Vgl. Esra 2)
4Die stad was uitgestrek en groot, met min mense daarin, en daar was nog nie genoeg huise gebou nie. 5My God het my die besluit laat neem om die vooraanstaande burgers, die amptenare en die ander mense te laat bymekaarkom vir opname in die familieregister. Ek het die register van dié wat eerste teruggekom het, in die hande gekry, en daarin die volgende opgeskryf gevind:
6“Hier volg 'n opgawe van die mense uit die provinsie Juda wat uit die ballingskap teruggekom het na Jerusalem en Juda toe, elkeen na sy eie stad toe. Hulle is weggevoer deur koning Nebukadnesar van Babel, 7en hulle het teruggekom saam met Serubbabel, Josua, Nehemia, Asarja, Raämja, Nagamani, Mordegai, Bilsan, Mispar, Bigwai, Regum en Baäna. Die getalle van die mense van die volk Israel:
“Ingedeel volgens families:
8Paros 2 172, 9Sefatja 372, 10Arag 652, 11Pagat-Moab, uit die families van Josua en Joab, 2 818, 12Elam 1 254, 13Sattu 845, 14Sakkai 760, 15Bani 648, 16Bebai 628, 17Asgad 2 322, 18Adonikam 667, 19Bigwai 2 067, 20Adin 655, 21Ater, uit die familie van Hiskia, 98, 22Gasum 328, 23Besai 324, 24Garif 112.
“Ingedeel volgens plek van herkoms:
25Gibeon 95, 26Betlehem en Netofa 188, 27Anatot 128, 28Bet-Asmawet 42, 29Kirjat-Jearim, Kefira en Beërot 743, 30Rama en Geba 621, 31Mikmas 122, 32Bet-El en Ai 123, 33Nebo 52, 34Elam 1 254, 35Garim 320, 36Jerigo 345, 37Lod, Gadid en Ono 721, 38Senaä 3 930.
39“Priesterfamilies:
Jedaja, uit die huis van Jesua, 973, 40Immer 1 052, 41Pasgur 1 247, 42Garim 1 017.
43“Levitiese families:
Jesua, uit die familie van Kadmiël, uit die Hodaujagroep, 74, 44sangers uit die Asafgroep 148, 45poortwagte uit die families van Sallum, Ater, Talmon, Akkub, Gatita en Sobai 138.
46“Tempelslawe met hulle families:
Siga, Gasufa, Tabbaot, 47Keros, Sia, Padon, 48Lebana, Gagaba, Salmai, 49Ganan, Giddel, Gagar, 50Reaja, Resin, Nekoda, 51Gassam, Ussa, Paseag, 52Besai, Meünim, Nefusim, 53Bakbuk, Gakufa, Gargur, 54Baslut, Megida, Garsa, 55Barkos, Sisera, Temag, 56Nesiag en Gatifa.
57“Nakomelinge van die dienaars van Salomo, met hulle families:
Sotai, Soferet, Peruda, 58Jala, Darkon, Giddel, 59Sefatja, Gattil, Pokeret-Sebajim en Amon.
60Al die tempelslawe en die nakomelinge van die amptenare van Salomo was saam 392.
61Uit Tel-Melag, Tel-Garsa, Kerub-Addan en Immer het mense teruggekom wat nie uit hulle familieverband en afstamming kon aantoon dat hulle deel van Israel is nie. 62Dit was die families van Delaja, Tobija en Nekoda, altesaam 642 mense. 63Van die priesterfamilies was daar ook nog dié van Gabaja, Kos en Barsillai, dié Barsillai wat getroud is met 'n dogter van die Gileadiet Barsillai en toe na hom vernoem is. 64Hierdie families het probeer vasstel of hulle in die registers opgeneem is, maar daar kon niks gevind word nie, en hulle is uit die priesterskap onthef. 65Die amptenaar wat met dié saak belas was, het beslis dat hulle nie van die gewyde gawes mag eet voordat 'n priester uitsluitsel gegee het met die urim en die tummim nie.
66“Die hele groep was in totaal 42 360, 67afgesien van hulle slawe en slavinne; dié was 7 337. Dan was daar ook nog 245 sangers en sangeresse, 69asook 435 kamele en 6 720 donkies.”
Bydraes vir die bou van die tempel
70Party familiehoofde het bydraes gegee vir die werk. Die goewerneur het vir die fonds ag en 'n half kilogram goud, vyftig komme en vyf honderd en dertig stelle priesterklere gegee. 71Van die familiehoofde het vir die werkfonds honderd ag en sestig kilogram goud en een en 'n kwart ton silwer bygedra. 72Die res van die mense het honderd ag en sestig kilogram goud, meer as 'n ton silwer en sewe en sestig stelle priesterklere gegee.
Die byeenkoms by die Waterpoort
73Die priesters, die Leviete, die poortwagte, die sangers, 'n deel van die volk, en die tempelslawe het hulle gevestig in die stede waar hulle vandaan gekom het. Dit het die hele Israel gedoen.