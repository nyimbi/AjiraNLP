1Op die verseëlde dokument staan: Die goewerneur Nehemia seun van Gakalja en die priesters Sedekia, 2Seraja, Asarja, Jeremia, 3Pasgur, Amarja, Malkija, 4Gattus, Sebanja, Malluk, 5Garim, Meremot, Obadja, 6Daniël, Ginneton, Baruk, 7Mesullam, Abia, Mijamin, 8Maäsja, Bilga en Semaja.
9Die Leviete was Jesua seun van Asanja, Binnuï uit die Genadadgroep, en Kadmiël, 10met hulle ampsgenote, Sebanja, Hodija, Kelita, Pelaja, Ganan, 11Miga, Regob, Gasabja, 12Sakkur, Serebja, Sebanja, 13Hodija, Bani en Beninu. 14Die leiers van die volk was Paros, Pagat-Moab, Elam, Sattu, Bani, 15Bunni, Asgad, Bebai, 16Adonia, Bigwai, Adin, 17Ater, Hiskia, Assur, 18Hodija, Gasum, Besai, 19Garif, Anatot, Nebai, 20Magpias, Mesullam, Gesir, 21Mesesabel, Sadok, Jaddua, 22Pelatja, Ganan, Anaja, 23Hosea, Gananja, Gassub, 24Loges, Pilga, Sobek, 25Regum, Gasabna, Maäseja, 26Agija, Ganan, Anan, 27Malluk, Garim en Baäna.
28Die res van die gemeente, priesters, Leviete, poortwagte, sangers, tempelslawe en al die ander wat hulle van die heidenvolke afgeskei het met die oog op die wet van God, vrouens, seuns, dogters, almal wat reeds die nodige begrip gehad het, 29het hulle aangesluit by hulle ampsgenote en leiers. Hulle het 'n dure eed afgelê om te leef volgens die wet van God wat deur Moses, die dienaar van God, aan die volk gegee is, en om gehoorsaam te wees aan al die gebooie van die Here, ons Here, en aan sy bepalings en voorskrifte. 30Verder het hulle onderneem:
“Ons sal ons dogters nie met die heidenvolke laat trou nie en hulle dogters nie met ons seuns nie.
31“Wanneer die heidene handelsware of graan op die sabbatdag bring om te verkoop, sal ons dit nie op die sabbat of op enige gewyde dag van hulle koop nie.
“Ons sal die grond al om die sewende jaar onbewerk laat lê en alle skulde vryskeld.
32“Ons aanvaar die verpligting om elkeen elke jaar vier gram goud by te dra vir die dienswerk in die huis van ons God: 33vir die offerbrood, die gereelde graanoffer, die gereelde brandoffer, die offers op sabbatte, nuwemane, vasgestelde feestye en besondere gewyde dae, vir die sondeoffer om vir Israel versoening te doen, en vir al die werk in die huis van ons God.
34“Ons, priesters, Leviete sowel as die ander mense, het geloot om te bepaal wanneer dit elke familie se beurt is om, op die vasgestelde tyd elke jaar, die heffing van brandhout vir die altaar van die Here ons God na die huis van ons God toe te bring soos dit in die wet voorgeskryf is.
35“Ons sal die eerstelinge van ons gesaaides en die eerstelinge van al die vrugtebome elke jaar na die huis van die Here toe bring.
36“Soos dit in die wet voorgeskryf is, sal ons ons eersgebore seuns en die eersgeborenes van ons vee, van ons beeste sowel as van ons kleinvee, na die priesters toe bring wat in die huis van ons God diens doen.
37“Ons sal die eerste deeg ná die oes, ons offergawes en die eerstelinge van alles wat ons bome oplewer, van ons wyn en olie, na die opslagplekke van die huis van ons God bring vir die priesters, en die tiendes van ons gesaaides vir die Leviete.
“Die Leviete sal tiendes insamel in al die stede waar ons werk. 38'n Priester uit die nageslag van Aäron sal die Leviete vergesel wanneer hulle tiendes insamel. Die Leviete sal een tiende van die ingesamelde tiendes na die huis van ons God toe bring, na die opslagplekke by die voorraadkamer toe.
39“Die Israeliete en die Leviete sal die offergawes van koring, wyn en olie na die opslagplekke toe bring. Daar word die gereedskap vir die heiligdom gebêre, en daar is die diensdoende priesters, die poortwagte en die sangers.
“Ons sal die huis van ons God nie verwaarloos nie.”