Aan sy liefde is daar geen einde nie
1Loof die Here, want Hy is goed.
Aan sy liefde is daar geen einde nie.
2Loof die oppermagtige God.
Aan sy liefde is daar geen einde nie.
3Loof die magtigste van alle maghebbers.
Aan sy liefde is daar geen einde nie.
4Hy het magtige dade gedoen, Hy alleen.
Aan sy liefde is daar geen einde nie.
5Hy het die hemel met soveel insig gemaak.
Aan sy liefde is daar geen einde nie.
6Hy het die aarde op die waters gevestig.
Aan sy liefde is daar geen einde nie.
7Hy het die groot hemelligte gemaak,
Aan sy liefde is daar geen einde nie.
8die son om te heers oor die dag,
Aan sy liefde is daar geen einde nie.
9die maan en die sterre om te heers oor die nag.
Aan sy liefde is daar geen einde nie.
10Hy het die Egiptenaars getref met die dood van hulle eersgeborenes
Aan sy liefde is daar geen einde nie.
11en Israel onder hulle uit gelei
Aan sy liefde is daar geen einde nie.
12met sy groot mag en krag.
Aan sy liefde is daar geen einde nie.
13Hy het die Rietsee in twee gekloof
Aan sy liefde is daar geen einde nie.
14en Israel daar deur laat trek,
Aan sy liefde is daar geen einde nie.
15maar die farao met sy leÃ«rmag in die Rietsee gestort.
Aan sy liefde is daar geen einde nie.
16Hy het sy volk deur die woestyn laat trek.
Aan sy liefde is daar geen einde nie.
17Hy het groot konings oorwin,
Aan sy liefde is daar geen einde nie.
18magtige konings laat sneuwel:
Aan sy liefde is daar geen einde nie.
19koning Sihon van die Amoriete,
Aan sy liefde is daar geen einde nie.
20koning Og van Basan.
Aan sy liefde is daar geen einde nie.
21Hy het hulle land as geskenk gegee,
Aan sy liefde is daar geen einde nie.
22as geskenk aan Israel, sy dienaar.
Aan sy liefde is daar geen einde nie.
23Hy het aan ons gedink in ons vernedering
Aan sy liefde is daar geen einde nie.
24en ons uit die mag van ons teÃ«standers bevry.
Aan sy liefde is daar geen einde nie.
25Hy gee voedsel aan al wat lewe.
Aan sy liefde is daar geen einde nie.
26Loof die God van die hemel!
Aan sy liefde is daar geen einde nie.