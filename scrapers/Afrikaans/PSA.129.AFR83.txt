Die Here het die bande losgesny
1'n Pelgrimslied.
Hulle het my van jongs af swaar verdruk,
dit moet Israel sê,
2hulle het my van jongs af swaar verdruk,
maar hulle kon my nie onderkry nie.
3Hulle het van my rug 'n ploegland gemaak
en daar lang vore op getrek.
4Die Here is regverdig,
Hy het die bande losgesny
waarmee die goddeloses my gebind het.
5Mag almal wat vir Sion haat, self tot niet gaan,
6mag hulle wees soos gras op 'n dak:
dit verdroog nog voor dit behoorlik uitgespruit het
7en daar is niks om af te sny
en in bondels weg te dra nie.
8Niemand wat daar verbygaan, sal die groet:
“Die Here het julle geseën,
ons seën julle in die Naam van die Here,”
kan uitspreek nie.