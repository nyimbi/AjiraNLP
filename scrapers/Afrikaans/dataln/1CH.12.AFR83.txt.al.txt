1  Die volgende manne het al in Siklag by Dawid aangesluit toe hy nog verban was deur Saul seun van Kis. Hulle het tot Dawid se groep dapper manne behoort en was sy strydmakkers in die oorlog. 

2  Hulle was bewapen met pyl en boog en kon ewe goed met die regter- as met die linkerhand slingervel gooi en boog skiet. Hulle was van Saul se stamgenote uit Benjamin. 

3  Die leier was Agiëser; verder was daar Joas seun van Semaä uit Gibea; Jesiël en Pelet, seuns van Asmawet; Beraka, Jehu uit Anatot, 

4  Jismaja uit Gibeon, 'n held onder die dertig helde en selfs beter as hulle; Jeremia, Jagasiël, Joganan, Josabad uit Gedera, 

5  Elusai, Jerimot, Bealja, Semarja, Sefatja uit Garif; 

6  Elkana, Jissija, Asarel, Joëser en Jasobam uit Korag; 

7  Joëla en Sebadja, seuns van Jerogam, uit Gedor. 

8  Daar het ook van die Gadiete oorgeloop na Dawid toe, na sy bergskuiling toe in die woestyn. Hulle was helde, krygsmanne, reg vir oorlog, bewapen met 'n groot skild en 'n spies, vreesaanjaend soos leeus en so vinnig soos wildsbokke op die berge. 

9  Eser was die hoof, Obadja tweede in rang, Eliab derde, 

10  Mismanna vierde, Jeremia vyfde, 

11  Attai sesde, Eliël sewende, 

12  Joganan agste, Elsabad negende, 

13  Jeremia tiende, Makbannai elfde. 

14  Hulle was van die mense uit Gad, hoofmanne van die leër; die kleinste van hulle kon man-alleen staan teen honderd, die grootste teen duisend. 

15  Dit was hulle wat in die reëntyd die Jordaan oorgesteek het toe hy vol was tot oor altwee sy walle en al die laagtes oos en wes volgestoot het. 

16  Toe daar van die Benjaminiete en Judeërs na Dawid toe gekom het in die bergskuiling, 

17  het hy na hulle toe uitgekom en geroep: “As julle in vrede na my toe gekom het om my te help, is ons bondgenote en is ek bereid om julle leier te wees, maar as julle gekom het om my aan my vyande te verraai, terwyl ek geen misdaad begaan het nie, mag die God van ons voorvaders dit dan raaksien en julle straf.” 

18  Daarna het die Gees vir Amasai, die leier van die dertig, in besit geneem, en hy het gesê: “Vír u, Dawid! Bý u, seun van Isai! Vrede, vrede vir u, en vrede vir hom wat by u staan, want u God help u!” Dawid het hulle toe aanvaar en hulle opgeneem onder die leiers van sy bende. 

19  Uit Manasse het mense na Dawid toe oorgeloop toe hy saam met die Filistyne op die veldtog teen Saul uitgetrek het. Hy het egter nie die Filistyne gehelp nie, want hulle regeerders het hom doelbewus weggestuur. Hulle het gesê: “Hy sal na sy koning Saul toe oorloop met ons koppe.” 

20  Dawid is toe na Siklag toe en daar het die volgende mense uit Manasse na hom toe oorgeloop: Adnag, Josabad, Jediael, Migael, Josabad, Elihu en Silletai, leiers van afdelings in Manasse. 

21  Hulle het Dawid gehelp en het aanvoerders van sy bende geword, want hulle was almal strydbare manne. 

22  Daar het van dag tot dag mense by Dawid aangekom om hom te help, totdat dit 'n groot leër geword het, 'n magtige leër. Die volksleër wat in Hebron by Dawid aangesluit het 

23  Hier volg die getalle van die hoofmanne van die gewapende mag wat in Hebron na Dawid toe gekom het om die koningskap van Saul op hom oor te dra volgens die wil van die Here: 

24  Judeërs, gewapen met grootskild en spies: 

6   

800  , ten volle gewapen; 

25  van die Simeoniete, strydbare manne gereed vir aktiewe diens: 

7   

100  ; 

26  van die Leviete: 

4   

600  ; 

27  ook nog Jojada, die Aäronitiese vors met 

3   

700   man by hom, 

28  en die jong Sadok, 'n strydbare man, met sy familie onder 

22   aanvoerders; 

29  van die Benjaminiete, Saul se stamgenote: 

3   

30  Van die Efraimiete was daar 

20   

800  , almal strydbare manne, gesiene mense in hulle families; 

31  van die halwe Manassestam: 

18   

32  van die Issaskarstam, die mense wat die tekens van die tye verstaan het en geweet het wat Israel te doen staan: 

200   van hulle hoofmanne en al hulle stamgenote onder hulle bevel; 

33  van Sebulon: 

50   

34  Van Naftali was daar 

1   

37   

35  van die Danniete: 

28   

600   gewapende man; 

36  van Aser: 

40   

37  van oorkant die Jordaan af, van die Rubeniete, Gadiete en die halwe Manassestam: 

120   

38  Al hierdie krygsmanne het saamgestaan en met volle oorgawe na Hebron toe gekom om Dawid koning oor die hele Israel te maak. Die hele res van Israel was dit daarmee eens dat Dawid koning gemaak moes word. 

39  Drie dae lank was hulle daar by Dawid en het hulle geëet en gedrink, want hulle volksgenote het hulle onthaal. 

40  Hulle verwante selfs van Issaskar, Sebulon en Naftali af het kos aangebring op donkies, kamele, muile en beeste. Daar was volop meel, vyekoeke, rosyntjiekoeke, wyn en olie, grootvee en kleinvee, want daar was groot vreugde in Israel.

