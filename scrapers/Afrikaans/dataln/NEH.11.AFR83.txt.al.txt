1  Die leiers van die volk het in Jerusalem gewoon. Die ander mense het geloot om een uit elke tien in Jerusalem, die heilige stad, te laat woon. Die ander kon in die ander stede woon. 

2  Die volk het egter al die manne geprys wat aangebied het om in Jerusalem te woon. 

3  Hier volg 'n lys van die hoofde van die provinsie Juda wat in Jerusalem gewoon het. Israel, die priesters, die Leviete, die tempelslawe en die nakomelinge van die amptenare van Salomo het oral in die stede van Juda gewoon, elkeen op sy eie grond in sy eie stad. 

4  In Jerusalem het die volgende Judeërs en Benjaminiete gewoon: Judeërs: Ataja seun van Ussia, seun van Sagaria, seun van Amarja, seun van Sefatja, seun van Mahalalel, uit die nageslag van Peres; 

5  Maäseja seun van Baruk, seun van Kol-Gose, seun van Gasaja, seun van Adaja, seun van Jojarib, seun van Sagaria, seun van Siloni. 

6  Die nakomelinge van Peres wat in Jerusalem gewoon het, was altesaam 

468  , almal dapper manne. 

7  Nou volg die Benjaminiete: Sallu seun van Mesullam, seun van Joëd, seun van Pedaja, seun van Kolaja, seun van Maäseja, seun van Itiël, seun van Jesaja, 

8  en dan ook Gabbai en Sallai. Die Benjaminiete was 

928  . 

9  Joël seun van Sikri het die bevel oor hulle gevoer, en Juda seun van Senua was in bevel oor die Nuwe Stad. 

10  Priesters: Jedaja seun van Jojarib, en Jakin; 

11  Seraja seun van Gilkija, seun van Mesullam, seun van Sadok, seun van Merajot, seun van Agitub, was hoof van die tempel. 

12  Hulle ampsgenote, wat die dienswerk in die tempel gedoen het, was 

822  . Verder was daar Adaja seun van Jerogam, seun van Pelalja, seun van Amsi, seun van Sagaria, seun van Pasgur, seun van Malkija, 

13  met sy ampsgenote, 

242   familiehoofde; en Amassai seun van Asarel, seun van Agsai, seun van Mesillemot, seun van Immer, 

14  met sy ampsgenote, 

128   dapper manne. Die bevelvoerder oor hulle was Sabdiël seun van Gedolim. 

15  Leviete: Semaja seun van Gassub, seun van Asrikam, seun van Gasabja, seun van Bunni; 

16  Sabbetai en Josabad was hoofde van die Leviete en belas met die toesig oor die werk buite die tempel; 

17  Mattanja seun van Miga, seun van Sabdi, seun van Asaf, wat in beheer van die sang was, moes die lofprysing by die gebed behartig. Verder was daar Bakbukja, tweede in rang onder sy ampsgenote, en Abda seun van Sammua, seun van Galal, seun van Jedutun. 

18  Al die Leviete in die heilige stad was 

284  . 

19  Poortwagte: Akkub, Talmon en hulle ampsgenote wat by die poorte wag gehou het. Hulle was 

172  . 

20  Die res van Israel en van die priesters en Leviete het oral in die stede van Juda gewoon, elkeen op sy eie stuk grond. 

21  Die tempelslawe het op die Ofel gewoon. Hulle was onder die bevel van Siga en Gispa. 

22  Die gesagvoerder oor die Leviete in Jerusalem was Ussi seun van Bani, seun van Gasabja, seun van Mattanja, seun van Miga, uit die nageslag van Asaf wat die sangers was by die dienswerk in die tempel. 

23  Daar het 'n koninklike opdrag oor die sangers bestaan, 'n voorskrif oor hulle optrede soos dit elke dag moes geskied. 

24  Petagja seun van Mesesabel, uit die nageslag van Serag seun van Juda, was die gevolmagtigde van die koning vir alle sake van die volk. Die nedersettings buite Jerusalem 

25  Wat betref die nedersettings met hulle boerderygebiede, daar het van die Judeërs in Kirjat-Arba en sy buiteposte gewoon, in Dimona en sy buiteposte, in Kabseël en die nedersettings by hom, 

26  in Jesua, in Molada, in Bet-Pelet, 

27  in Gasar-Sual, in Berseba en sy buiteposte, 

28  in Siklag, in Mekona en sy buiteposte, 

29  in En-Rimmon, in Sora, in Jarmut, 

30  in Sanoag en Adullam en die nedersettings by hulle, in Lakis en sy boerderygebied en in Aseka en sy buiteposte. Hulle was dus gevestig oor die gebied van Berseba af tot by Hinnomdal. 

31  Die Benjaminiete het gewoon in Geba, Mikmas, Aja, Bet-El en sy buiteposte, 

32  Anatot, Nob, Ananeja, 

33  Gasor, Rama, Gittajim, 

34  Gadid, Seboïm, Neballat, 

35  Lod, Ono en Vakmansdal. 

36  Afdelings Leviete het ook in Juda en Benjamin gewoon.

