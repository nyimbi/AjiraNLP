保羅責門徒因其中有不潔者
1聞爾中淫亂、有烝其父之繼室者、雖異邦亦未之有也、  2爾猶自矜、而不哀傷、使行此者見擯於爾中、  3我身違而心在、如我偕爾而擬犯此者矣、
門徒宜自愧不宜自誇
4爾與我心會集、以我主耶穌之能、而奉其名、  5付若人於撒但、以滅其形軀、使其靈得救於主耶穌之日、
宜除淨舊麵酵
6爾之誇非善也、豈不知些須之酵、發全團乎、  7爾當盡淨舊酵、俾成新團、如無酵然、蓋我儕之逾越羔已見宰、即基督也、  8故當守節、不以舊酵、不以暴很惡慝之酵、乃以純淨誠實之無酵餅焉、○  9昔我以書遺爾、勿與淫者交、  10然非概謂斯世之淫者、與貪婪、殘酷、拜像者、若然、則爾必離乎世矣、
宜避不正之弟兄令其自愧
11今我以書遺爾、若有名為兄弟、而淫亂、貪婪、拜像、詬詈、沉湎、殘酷、則勿與之交、亦勿與之共食、  12蓋會外者與我何涉而擬之、爾之所擬、非會內者乎、  13會外者上帝擬之、爾中之惡者、爾其擯之、