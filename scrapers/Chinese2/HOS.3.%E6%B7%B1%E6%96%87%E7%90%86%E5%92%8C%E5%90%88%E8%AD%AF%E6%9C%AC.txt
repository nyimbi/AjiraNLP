何西阿復娶妻
1耶和華諭我曰、爾其復往、愛彼淫婦、他人所愛者、如以色列人雖轉向他神、嗜其葡萄餅、耶和華仍愛之、  2於是我以銀十五舍客勒、麰麥一賀梅爾有半、購婦歸我、  3謂之曰、爾其與我靜處多日、勿行淫、勿從他人、我之於爾亦然、  4以色列人必歷多日、無王無君、無祭祀、無柱像、無聖衣、無家神、
以色列歸主蒙恩
5厥後以色列人、必轉求其上帝耶和華、及其王大衛、迨至末日、以寅畏歸於耶和華、蒙其慈惠、