以掃後裔
1 以掃即以東、其裔如左、  2以掃娶迦南女為室、即赫人以倫女亞大、與希未人祭便孫、亞拿女阿何利巴瑪、  3又娶以實瑪利女、尼拜約妹巴實抹、  4亞大生以利法、巴實抹生流珥、  5阿何利巴瑪生耶烏施、雅蘭、可拉、此皆以掃於迦南地所生者、  6以掃率妻、與子女家人、牛羊牲畜、及在迦南所得之資財、往詣他方、離弟雅各、  7蓋二人資財豐盛、牲畜繁多、所旅之地、不能容之、弗獲同居、  8以掃即以東、居西珥山、○  9以掃居西珥山、為以東族祖、厥裔如左、  10其子名以利法、亞大所生、流珥、巴實抹所生、  11以利法生提幔、阿抹、洗玻、迦坦、基納斯、  12以利法妾亭納、生亞瑪力、此皆以掃妻亞大之裔、  13流珥生拿哈、謝拉、沙瑪、米撒、此皆以掃妻巴實抹之裔、  14祭便孫、亞拿女阿何利巴瑪、從以掃生耶烏施、雅蘭、可拉、○  15以掃胤中、有為族長者、其畧如左、以掃冢子以利法子孫中、有提幔族長、阿抹族長、洗玻族長、基納斯族長、  16可拉族長、迦坦族長、亞瑪力族長、此以利法後裔中之族長、在以東地、皆亞大之裔、○  17以掃子流珥子孫中、有拿哈族長、謝拉族長、沙瑪族長、米撒族長、此流珥後裔中之族長、在以東地、皆以掃妻巴實抹之裔、  18阿何利巴瑪子孫中、有耶烏施族長、雅蘭族長、可拉族長、此皆以掃妻亞拿女阿何利巴瑪之裔、  19上所記諸族長、皆以掃即以東之子孫、○
西珥後裔
20素居是地者、何利人西珥子孫、其畧如左、羅坍、朔巴、祭便、亞拿、  21底順、以察、底珊、此皆以東地何利人西珥裔中之族長、  22羅坍子何利、希幔、妹亭納、  23朔巴子亞勒文、瑪拿轄、以巴錄、示玻、阿南、  24祭便子亞雅、亞拿、當時在野牧父祭便之驢、遇溫泉者、即此亞拿、  25亞拿子底順、女阿何利巴瑪、  26底順子欣但、伊是班、益蘭、基蘭、  27以察子辟罕、撒番、亞干、  28底珊子烏斯、亞蘭、  29何利族長、其畧如左、羅坍族長、朔巴族長、祭便族長、亞拿族長、  30底順族長、以察族長、底珊族長、此皆何利人在西珥地為族長者、○
記以東諸王
31當以色列人未有王時、王於以東地者、其畧如左、  32比珥子比拉為王於以東、都亭哈巴、  33比拉薨、波斯拉人謝拉子約巴嗣位、  34約巴薨、提幔人戶珊嗣位、  35戶珊薨、比達子哈達、即昔於摩押田擊米甸人者嗣位、都亞未得、  36哈達薨、瑪士利加人桑拉嗣位、  37桑拉薨、河濱利河伯人掃羅嗣位、  38掃羅薨、亞革波子巴勒哈南嗣位、  39巴勒哈南薨、哈達嗣位、都巴烏、其后米希他別、乃米薩合孫、瑪特利之女、○  40以掃裔諸族長、依其世系居處名氏、其畧如左、亭納族長、亞勒瓦族長、耶帖族長、  41阿何利巴瑪族長、以拉族長、比嫩族長、  42基納斯族長、提幔族長、米比薩族長、  43瑪基疊族長、以蘭族長、以上所載、皆以東之族長、依其疆域、在其壤地、以東族祖、即以掃是、