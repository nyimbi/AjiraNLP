勸以色列人頌美耶和華
1爾其頌美耶和華、向耶和華謳新歌、在聖民會中、歌頌之兮、  2願以色列因造之者而喜、郇民因其王而樂兮、  3願其舞蹈、頌美厥名、以鼗與琴歌頌之兮、  4耶和華喜悅其民、謙卑者、榮之以拯救兮、  5願聖民因獲榮而懽忭、在牀歡詠兮、  6願其口頌上帝之隆譽、手執兩刃之刀兮、  7行報復於列邦、施刑罰於眾民、  8縛其王以鏈、繫顯者以鐵索兮、  9以成所錄之讞、凡厥聖民、咸有此榮、爾其頌美耶和華兮、