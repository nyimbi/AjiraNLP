該撒命羅馬通國報名上册
1維時、該撒亞古士督下詔、令天下人咸登籍、  2此乃居里扭為敍利亞方伯時、首次登籍也、  3眾往登籍、各歸其邑、  4約瑟係大衛族系、故自加利利之拿撒勒邑詣猶太、至大衛之邑、曰伯利恆、  5偕所聘之馬利亞登籍時馬利亞已妊、
耶穌降生
6寓彼時、產期適屆、  7乃生冢子、裹以布、置於槽、客舍無隙地故也、○
天使報信與牧羊人
8其地有牧者、居於原野、夜守羣羊、  9主之使立其旁、主之榮光環照之、牧者大懼、  10天使謂之曰、勿懼、我報爾大喜之嘉音、將及眾民者、  11蓋今日於大衛之邑、為爾生救者、即主基督也、  12爾將見一嬰、裹以布、臥於槽、是其號矣、
眾天使頌讚上帝
13忽有眾天軍偕天使讚上帝曰、  14在至上則榮歸上帝、在地則和平歸其所悅之人、○  15諸天使離之升天、牧人相語曰、我儕且往伯利恆、觀主示我所成之事、  16遂亟往、見馬利亞   約瑟、且見嬰臥於槽、  17既見之、則以指斯嬰而報之之言、播揚之、  18聞者咸奇牧人所語之之事、  19惟馬利亞悉存斯言、而自度之、  20牧者返、以所見所聞、盡如所報、而歸榮頌讚上帝、○  21八日既屆、為嬰行割、命名耶穌、即未妊時、天使所稱者、○
獻嬰孩耶穌與上帝
22潔日既滿、依摩西律、攜嬰上耶路撒冷獻之於主、  23如主律所載、凡初胎之男、必稱聖歸主也、  24且獻祭、如主律所言、以雙鳩、或二雛鴿焉、
西面亞拿指耶穌說預言
25 耶路撒冷有西面者、其人義且虔、素望以色列之慰者、而聖神偕之、  26曾得聖神之示、言其未死之先、必見主之基督、  27彼感於聖神進殿、適父母抱嬰孩耶穌入、欲為之循律而行、  28則接抱之、頌上帝曰、  29主乎、今乃如爾言、釋爾僕安然而逝、  30因我目已見爾之拯救、  31即爾所備於萬民前者、  32為光以照異邦、亦為爾以色列民之榮、  33父母奇其指嬰孩之言、  34西面祝之、謂其母馬利亞曰、此子之立、致以色列多人興衰、亦為受誹之兆、  35且劍將刺爾心、俾多人之意念顯著、○  36有女先知亞拿者、亞設支、法內力之女也、其年已邁、自于歸、偕夫七載、  37為嫠八十有四年、身不離殿、禁食祈禱、日夜事主、  38適進前稱謝上帝、與望耶路撒冷得贖者、論說此嬰、
耶穌歸拿撒勒在彼處長大
39其父母既遵主律、已畢諸事、乃歸加利利、至己邑拿撒勒、○  40嬰孩漸長日健、智慧充實、上帝之恩寵偕之、○
十二歲隨父母上耶路撒冷守節
41每歲逾越節、其父母詣耶路撒冷、  42耶穌年十有二、遵節例偕往、  43卒期而返、童子耶穌猶留耶路撒冷、其父母不知也、  44意其在同行者中、行一日程、乃於親知間訪焉、  45未遇、則返耶路撒冷覓之、
耶穌在殿中聽道隨聽隨問
46三日後遇之於殿、坐諸師中、且聽且問、  47聞之者皆奇其穎悟應對、  48父母見而異之、其母謂之曰、兒、何待我若此乎、爾父與我憂苦覓爾、  49耶穌曰、奚覓我哉、豈不知我必在我父所乎、
復歸拿撒勒順從父母
50父母未達、  51耶穌與歸拿撒勒而承順之、其母以諸言悉藏於心、  52耶穌之智齡日增、上帝與人益愛之、