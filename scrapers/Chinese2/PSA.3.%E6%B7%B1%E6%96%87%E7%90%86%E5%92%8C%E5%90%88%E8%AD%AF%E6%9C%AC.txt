晨興之祈禱
大衛之詩避子押沙龍而作○
1耶和華歟、敵我者何其繁、攻我者眾兮、  2多人論我云、彼不得拯救於上帝、  3耶和華歟、爾乃衛我之盾、為我之榮、使我昂首兮、  4我發聲呼籲耶和華、彼自聖山應之、  5我偃而臥、我寢而醒、以耶和華佑我兮、  6萬人環攻、我不惴焉、  7耶和華歟、爾其興起、我上帝歟、尚其拯余、蓋爾已批敵人之頰、折惡人之齒兮、  8拯救屬於耶和華、願錫嘏爾民兮、