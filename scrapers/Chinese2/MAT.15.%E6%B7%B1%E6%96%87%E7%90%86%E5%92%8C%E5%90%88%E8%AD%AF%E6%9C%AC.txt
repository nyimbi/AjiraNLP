耶穌斥責法利賽人拘守遺規廢棄上帝誡命
1時、有法利賽人士子、自耶路撒冷來、就耶穌曰、  2何爾門徒犯古人遺傳、不盥手而食乎、  3曰爾何因爾遺傳、犯上帝誡乎、  4蓋上帝曰、敬爾父母、又曰、詈父母者、必死之、  5爾則曰、若人謂父母云、我所當奉於爾者、已獻於上帝矣、  6遂可不敬父母、是爾以爾遺傳廢上帝誡也、  7偽善者乎、以賽亞預言指爾者誠是也、  8曰斯民以口尊我、而心則遠我、  9其拜我徒然、以所教者、乃人所命耳、  10遂召眾語之曰、爾宜聽而悟也、
入口者不污人
11非入諸口者污人、惟出諸口者污人也、  12門徒就之曰、法利賽人聞斯言而慍、爾知之乎、  13曰凡植物非我天父所植者、將拔之、  14姑聽之、彼乃瞽而導者、以瞽導瞽、二者皆陷於坑矣、  15彼得曰、斯喻明以教我、  16曰爾曹猶未悟乎、  17豈不知入口者運於腹、而遺於廁乎、  18惟出諸口者由心而發、斯污人也、  19蓋惡念、兇殺、淫亂、苟合、盜竊、妄證、訕謗、  20皆由心而發、斯乃污人、但未盥手而食、不污人也、○
醫治迦南女子
21 耶穌去彼、適推羅   西頓境、  22有迦南婦出境、呼曰、主、大衛之裔、矜恤我、我女患鬼苦甚、  23耶穌不答、其徒至、  24曰婦呼於後、請遣之、 曰、我奉使但為以色列家之亡羊而已、  25婦進而拜曰、主、助我、  26曰、取兒曹投餅狗、非宜也、  27婦曰、主、然、狗亦食其主案下遺屑耳、  28曰婦乎、爾信大矣、如爾願成之、自是女愈、○
醫治許多有殘疾者與患病者
29 耶穌去彼、至加利利海濱、登山而坐、  30羣眾就之、攜跛者、瞽者、瘖者、殘者、及諸病者、置其足前、遂醫之、  31眾見瘖者言、殘者痊、跛者行、瞽者明、則奇之、歸榮以色列之上帝、○  32耶穌召其徒曰、我憫斯眾、已偕我三日而無食、我不欲使之飢而去、恐途中困憊也、  33門徒曰、在野安得若許之餅、以飽斯眾耶、
以七餠數小魚食四千餘人
34 耶穌曰、爾有餅幾何、曰、七、及數小魚耳、  35遂命眾席地而坐、  36取七餅與魚、祝謝而擘之、以予門徒、門徒予眾、  37皆食而飽、拾其屑盈七籃、  38食者婦孺外四千人焉、  39耶穌散眾、登舟入馬加丹境、