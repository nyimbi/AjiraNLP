遭敵迫害求主扶助
大衛匿於西弗   西弗人以告掃羅   大衛作此訓詞使伶長鼓琴歌之○
1上帝歟、以爾名救我躬、以爾力伸我冤兮、  2上帝歟、聞我所祈、側耳聽我口中之言兮、  3外人起而攻我、強暴者索我命、目無上帝兮、  4上帝為我助者、主扶我命兮、  5我敵之惡、彼必報之、祈以誠實滅之兮、  6耶和華歟、我以樂獻之祭奉爾、稱頌爾名、以其為美兮、  7彼救我於諸難、我敵遭報、我目得睹兮、