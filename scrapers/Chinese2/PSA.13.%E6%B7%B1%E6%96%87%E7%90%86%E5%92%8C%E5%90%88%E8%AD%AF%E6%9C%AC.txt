罹憂苦求耶和華眷顧
大衛之詩使伶長歌之○
1耶和華歟、爾之忘我、將至何時、豈永久乎、蔽面而不我顧、伊於胡底兮、  2我心籌畫、日日憂戚、將至何時、吾敵高越乎我、伊於胡底兮、  3我上帝耶和華歟、尚其思忖之、俞允之、復明我目、免我沈睡至死兮、  4免我仇曰、予已勝之、免敵見余顚躓、而欣喜兮、  5惟我賴爾恩寵、樂爾拯救兮、  6耶和華博施於我、我必歌頌之兮、