郇民之福源
可拉裔之詩○
1維其基址、在於聖山、  2耶和華喜愛郇門、逾於雅各諸室兮、  3上帝之邑歟、有榮之事、指爾而言兮、  4我必言及拉哈伯   巴比倫、在識我者之中、非利士推羅古實、各有其人生於郇兮、  5論郇必曰、此也彼也、生於其中、至高者必親堅斯邑兮、  6耶和華錄萬民時、核其數曰、斯人生於彼兮、  7歌者舞者、僉曰我之泉源、咸在於爾兮、