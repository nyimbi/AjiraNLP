1  上帝歟、垂聽我呼籲、注意我祈禱兮、  

2  我心頹敗時、必自地極呼籲爾、尚其導我、至高於我之磐石兮、  

3  爾素為我避所、為我堅臺、以免於敵兮、  

4  我將永居爾幕、託庇於爾翼下、在其密處兮、  

5  上帝歟、我所許之願、爾曾垂聽、敬爾名者、賜之以業兮、  

6  爾必延王之壽、其年歷至多世兮、  

7  彼永居上帝前、祈以慈惠誠實、保佑之兮、  

8  我則永頌爾名、日償我願兮、

