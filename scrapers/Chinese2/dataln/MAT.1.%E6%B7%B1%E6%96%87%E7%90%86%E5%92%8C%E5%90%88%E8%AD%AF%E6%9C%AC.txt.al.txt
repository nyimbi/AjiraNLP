1   亞伯拉罕   大衛之裔、耶穌基督族譜、 

2   亞伯拉罕生以撒、以撒生雅各、雅各生猶大、與其兄弟、  

3  猶大由他瑪氏生法勒斯、謝拉、法勒斯生希斯侖、希斯侖生亞蘭、  

4  亞蘭生亞米拿達、亞米拿達生拿順、拿順生撒門、  

5  撒門由喇合氏生波阿斯、波阿斯由路得氏生俄備得、俄備得生耶西、  

6  耶西生大衛王、○  

7  大衛納烏利亞妻、生所羅門、所羅門生羅波安、羅波安生亞比亞、亞比亞生亞撒、  

8  亞撒生約沙法、約沙法生約蘭、約蘭生烏西亞、  

9  烏西亞生約坦、約坦生亞哈斯、亞哈斯生希西家、  

10  希西家生瑪拿西、瑪拿西生亞們、亞們生約西亞、  

11  民見徙於巴比倫時、約西亞生耶哥尼雅與其兄弟、○  

12  徙巴比倫後、耶哥尼雅生撒拉鐵、撒拉鐵生所羅巴伯、  

13  所羅巴伯生亞比玉、亞比玉生以利亞敬、以利亞敬生亞所、  

14  亞所生撒督、撒督生亞金、亞金生以律、  

15  以律生以利亞撒、以利亞撒生馬但、馬但生雅各、  

16  雅各生約瑟、約瑟即馬利亞之夫、馬利亞生耶穌、稱基督者、○  

17  如是自亞伯拉罕至大衛十四代、自大衛至徙巴比倫十四代、自徙巴比倫至基督十四代、 處女馬利亞感神懷孕 

18   耶穌基督之生如左、母馬利亞為約瑟所聘、未婚感聖神而孕、  

19  其夫約瑟、義人也、不欲顯辱之、意隱休之、 天使為約瑟解疑釋耶穌以馬內利二名之意 

20  思維間、主之使見於夢曰、大衛之裔約瑟、娶爾妻馬利亞勿懼、蓋所孕者、由聖神也、  

21  彼將生子、可名曰耶穌、因將救其民脫厥罪也、  

22  斯事悉成、以應主藉先知所言曰、  

23  將有處女孕而生子、人稱其名、曰以馬內利、譯即上帝偕我儕也、  

24  約瑟寤、如主使所命娶之、  

25  未與同室、及生子、則名之曰耶穌、

