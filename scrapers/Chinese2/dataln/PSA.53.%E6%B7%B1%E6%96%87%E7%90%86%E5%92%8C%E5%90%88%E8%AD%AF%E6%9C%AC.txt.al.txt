1  愚人心中謂無上帝、彼皆敗壞、行可憎之邪惡、無一行善兮、  

2  上帝自天俯視世人、欲察有無明哲是具、上帝是尋兮、  

3  乃皆卻退、同變為污、無行善者、並無其一兮、  

4  作惡者猶無知乎、吞噬我民如食餅、不籲上帝兮、  

5  於無可畏之境、悚然大懼、建營攻爾者、上帝散其骨、上帝棄之、爾則使之蒙羞兮、  

6  惟願以色列之拯救、自郇而出、上帝返其民之俘囚、雅各必歡樂、以色列必欣喜兮、

