1  歲初、列王出戰時、約押率軍毀亞捫族地、往圍拉巴、大衛居於耶路撒冷、約押攻拉巴墮之、  

2  大衛奪其王首之冕、權其金一他連得、飾以寶石、置於大衛首、又自邑中、攜出貨財甚多、  

3  且出其邑民、使之服役於鋸、及鐵耙與斧、大衛待亞捫族諸邑、皆若是、大衛率民眾歸耶路撒冷、○ 三敗非利士人 

4  厥後、與非利士人戰於基色、戶沙人西比該、殺利乏裔細派、敵遂降服、  

5  又與非利士人戰、睚珥子伊勒哈難、殺迦特人歌利亞弟拉哈米、其槍之柯、大如織器之梁、  

6  又戰於迦特、有利乏裔一人、軀幹修偉、手足各有六指、共二十有四、  

7  其人侮以色列族時、大衛兄示米亞子約拿單殺之、  

8  此皆利乏裔、生於迦特、死於大衛、及其臣僕之手、

