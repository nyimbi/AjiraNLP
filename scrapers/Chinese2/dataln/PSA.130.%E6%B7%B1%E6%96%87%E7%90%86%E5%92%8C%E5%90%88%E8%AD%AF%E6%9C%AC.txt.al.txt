1  耶和華歟、我自深淵呼籲爾兮、  

2  主歟、其聽我聲、傾耳聽我懇求之聲兮、  

3  主耶和華歟、爾若注意罪愆、孰能卓立兮、  

4  惟爾施行赦宥、致見寅畏兮、  

5  我待耶和華、我心待之、我企望其言兮、  

6  我心待主、切於守夜者之待旦、誠切於守夜者之待旦兮、  

7  以色列歟、企望耶和華、以其具有慈惠、富有救恩兮、  

8  必贖以色列、脫於諸罪兮、

