1  上帝見知於猶大、其名為大於以色列兮、  

2  其帷幕在撒冷、其居所在郇兮、  

3  於此折弓矢、毀盾劍與戰具兮、  

4  爾自獵獸之山而返、顯厥威榮兮、  

5  心強者被刦而永臥、有能者無所措手兮、  

6  雅各之上帝歟、爾加斥責、乘車馬者、使之長眠兮、  

7  惟爾可畏、爾怒奮發、誰能立於爾前兮、  

8  爾自天宣讞、大地悚懼、而靜默兮、  

9  上帝起而行鞫、以救地上謙卑之人兮、  

10  世人忿怒、誠使爾得頌美、彼之餘怒、爾則禁之兮、  

11  爾其許願、向爾上帝耶和華償之、四周之人、詣可畏者而獻禮兮、  

12  彼將挫折牧伯之氣、對於世之諸王、顯其可畏兮、

