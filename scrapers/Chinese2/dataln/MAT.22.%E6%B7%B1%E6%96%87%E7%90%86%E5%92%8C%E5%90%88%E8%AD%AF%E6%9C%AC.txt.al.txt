1   耶穌又設喻語眾曰、  

2  天國猶人君為子設婚筵、  

3  遣僕召所請者赴筵、而不至、  

4  復遣他僕曰、告所請者云、我餐已具、牛與肥畜已宰、百物俱備、可就筵矣、  

5  彼不顧而去、一往於田、一往於肆、  

6  其餘執僕、辱而殺之、  

7  君怒、遣軍殲此兇、焚其邑、  

8  語僕曰、婚筵已備、惟所請者不堪、 異邦蒙召 

9  可往通衢、凡所遇者、悉召赴筵、  

10  僕出途間、集所遇善者惡者、賓滿婚筵矣、 不穿禮服者受罰 

11  君入視賓、見一不衣禮服者、  

12  謂之曰、友乎、不衣禮服、胡為乎來、其人默然、  

13  君命役曰、縛其手足、投於幽暗、在彼有哀哭切齒矣、  

14  蓋蒙召者多、見選者少也、○ 法利賽人欲藉耶穌之言陷害耶穌 

15  法利賽人出、謀即其言以罔之、  

16  遂遣其徒、同希律黨、就之曰、夫子、我知爾乃誠者、且以誠宣上帝道、亦不徇人、蓋不以貌取人也、 當以歸君者歸君歸主者歸主 

17  納稅於該撒宜否、爾意若何、請告我、  

18  耶穌識其惡、曰、偽善者乎、何試我耶、  

19  以稅金示我、遂取一金與之、  

20  耶穌曰、是像與號為誰、  

21  曰該撒、曰、然則以該撒之物納該撒、以上帝之物納上帝矣、  

22  眾聞而奇之、遂去、○ 辯駁撒都該之謬 

23  是日撒都該人、即言無復起者、就而問曰、  

24  夫子、摩西云、人無子而死、其弟當娶其妻、生子以嗣兄、  

25  我中有兄弟七人、長者娶而死、無嗣、遺妻與弟、  

26  其二其三至其七皆然、  

27  厥後婦亦死、  

28  至復起時、婦於七人中為誰之妻乎、蓋皆納之矣、  

29  耶穌曰、爾誤矣、以不識經及上帝之能故也、  

30  蓋復起時、不娶不嫁、如天使然、  

31  論死者復起、上帝所諭於爾者、爾豈未讀乎、  

32  曰吾乃亞伯拉罕之上帝、以撒之上帝、雅各之上帝、是上帝非死者之上帝、乃生者之上帝也、  

33  眾聞之、奇其訓、○ 指明誡命何為至大 

34  法利賽人聞耶穌使撒都該人語塞、遂集、  

35  中有為律師者、問而試之曰、  

36  夫子、律中之誡、孰為大、  

37  曰、當盡心、盡性、盡意、愛主爾之上帝、  

38  此誡之首而大者、  

39  其次愛鄰如己亦猶是、  

40  全律及先知、統於此二誡也、○ 辯論基督以塞法利賽人之口 

41  法利賽人集時、耶穌問曰、  

42  爾意基督若何、係誰之裔乎、  

43  曰、大衛之裔也、曰、然則大衛何以感於聖神、稱之為主耶、  

44  其言云、主語我主曰、坐我右、迨我以爾敵置爾足下、  

45  夫大衛既稱之為主、則如何為大衛裔乎、  

46  眾無辭以對、自是無敢復問者、

