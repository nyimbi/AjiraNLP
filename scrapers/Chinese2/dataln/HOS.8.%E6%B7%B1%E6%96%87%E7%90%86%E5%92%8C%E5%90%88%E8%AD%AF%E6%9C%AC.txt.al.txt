1  爾口吹角、敵至若鷹、攻耶和華之家、因民爽我約、干我律、  

2  彼將呼籲我曰、我上帝歟、吾以色列識爾、  

3  以色列委棄諸善、敵將追襲之、 責其造像崇邪 

4  彼立君王、非由於我、彼立牧伯、我不知之、以其金銀造像、必致殄滅、  

5  撒瑪利亞歟、爾犢見棄、我向斯民震怒、彼至何時、方得無罪、  

6  斯犢出於以色列、工匠所造、非上帝也、撒瑪利亞之犢、必見破碎、  

7  彼眾所播者風、所穫者颶風、無有禾稼、其莖不實、即實、亦為外人所吞、  

8  以色列既見吞、在列國中、如人不悅之器、  

9  彼往亞述、如獨行之野驢、以法蓮以賄求愛、  

10  雖行賄於列邦、我必阻之、俾其暫止膏立君王牧伯、  

11  以法蓮增築祭壇而干罪、其壇陷之於罪、  

12  我為彼書律萬言、彼視為與己無涉、  

13  至於獻我祭品、彼獻肉而食之、惟耶和華不納之、必憶其愆、而罰其罪、彼必返於埃及、 以色列忘其造化之主 

14   以色列忘乎造之者、自建第宅、猶大增築堅城、我將降火於其城邑、燬其第宅、

