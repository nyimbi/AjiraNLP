1  耶和華我主歟、爾名巍巍於大地、爾榮赫赫於諸天兮、  

2  因敵之故、爾由赤子乳哺者之口、而堅厥力、使敵與報復者、默爾無言兮、  

3  我觀爾手所造之蒼穹、所設之月星、  

4  世人為誰、爾垂念之、人子為誰、爾眷顧之、  

5  使之少遜於上帝、冠之以尊榮、  

6  爾手所造者、使之主理、置萬物於其足下、  

7  有若牛羊野獸、  

8  天上飛鳥、水中潛鱗、凡游泳於海者兮、  

9  耶和華我主歟、爾名巍巍於大地兮、

