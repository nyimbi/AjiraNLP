1  爾其頌美耶和華、耶和華僕頌美之、頌美耶和華名兮、  

2  耶和華之名宜稱頌、自今迄於永久兮、  

3  自日出之所、至日入之區、宜頌美耶和華名兮、  

4  耶和華超乎萬民、其榮高於諸天兮、  

5  我上帝耶和華居位崇高、誰似之兮、 鑒觀天地高舉窮乏 

6  乃自謙卑、俯察天地兮、  

7  舉貧窮於塵埃、擢匱乏於糞壤、  

8  列諸牧伯、即其民之牧伯兮、  

9  使不妊之婦治家、為多子之母、安居歡樂、爾其頌美耶和華兮、

