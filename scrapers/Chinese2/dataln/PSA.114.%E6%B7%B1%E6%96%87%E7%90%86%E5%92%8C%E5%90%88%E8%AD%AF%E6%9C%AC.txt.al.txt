1   以色列出埃及、雅各家離異言之民、  

2  維時、猶大為耶和華聖所、以色列為其邦畿兮、  

3  海見之而逃遁、約但返流兮、  

4  山嶽踴躍如牡羊、岡陵踴躍如羔羊兮、  

5  海歟、爾何為而逃遁、約但歟、爾何為而返流、  

6  山嶽歟、爾何為踴躍如牡羊、岡陵歟、爾何為踴躍如羔羊、  

7  爾大地歟、其顫動於主前、雅各之上帝前兮、  

8  彼變磐石為池沼、堅石為源泉兮、

