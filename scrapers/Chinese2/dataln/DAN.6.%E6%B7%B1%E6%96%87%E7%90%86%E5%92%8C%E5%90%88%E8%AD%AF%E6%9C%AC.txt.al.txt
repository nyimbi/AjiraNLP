1   大利烏悅立方伯百二十人、分治全國、  

2  更立宰輔三人、但以理居其一、俾方伯述職於其前、免王受損、  

3  但以理心性佳妙、愈於其他宰輔、及諸方伯、王欲立之治理全國、 眾臣妒但以理欲尋隙訟之 

4  宰輔方伯、索但以理政事之失以訟之、惟但以理忠誠、無錯無謬、無隙可乘、  

5  其人相語曰、除但以理遵其上帝之法而外、我儕不得其隙以訟之、 奏請降詔諭民三旬內惟王是求 

6  宰輔方伯咸集、詣王奏曰、願大利烏王萬歲、  

7  國之宰輔、督臣方伯、議士牧伯會議、請降詔諭、立一禁令、三旬之內、惟王是求、此外、凡求神與人者、必投之獅洞、  

8  請王立此禁令、簽押其文、俾不得改、循瑪代   波斯人之例、不可更易、  

9  王乃簽押、立此禁令、 但以理仍日三次禱告上帝 

10   但以理知王簽押此文、則歸其家、其室之牖、啟向耶路撒冷、屈膝而跪、日凡三次、禱告稱謝其上帝、同於往日、  

11  彼眾會集、見但以理禱告祈求於其上帝前、  

12  遂詣王、論其禁令曰、王歟、爾非簽押禁令、三旬之內、惟王是求、此外、凡求神與人者、必投之獅洞乎、王曰、誠有其事、循瑪代   波斯人之例、不可更易、  

13  眾對王曰、王歟、猶大俘囚中之但以理、不尊重爾、不遵爾所簽押之禁令、每日祈禱三次、  

14  王聞此言、憂甚、決志救但以理、苦籌至於日沒、  

15  彼眾會集、詣王奏曰、王歟、當知瑪代   波斯人之例、凡王所立之禁令典章、不可更易、 王依禁令遂投之於獅洞 

16  王乃出命、則攜但以理至、投於獅洞、王謂但以理曰、爾所恆事之上帝必救爾、  

17  遂移石於洞口、王封以己璽、又鈐以大臣之章、使處但以理之旨、不得更易、  

18  王乃返宮、終夜禁食、徹樂於其前、亦不成寐、  

19  翌日夙興、急往獅洞、  

20  既近於洞、哀聲呼但以理曰、維生上帝之僕但以理歟、爾恆事之上帝、能救爾脫於獅害乎、  

21  但以理對曰、願王萬歲、 主護但以理不為獅傷 

22  我之上帝遣其使箝獅口俾不傷我、以我於其前無罪、在王前亦未行不善也、  

23  王喜甚、命取但以理出洞、遂取之出、其身毫無所傷、因信賴其上帝也、 訟但以理者遭報見噬 

24  王命既出、遂曳訟但以理之人、及其妻孥、投於獅洞、未至洞底、獅即攫之、盡碎其骨、○ 王諭全國敬畏上帝 

25   大利烏王詔天下諸民諸國、諸方言者曰、願爾平康增益、  

26  我今降詔、諭我全國人民、當於但以理之上帝前、戰慄畏懼、彼乃維生永存之上帝、其國永不見滅、其權至於終極、  

27  彼施拯救、在天在地、行神蹟奇事、今救但以理脫於獅勢、  

28  但以理於大利烏及波斯人古列在位時、俱得亨通、

