1  我託庇於耶和華、爾曹胡謂我曰、宜如禽鳥、翱翔於山、  

2  惡者彎弓、注矢於弦、暗射心正之人、  

3  基礎如其傾圮、義者將何為兮、  

4  耶和華居於聖殿、耶和華之位在天、其目下察世人兮、  

5  耶和華試鍊義人、惟彼兇惡強暴、乃其心所惡兮、  

6  將布羅網於惡人烈火硫磺炎颷、盈其杯兮、  

7  蓋耶和華乃義、且好義行、正人必見其面兮、

