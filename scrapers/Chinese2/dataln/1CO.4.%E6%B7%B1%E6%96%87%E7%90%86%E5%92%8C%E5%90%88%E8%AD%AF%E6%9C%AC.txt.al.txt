1  人當以我儕為基督之役、上帝奧秘之宰、  

2  夫所求於宰者忠也、  

3  我見擬於爾、或以人意擬之、則視為細事、亦不自擬、  

4  我不自覺有疚、然不以此見義、蓋擬我者主也、  

5  是以時未至、俱勿擬、待主臨、必彰暗中之隱、發眾心之謀、各由上帝得其褒也、○ 人所有者俱受於主 

6  兄弟乎、我為爾故、以此比己與亞波羅、令爾學我儕、勿越經所載、勿彼此相衒、  

7  誰使爾自異乎、爾何有而非受之乎、既受之、何自誇如未受乎、  

8  爾已飽足、已富有、外乎我而秉權、我誠願之、俾我偕爾秉權、  

9  我思上帝、置我儕使徒於末、如擬死者然、作劇於世、為天使與人所觀、  

10  我儕緣基督而愚、爾在基督而智、我弱爾強、爾榮我辱、 使徒深受苦難凌辱 

11  迄今我儕飢渴、裹體受撻、靡有定處、  

12  且服勞躬親操作、見詬則祝、遇窘則忍、 被人視如糞土 

13  受謗則勸、成為世之污穢、物之塵垢、以迄於今、○ 以福音而論門徒可稱保羅為父因此宜效保羅 

14  余書此、非以愧爾、乃警爾、如我愛子、  

15  爾宗基督、雖有萬師、而無多父、蓋我在基督耶穌中、以福音生爾、  

16  故勸爾效我、  

17  是以遣提摩太就爾、乃宗主為我愛子而忠誠者、令爾憶我於基督中所行、如我於諸會隨在訓誨者、  

18  今有人意我不來而自矜、  

19  如主許之、我必速就爾、非欲知自矜者之言、乃其能耳、  

20  蓋上帝國、不在言而在能、  

21  爾何所欲乎、欲我以杖就爾乎、抑以仁慈與溫柔之心乎、

