1  是日也、爾將曰、耶和華歟、我稱謝爾、昔爾怒我、今怒已息、且慰藉我、  

2  上帝為我之拯救、我恃之而無恐、蓋主耶和華、為我能力、為我歌頌、為我之拯救也、  

3  爾曹將於拯救之泉、欣然汲水、  

4  是日爾曰、當稱謝耶和華、呼籲其名、宣其所為於列邦、稱其名為崇高、  

5  歌頌耶和華、因其所為烜赫、宜播揚於寰區、  

6  錫安之居民歟、爾其大聲歡呼、蓋以色列之聖者、於爾中為大也、

