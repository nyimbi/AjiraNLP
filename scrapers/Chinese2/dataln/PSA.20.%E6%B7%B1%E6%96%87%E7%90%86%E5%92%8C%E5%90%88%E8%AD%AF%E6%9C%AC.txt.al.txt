1  當患難時、願耶和華俞允爾、雅各上帝之名高舉爾、  

2  由聖所輔助爾、自郇山堅固爾、  

3  念爾素祭、納爾燔祭、  

4  酬爾志願、成爾籌畫兮、  

5  我儕因上帝之援而奏凱、奉上帝之名而建旗、願耶和華成爾所祈兮、  

6  今我乃知、耶和華拯其受膏者、必自聖天允其所祈、援以右手兮、  

7  有人恃車、有人恃馬、我則稱道耶和華之名兮、  

8  彼俯伏而仆、我則興起而立兮、  

9  願耶和華拯救、我呼籲時、願王俞允兮、

