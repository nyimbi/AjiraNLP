Rob Ke Nying Kitaab
Kitaab gihr Tiihy Jo oohr ngo thaahb lubo gihn agweed yi kitaab gihr Luka. Ngo nyoadh kaa anyaay lum Ciig Beer yi cing yaa ayiiho giih umodho ge anaa atiihyo e Wahy Juog e ne kaahn gen. Ciig Beer anyaay ke yi Jeruucalem kedea Judea maa Camaarya uwahdhe ke bang ungoom cang.
Kitaab gihn nyoadh kaa athub jo ayiihe umodho kiin yaa Judea uwahdhe kaa adoohng tiihy gene ne gihn maa ayiih upiny cang. Luka ngaa agweed kitaab gihn ngo arobe ne cohg yihr yaa ukwaan kitaab gihre kejea jo ayiih Dhaahr Juog ge padh yaa cyeja me rubo ke nying ruohdh Roama ge amag piny Judea. Arob Lukae thiow kejea dhe yoohn yiiho ke nying Jeacuu athaahdh dhe yiiho gihr Judea ge anaa anyoadh Juoge yihr gen.
Gihn wiihe ne maalo yi Tiihy Jo Oohr, ngo beehda tiihj gihn ayug Wahy Juoge. Wahy Juog e anaa akahl tee rog yaa ayiiho yi Jeruucalem cahng anaa abeehn Wahy Juoge kedea ubare maalo ke cohg jo doong akuud yaa ayiiho ke jo ayiiho kedea cub tee yihr gen.
Kaa Acaan Luube
Gwiihdo gihr cuude 1:1-26
Gug luub aceg Jeacuue kedea gihn ateede kejea utiihy ree 1:1-14
Ngaa aluuny kar Juudo 1:15-26
Cuude giih ne Jeruucalem 2:1-8:3
Cuude giih ne Judea kedea Camaarya 8:4-12:25
Waahdh Poal ne puohny 13:1-28:31
Waahdh puohny mar umodho 13:1-14:28
Amaad gihr Jeruucalem 15:1-35
Riown waahdh puohny 15:36-18:22
Dahg waahdh puohny 18:23-21:16
Poal amag yi thijin gihr Jeruucalem kedea Cejearya maa Roama 21:17-28:31