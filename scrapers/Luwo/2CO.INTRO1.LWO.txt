Rob Ke Nying Kitaab Ni
Wargahng ni beehda Poal e naa agweed ngo yihr akuud yaa yiiho gihr Korindh kedea yihr jo yiiho cang giih beed yi piny Akaayo.
Wargahng ngo agweed Poale maano e luube ge be beeye kiine kedea akuud yaa yiiho Korindh. Yaaj mooge kiin yaa ayiiho luube me reje arob gene rih Poal abea keehd maano e Poal cwihnye daahd doohr kedea ngo ateede kejea cwihnye umed nea doohr ree yuge yugo.
Warga ngo athobe kaa rob ke nying gihn ne kiine keehd akuud gihr Korindh. Arobe kejea ngo arubo ke luube me teeg ke nying ayaany kedea giih peehm yi akuud yaa yiiho. Ngo anyoadhe yihr gen thiow kejea teeg luub nu e naa ameehg doohr beehno kedea cwihnye adoohng med arumo.
Batiene e Poal arubo ke nying cub nyepinye yihr akuude giih yaa ayiiho yi piny Judea. Wiih warga agooye piny kaa rob ne jaahy ree ke nying luub rob nyoge me kang rog gen kejea ge naa yaa oohr maa adiehr abea Poal beehda ngad oohr maa ngad ucahb.
Kaa Acaan Luub Yi Warga
Lum umodho 1:1-11
Poal kedea yaa akuud Korindh 1:12-7:16
Kuny gihn cub yihr yaa ayiiho piny Judea 8:1-9:15
Poal arubo ke nying ruohdhe ge nahge ngad oohr 10:1-13:10
Gug luube 13:11-14