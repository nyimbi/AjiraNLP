Rob Ke Nying Kitaab
Kitaab gihr Giih Anyoadh Juoge yihr Joon anaa agweed ke yi wong me bahng ayug rog jo yiiho bang gihn ayiih gene Jeacuu kejea ngo beehda Juog. Ngaa agweed kitaab adaahd ngo uweehge cwihny yaa kwaan kitaab ni gaahno ungahm gene. Ngo adaahd ngo thiow udeed gene cwihny gen beere ge bar maalo ke yiiho gihr gen keehd me pahdh giih me reje kedea bahnge wudh gen.
Ne cohg kuohn me thoohdh yi kitaab ge teed giih anyoadh Juoge kedea giih akahle wihj e ge rob kaa dhe yooh maa arom ree ke ngeyo ke yihr jo yiiho giih yihdh run nu. Abea yihr nyoge mooge, ngo anaa apoohdo e beehda tiihy Juog. Abea ke kur mar gihn agweed kitaab ke nyinge, e ngo uneehno kejea giih agweed kitaab ke nying gen ge aber ke dhog yiehdhe me ne keede e ge rob kaa dhog yiehdh akahl Juoge gen wihj kii ngo. Gihn agweed kitaab ke nyinge ngo uneehno ne dahr. Ngo beehda kejea Juog jo mahn giihe ge utaaje ne dug ke gug taahyo ke dhe yoohn Kriihjto Ruohdh. Atiihb ukeehg unaa kiin yaa nu ataaj tiehd. Juog jo yiiho giihe ge umuoje kaa akweehn dooj gihr paar maalo kedea piny me nyaahn batien taahyo gihn nu.
Kaa Acaan Luube
Lum umodho 1:1-8
Kaa athub giih anyoadh Juoge kedea wargae giih aoohr yihr akuud yaa yiiho giih geedhe abiihjberiow 1:9-3:22
Warga me dhee amuohn ke duoe abiihjberiow 4:1-8:1
Baye abiihjberiow 8:2-11:19
Dangnwaay kedea laahy ariow 12:1-13:18
Giih anyoadh Juoge me ne keede 14:1-15:8
Alaye abiihjberiow giih rahny cwihny Juog 16:1-21
Pahdh geen Baabihloanya, kaa ataaj laahy reje, yaa ucahb kedea atiihb ukeehg 17:1-20:10
Gug ukihm 20:11-15
Upiny kedea maalo me nyaahn, maa geen Jeruucalem me nyaahn 21:1-22:5
Gug luube 22:6-21