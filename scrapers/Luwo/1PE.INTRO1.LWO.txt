Rob Ke Nying Warga
Wargahng Umodho gihr Piihter anaa agweede ke yihr jo yiiho e cuohn ne “Yaa Juog naa akwanye.” Ge anahg nyoge maa anaa akeedho ke bang yi piny Aacya Gihn Thiin. Warga gihn ni agweed kaa nying ciihm cwihny yaa kwaan ngo, bang gihn bahng anaa akedh rog gen keter ke nying gihn ayiih gene lum Juog. Cwihny yaa nu aciihm Piihtere kaa dhe yoohn ber Ciig Beer ke nying Jeacuu Kriihjto ngaan gaahn gene. Ke nying thone maa cahre kedea ciig gihre kejea e uduu. Noono, e ge dhiil yiiho uguum gene giih bahng. Kedea ungahy gene ngo kejea yiiho gihr gen e ne yea med, abea keehd maano e akweehn me beer uyoad gene “Cahng uduu Jeacuue naa akwany Juoge.”
Piihter nying yaa kwaan warga gihn ni, akwaye beere ge ubeehdo ke dhe yoohn daahd Juoge.
Kaa Acaan Luube
Lum umodho 1:1-2
Gaahno maa adiehr 1:3-12
Beehdo e adhemuohm tooro rog 1:13-2:10
Gihn tiihy jo yiihe nea giih ajohr pahdh wudh gen 2:11-4:19
Kar kaahn jo yiiho 5:1-11
Gug luube 5:12-14