Rob Ke Nying Kitaab
Ciig Beer naa agweed Joone anyoadhe yihro kejea Jeacuu e naa lubo gihn abeehde e nud “ge adoohng ne dhaano utaahngo kedea ngo abeehdo tiehd ke won” (1:14). Wa kaa agweede yi kitaab, Ciig Beer gihn agweed Joone beere yaa kwaan ngo yiih gene yiiho kejea Jeacuu e naa Ngad Boadh nyoge kedea e naa Waahd Juog kedea ge agweed thiow beere boadh wahy yoad gene yoado ke nyinge (20:31).
Joon athubo yi warga ke rob ke nying ka anud Jeacuue coon ke Juog Wuur ne nyoadh ngo kejea ngo padh dhaano utaahngo maa now abea ngo beehda Juog. Giih me gaahy nyoge maa atiihy Jeacuue kedea giih mooge maa apuohnye ge agweed Joone. Ngole 14-17 ge rubo kaa nying puohny Jeacuu yihr jo oohr giihe maano e cahng ke thoo. Batien thone kedea cahre, e Jeacuu ree anyoadhe yihr jo oohr.
Kaa Acaan Luube
Lum umodho 1:1-18
Joon Ngad Luogwahy kedea jo waahdh Jeacuu giih umodho 1:19-51
Tiihy Jeacuu kiin nyoge 2:1-12:50
Nihn dhecaahn yi Jeruucalem kedea buude 13:1-19:42
Cahro kedea nyoadh rog gihr Jeacuu Ruohdh 20:1-31
Nyoadh rog keehdo yi Gaalili 21:1-25