Saaetap Toreteet
1Kigegas eng' itiikyok, ee Kamuktaindet,
ki komwaiwech kwanisyekyok,
poisyosyek che ki iyai eng' peetuusyekwak che ki po keny:
2Keele, eng' eung'ung' ko ki ioon pororyosyek,
ak ki igoochi cheguuk komeny olooto;
ki inyaliil inyee piik,
ago icheeget cheguuk ko ki ityaach.
3Amu ma nam emet eng' rotonikwak po chok,
ama sar icheek `eunekwak;
ago eung'ung' ineegei ne po tai,
ak lapkeiyetap togeng'ung',
ko ki icham icheek.
4Ii Laitoryandennyu ak Kamuktaindennyu;
iyookyi Jakobo saruunet.
5Kiterteeri puunikyok eng' inyee;
ak eng' kaineng'ung' ketyeche che machei kong'eetyeech.
6Ma kwangennyu ne amang'u,
ama rotwennyu po chok ne sarwo.
7Ago inyee ne ki isarwech eng' puunikyok,
ak ki igoochi kolilaanso che wechech.
8Kilasunegei Kamuktaindet peetuut komugul,
ak kiweekyini kongoi kaineng'ung' koigeny.
9Ago kaibagaaktech ak kaigoonech kililanse;
ama iwe inyee kobooto lugosyekyok.
10Kegoonech kemwee puunikyok,
ak kanyabanjigei che wechech tuguuk che luulei.
11Keyaech kegergeitu ak keechiirek che kienyei;
ak ki iyestech kebe ye mi pororyosyek.
12Ialdoi piiguk puch,
ama tesun kiy icheek.
13Kegoonech keegu che iteweeri piikyok che po kok,
sasech ak kororechinech icheeget che mi komoswekyok.
14Kegoonech keegu kalewenet eng' kwenutap pororyosyek,
ak kolelegoti piik metowek agobo acheek.
15Mi tainnyu teweernateet peetuut komugul,
ak kagotuch togeennyu kalilanet,
16amu kutitap ineendet ne rosu ak kochubisyei,
amu puunyoot ak ne yaaktoi mugetuut.
17Kabwanjech chuuto tugul;
ago tomo keutyenen,
anan keboisyee kayomiseng'ung' eng' lembechek.
18Tomo keweekyigei let eng' mugulelwekyok,
anan kemaste kemete oreng'ung',
19Nga uu nooto ko ki ibirech miising' eng' kwenutap suik,
ak ki itugenech mesundeito ne oo.
20Ngo ki kageutye kainetap Kamuktaindennyo,
anan ketokyi eunekyok kamuktain age;
21ko tos ma cheeng'ei konai Kamuktaindet niito?
Amu ingen inee ung'ootigap muguleldo.
22 Kibarech peetuut komugul agobo inyee;
ak ki iitech ko uu keechiirek che po eng'seet.
23Ng'eet, ee Kiptaiyat, amu nee si iru?
Ng'eet, amebagaaktech agoi.
24Amu nee si iuny togeng'ung',
ak iutye nyalildanyo ak sastaennyo?
25Kagong'uruukso anyun saboonwekyok kotokyigei temburyek;
kanamjigei `mootinwekyok ng'wony.
26Ng'eet, toretech!
Ityachech amu chamyeng'ung' ne tala.