1 Ki yai `Kiptaiyat piik koyaei ng'ung'unyek,
ak koyai icheek koweekyigei yooto kogeny.
2Ki tetyi icheek peetuusyek che po sabeet,
ak kogoochi icheek kamuget ko Poi tuguuk tugul eng' ng'wony.
3Ki igoochi icheek kimnateet ko uu nenyi,
ak koyai icheek eng' itoondanyi.
4Ki yai `ineendet piik kole si koiywei tugul che saptos,
ak kogoochi icheek ko Poi tyong'ik ak toriitik.
6Ki igoochi `ineendet icheek ng'elyepta, koonyek ak iitik,
ak muguleldo ne ibwaatee.
7Ki inyiit `inee icheek naet ak kaguiyet,
ak ko poorchi ne ya ak ne myee.
8Ki inde mugulelwekwak `kaiyweisyennyi,
ak ko poorchi icheek etunatetap poisyonikyik.
10Ilasu icheek kainennyi ne tiliil,
ak komwaita telunatetap poisyonikyik.
11Igoochin `inee icheek naet,
ak kogoochi ng'atuutyetap sabeet.
12Ki koyai kobooto icheek kayanjinet ne po koigeny,
ak ko ng'aang'ji icheek ng'atuutikyik.
13Ki keer konyekwak toroornatetap etunatennyi,
ak kogas iitikwak ooindap tweguunennyi.
14Ki leenji `inee icheek, “Oriibegei yaityet tugul.”
Ki igoochi age tugul eng' icheek ng'atuutyet agobo ole riiptoi chiitap kokwennyi.
15Naatiin kochulyo ortinwekwak eng' ineendet,
ma unyaksei icheek eng' tainnyi.
17Ki lewenji pororyot age tugul pounindet,
ago `Israel ko poroteetap Kiptaiyat ineegei.
19Taagunotiin poisyonikyik tugul komyee ko uu asiista eng' tainnyi,
ak keerei konyekyik ortinwekwak.
20Ma ung'ootiin yaitwogikwak eng' ineendet,
ak tengekwogikwak komi taitap Kiptaiyat.
22Konunoik che kigoochin che ponoon ko uu peteitap ng'okseet eng' Kiptaiyat,
ak ko riibei myeeindap chii ko uu laptetap kondanyi.
23Ye ibata kotook inee ak koyaakyi icheek,
ak kogoochi icheeget ko uu poisyonikwak.
24Ago chooto che sigu kogoochin icheek koweekyigei ineendet,
ak ko cheerei chooto ma ko tinyei kamang'unet.
Kuurset agobo siguunet
25 Weekyingei Kiptaiyat ak imete chalwogiguk,
saa eng' tainnyi ak imete lelutiguk.
26Weekyingei Ne Toroor Miising' ak istoegei yaityet,
ak weech miising' nooto ne weechei ineendet.
27 Ng'oo ne tyenjin kalasunet Ne Toroor Miising' eng' ye mi che ki kobek?
Igoitoi kongoi icheeget che saptos.
28Ma ko koitoi kongoi che ki kobek, ak che ma ko mi,
icheeget che saptos ak komi komyee ko tyenjin Kiptaiyat kalasunoik.
29Oo ne tya rireenetap Kiptaiyat,
ak nyoennyi po kaat agobo che weekyingei ineendet!
30Ma tinyei kamuget piik agobo tuguuk tugul,
amu ma saptos piik koigeny.
31Nee kiit ne iluu kosiir asiista? Agot nga uu nooto ko imuuchi ko tuchok kaluunennyi.
Ara chii ne po panyeek ak korotiik ko chobei yaityo.
32Tononjin `inee lugosyegap parak kipsengwet;
ago piik tugul ko ng'ung'unyek ak oreek.