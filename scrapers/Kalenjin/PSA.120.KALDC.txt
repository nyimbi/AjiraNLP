Saaet agobo katyaget
1Ki ariirchi Kamuktaindet ne Toroor eng' pichiindanyu,
ak ki wolwo.
2Saru saboondanyu, ee Kamuktaindet ne Toroor,
eng' kutusweek che mwaei lembech,
ak eng' ng'elyepta ne ng'aalsei.
3Kigoonin nee, anan kitesun nee,
inyee, ng'elyepta ne ng'aalsei?
4Kipchabonik che litotin che po che kiimeen
kobooto nesek che po keetit ne kiguure Junipa.
5Pwo we, anee amu ki aegu ononio eng' Meshek,
amu amenye kwenutap emaisyegap Kedar!
6Ki komeng'iis saboondanyu keny
kobooto ineendet ne wechei kaalyeet.
7Achame kaalyeet;
ago ye ang'alaali, kochamei icheek pooryeet.