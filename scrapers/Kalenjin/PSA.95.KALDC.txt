Kuurset agobo Saaet ak Kasetap iit
1Obwa, ongetyenji Kamuktaindet ne Toroor:
Ongetyenji rwandetap yetunennyo eng' kutitap poiboiyet.
2Ongebwa tainnyi keeweekyi kongoi,
Ongetyenji ineendet eng' kutitap poiboiyet eng' tyenwogigap kalasunet.
3Amu Kamuktaindet ne oo Kamuktaindet ne Toroor,
Ineendet laitoryat ne oo ne siirei kamuktaik tugul.
4Mi eunnyi komoswegap oriit che po ng'wony;
Ak chechiik ak icheek walisyegap tuloonook.
5Nenyi nyanjet, ineendet ne kiyaei;
Ak kiyaei eunekyik emet ne yaamaat.
6Obwa kilasu, ak king'uruukyi;
Ongegutung'se eng' taitap Kamuktaindet ne Toroor Yaindennyo:
7 Amu ineendet Kamuktaindennyo,
Ak ki piik che po akweennyi, keechiiregap eunnyi,
Ee, kata myee ngo kas okweek kutinnyi rani!
8 Amat ouiit mugulelwekwok, ko uu eng' Meribah,
Ko uu eng' peetuutap Massah eng' surkwen:
9Ye kiyoma kwanisyekwok,
Kotyema, ak ki keer poisyennyu.
10Ki aaragen kenyiisyek artam eng' ibinooto,
Ak ki ale, Icheeget ko piik che mastoi eng' mugulelwekwak,
Ak tomo konai ortinwekyuk:
11 Ki ayosye anyun eng' nereegekyuk,
Ale, Ma itei icheek kamuung'ennyu.