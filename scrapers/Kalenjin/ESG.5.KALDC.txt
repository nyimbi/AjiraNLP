Soometap Esta ne ki soom laitoryat
1[1] Eng' peetuut ne po somok, ye kiga kotar kosaaei, koreek ngoroikyik Esta che ki ilaachi kosaaei ak koolaach ngoroikyik che po laitornatet yeityo kotoonon eng' seremut ne po oriit ne po kootap laitoryat, ne tokyingei kootap laitoryat. Ki tebee laitoryat ng'echerennyi ne po laitornatet eng' kootap laitornatet, kotokyigei ole kibunei kebendi ko. 2[2] Yeityo kolaachkei ko kagosa Kamuktaindet ak Sarunindet ne keerei kiy tugul, ki imut cheplagokyik aeng'; 3 [3] ki tiegei agenge asi konyoor kimnateet, 4[4] kosubu niin age, kolau anweetap ngoroikyik. 5[5] ki lildoi eng' itoondanyi ne ki karaaran kot, ago ki taagu kobaibai ko uu chii ne chamaat nga ki kanyi arageneet muguleldonyi. 6[6] Ye kingo kagomandae kurgootik tugul, kotonon eng' taitap laitoryat. Ki katebee laitoryat ng'echereennyi ne po pounoteet, ko kelaach sambunnyi ne po thahabu ak koik che po kamanuut. Ki po kwang'ut. 7[7] Ki wolji anyun Esta koleenji, Soomennyu ak kiit ne asoome ko ni, 8[8] Kowal anyun Kamuktaindet muguleldap laitoryat, ak eng' chokyinet, koryok ak konam Esta eng' eunnyi ak komut kot koriikyi ineendet. Ki igaigai inee eng' ng'aleegap kagaigaet ak koleenji, 9[9] “Kalya Esta? Aa manong'otyong'ung'. Rat mo; 10[10] memee amu ratei ng'atuutyennyo piikyok icheegei. Nyoo riigu.” 11[11] Yeityo kosul kirokto ne po pounateet ne po thahabu yeityo ko tiingee kaatinnyi; 12[12] kitorooch ineendet ak koleenji, ng'alaalwo. 13[13] Koleenji Esta, ineendet, Kageeriin Kiptaiyannyu nga ke uu Malaikaiyatap Kamuktaindet, kaaragen kot amu toroornateng'ung'. 14[14] Amu ibo kwang'ut, ee Kiptaiyannyu ago nyiitaat myeeindo muguleldong'ung'. 15[15] Ye kita kong'alaali, kotanui ak koput. 16[16] Kinereech kot laitoryat, ak kityem kiboitiinik tugul kogaigai Esta. 17[3] koteebee anyun laitoryat ineendet koleenji, “Imache nee Esta? Nee kiit ne isoome? Kigoonin agot ngo kebebertap laitornatet.” 18[4] Ak ki le Esta, Ngot kogeer laitoryat kole myee, ingonyo laitoryat ak Haman rani igoorto ne oo ne kaachopchi ineendet. 19[5] Ara ki ng'at anyun laitoryat kole, “Omwachi Haman kochook si kobiit koyaak ko uu ye kagomwa Esta.” Ki nyo anyun laitoryat kobooto Haman igoorato kiga kochop Esta. 20[6] Ye kingo mi laitoryat igoortap divaik, koteebe kogeny Esta koleenji, “Nee soomeng'ung' si kegoonin? Ak nee kiit ne isoome? Agot ngo kebebertap laitornatet, keyaei.” 21[7] Ki wolji anyun Esta koleenji, “Soomennyu ak kiit ne asoome ko ni, 22[8] ngot ko kaanyooru chameet eng' taitap laitoryat, ak ngot koboiboi laitoryat soomennyu, koyaiywo anyun kiit ne asoome. Ingobwa laitoryat ak Haman igoorto ne oo ne achopchini icheek ak ayai mutai ko uu ye kagomwa laitoryat.”
Kochobei Haman Kebar Mordekai
23[9] Ki wo anyun Haman eng' peetuunooto kobaibai ak kogasegei eng' muguleldo. Ago ye kingo keer `Haman Mordekai eng' ormariichetap laitoryat, ak konai kole ma tonoon anan koistochigei ineendet, konereekyi Mordekai miising'. 24[10] Nga no, ko kimuita Haman ak kwo kaa. Ki iyookto keguur choronokyik ak Seres osotyonnyi. 25[11] Yeityo komwachi Haman icheek toroornatetap mogornatosyekyik ak chaang'indap lagokyik, ak tuguuk tugul che ki iete laitoryat ineendet kosiir pounik ak otwogik che po laitoryat. 26[12] Ne siirei, ko ki mwa Haman kole, “Ma chamji `Esta osotyotap laitoryat chii age tugul koba ak laitoryat igoorto ne oo ne kiga kochop, kobatena. Ak kaguura kogeny ineendet keebe ak laitoryat mutai. 27[13] Ago ma iiti chuuto tugul kota ageere Mordekai Yahudyot kotebyei eng' ormariichetap laitoryat.”
28[14] Koleenji anyun `Seres osotyonnyi ak choronokyik tugul ineendet, “Myee kelumda keetit ne kigetisyee kotonoon ne po kakwautik tiptem ak aeng', ak imwachi laitoryat mutai ileenji kigartatee kioto Mordekai. Ye ibata, iwe inyee igoorto eng' kagasetapkei kobooto laitoryat.” Ki ibaibai kioto Haman, ak ki ng'at keyai keetoto kigetisyee.