Saaetap Chii ye mi eng' riirek
1Ibesyeiwo ng'aleekyuk, ee Kamuktaindet,
ak itononwo eng' pororyet ne ma po iman;
sarwo eng' chiito ne ng'aalsei ak ne ma po iman.
2Ii Kamuktaindet nooto ne amwechini;
amu nee anyun si ibagaakta?
Amu nee si awo ariiroti
amu kanyaliiletap puunyoot?
3Iyookte lapkeiyeng'ung' ak imaning'ung';
ingondoiywa chooto;
ingomuta agoi tulweeng'ung' ne tiliil,
ak meng'otosyeguk.
4Awendi anyun kaptisisyetap Kamuktaindet,
ole mi Kamuktaindet ne poiboiyennyu ne siirtoot.
Alasun eng' ketubet, ee Kamuktaindet, Kamuktaindennyu.
5Amu nee si ing'uruuge, ee saboondanyu?
Amu nee si iimige eng' anee?
Imang'u Kamuktaindet; amu ta alasu ineendet,
ineendet toretindennyu ak Kamuktaindennyu.