Katerteerisyet agobo Laitoryat
1 Kaleenji `Kamuktaindet ne Toroor kiptaiyandennyu,
“Tebee eunnyu ne po tai,
agoi ayai puuniguk koek ng'echereetap keelyeguk.”
2Iyooktoi Kamuktaindet ne Toroor kirokto ne po kimnateng'ung' eng' Zion.
Pou inyee eng' kwenutap puuniguk.
3Chamdogei piiguk eng' peetuutap kimnateng'ung':
eng' karaaranindap tiliilindo, ye machei koeech.
Itinye rewootap ming'inateng'ung'.
4 Ki koyosyo Kamuktaindet ne Toroor, ama walei, kole,
“Ii tisiindet koigeny
ko uu kiit ne ki uu Melkisedek.”
5Mi Kiptaiyat eung'ung' ne po tai;
tuun tyechatyechi laitorinik eng' peetuutap nereegekyik.
6Tuun irwookyin pororyosyek,
inyiiti emotinwek muuswek.
Tuun kwerei metowek
eng' emotinwek che chaang'.
7Eei ineendet peegap aineet eng' ooreet;
yotei met anyun amu nooto.