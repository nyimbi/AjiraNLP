1  Age tugul ne iywei Kiptaiyat ko yaei niito, ak age tugul ne name ng'atuutyet ko nyooru utaatyet. 

2  Nyoonei ng'omnateet ko taach ineendet ko uu kamet, ak ko uu murereet ne ming'in kotaachei `inee ineendet. 

3  Tuun paei `inee ineendet kobooto magatyatap kaneetisyet, ak kogoochi ineendet peegap utaatyet koe. 

4  Tuun tiegei inee eng' ineendet ak ma ibuti, ak ko moong' `inee ineendet ak ma koi kigoochi kolilaan. 

5  Ieetu ineendet kosiir che po kokwennyi, ak yaatei kutinnyi eng' kwenutap tuiyet. 

6  Tuun nyooru poiboiyet ak kuutweetap poiboiyet, ak koondi kainet ne po koigeny. 

7  Ma nyooru ineendet `abusanik, ak ma keerei ineendet `kiptengeginik. 

8  Loo inee eng' menoteet, ak ma koi ibwaat kiplembechonik agobo ineendet. 

9  Uui komong' kalasunet eng' kutitap kiptengekyon, amu tomo kiyook nooto kobun Kiptaiyat. 

10  Kanyool ketyen tyenwogigap kalasunet eng' utaatyet, ak yaei Kiptaiyat nooto koberurok. 

11   Memwa ile, “Kiabut amu Kiptaiyat;” amu ma imuuchi inee koyai nooto wechei inee. 

12  Memwa ile, “Inee ne ki koono amasta;” amu ma makyingei inee toretetap kiptengeginik. 

13  Wechei Kiptaiyat tugul che kiwechei, agot che iywei ineendet ko wechei tuguuchooto. 

14  Inee ne ki yai chiito eng' taunet, ak ko metechi icheek kamugetap katyaknatetap lewenennywa. 

15  Ngot imache, imuuche iriip ng'atuutik, ak iboisyee imanit ko ng'olyoo ne po leweneng'ung'. 

16  Ki konde taing'ung' maat ak peek, chuul eung'ung' itokyi nooto ileweni. 

17  Eng' taitap chii age tugul komi saboondo ak meet; ak ne ka lewen chii, kigoochin. 

18  Utaatyetap Kiptaiyat ko oo; kiim inee miising' ak keere tuguuk tugul. 

19  Riiboti konyekyik tugul che iywei ineendet, ak kongen poisyet age tugul ne po chii. 

20  Ma ng'at `inee chii koyai yaityo, ama chamji chii koyai tengek.

