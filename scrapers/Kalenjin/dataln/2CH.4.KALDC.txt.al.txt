1  Lai 

7  :

23  -

51  ) 

1   Ki yai kogeny kaptisisyetap sugunonik, ki mitainik sogool koindonyi, ko mitainik sogool tebeesindanyi, ak ki mitainik ang'wan ak kebeberyat kooindap tononennyi. 

2  Ki yai nyanjet ne kitanyi ne po mitainik ang'wan ak kebeberyat, kong'etee taban agoi taban, ne ki kitainganat, ak ki mitainik aeng' ak robo kooindap tononennyi; ak kimi mireiywot ne po mitainik taman ak somok ak nusu. 

3  Ak kimi itoonwegap eiik ng'wonyutap mireiywot, che kiyiem kotuiyo, che po mitainik ang'wan ak nusu, che kiyiemei nyanjanooto. Ki aeng' eichooto, che ki kitanyi, ye ki kitanyi nyanjet. 

4  Kiga tonone nyanjanooto itoonwegap eiik, taman ak aeng', kogeerei somogu murot kaataam, kogeerei somogu cherongo, kogeerei somogu murot tai, kogeerei somogu kong'asiis: ak kitonone paragunnywa nyanjanooto, ak ki keer sugulumwekwak oriit. 

5  Ak ki aechin tebeesindanyi ak nyigiisindap euut; ak ki kiyai mireiywondennyi kogergeit ak mireiywotap kigombet, ko uu taapteet ne kaiye: ak kiyamegei ak debeisyek eliphuusyek lo. 

6   Ak ki yai taabook taman che eecheen, ak ki inde muut komostap eutap tai, ak ki inde muut komostap murot kaataam, si kiuunse; ki kiuune chooto tuguuk che po kagoochinoik che kibeelei: ago ki po nyanjet tisiik si kounegei. 

7   Ak ki yai keelyek taman che po tait eng' thahabu ko uu ng'atuutyet ne ki king'at agobo tuguuchooto; ak ki inde Hekaluut oriit, ki inde muut komostap eutap tai, konde muut komostap murot kaataam. 

8   Ak ki yai kogeny mesosyek taman, ak konde Hekaluut, ki inde muut komostap eutap tai, konde muut komostap murot kaataam. Ak ki yai taabook pogol che mengeechen che po thahabu. 

9  Ak ki yai kogeny seremutap tisiik, ak seremut ne oo, ak kereiywek che po seremut, ak koliige sugunonik kereiywegap kurgotikwak. 

10  Ak ki inde nyanjanooto komostap tai, kogeer kong'asiis, kotokyigei murot tai. 

11  Ak ki yai Huram tereenik, ak kechigosyek che eecheen, ak taabook che mengeechen. Ki iges anyun Huram poisyet ne ki yachi laitoryat Solomon eng' kootap Kamuktaindet: 

12  tolochik aeng', ak pagulisyek, ak metowek aeng' che ki mi paragutap tolochichooto; ak karichooto aeng' regerotiin, kotuch pagulisyechooto aeng' che ki mi paragutap tolochik; 

13  ak itoonwegap logoek pogol ang'wan che po karichooto aeng' regerotiin; ortinwek aeng' che po logoek che po karnet age tugul ne ki kireger, kotuch pagulisyechooto aeng' po metowek che ki mi paragutap tolochik. 

14  Ki yai kogeny ng'echerok ak taabookwak che eecheen, che ki mi ng'echerochooto, 

15  nyanjanooto agenge, ak itoonwegap eiik taman ak aeng' che ki mi kurereetap nyanjanooto. 

16  Ak ki yai kwandap Huram tereenik ak icheek, ak kechigosyek che eecheen, ak kariik che kirutunee panyeek, ak tuguukyik tugul, koyachi Laitoryat Solomon kobunji kootap Kamuktaindet ne Toroor, kiyae sugunonik che sitatiin. 

17  Ki yai laitoryat tuguuchooto eng' Atebweetap Jordan, eng' ole mi meneet eng' kwenutap Sukoth ak Sereda. 

18  Ki yai anyun Solomon tuguuchuuto tugul eng' chaang'indo: amu ma imuuch chii konai nyigiisindap sugunonik. 

19  Ak ki yai Solomon tuguuk tugul che ki mi kootap Kamuktaindet, kapkorosutap thahabu, ak mesosyek che ki tebee magatiinik che itabaanatiin; 

20  kiyae thahabu che tiliileen keelyegap taisyek kobooto taisyekwak, si kobiit kolaldos eng' taitap koot ne po oriit, ko uu ye ki king'at; 

21  ak kiyae thahabu, thahabu ne ma purugot ak kiy, taaptook, ak taisyek, ak kanameiywek; 

22  ak magasisyek, che tilei ole lalei eng' taisyek, ak taabook che mengeechen, ak kechigosyek, ak tereenik che ki ibe maat, kiyae chooto thahabu che tiliileen: ak ki po thahabu ole ki kibunei kebendi ko, ak kereiywegap kurgotikyik che po oriit che po ole-tiliil miising', ak kereiywegap kurgotigap koot, nooto Hekaluut.

