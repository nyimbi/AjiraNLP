1  Mwaitoi kipsengwet liilindap Kamuktaindet; ibartoi soet poisyonigap eunekyik. 

2  Mwachin `peetuut peetuut age ng'olyoot, iboorchin `kemout kemout age naet. 

3  Ma mi ng'alaalet anan ng'aleek; ma kigasei tweguunennywa. 

4   Itei kutinnywa ng'wony komugul, ak itei ng'aleekwak ole poochin ng'wony. Ki inde emait eng' chooto agobo asiista, 

5  ko uu sandet ne mang'une koonnyi, ak kobaibai ko uu chii ne kiim ne labati eng' kabeletapkei. 

6  Itei chorunennyi tabandap kipsengwet, ak itei yiemutyennyi tabanwegap kipsengwet; ma mi kiy ne ung'egei maannyi. Ng'atuutyetap Kamuktaindet ne Toroor 

7  Ititaat ng'atuutyetap Kamuktaindet ne Toroor, ak koweechi saboondo. Po iman paornateetap Kamuktaindet ne Toroor, igoochin utaatyet chii ne yetyet. 

8  Lititen kaneetisyosyegap Kamuktaindet ne Toroor, iboiboi muguleldo. Tiliil ng'atuutyetap Kamuktaindet ne Toroor, indoi lapkeiyet koonyek. 

9  Tiliil kaiyweisyet ne kiywei Kamuktaindet ne Toroor, ak kotebyei koigeny. Po iman kirwoogutigap Kamuktaindet ne Toroor, ak tinyei imanda tugul. 

10  Chooto che kemachei kosiir thahabu, kosiir thahabu che chaang' che tiliileen. Siirei anyinyindanywa kumyat, siirei kumyat ak masamek. 

11  Kogeny eng' chooto kitigoni otwogeng'ung'; miitei melekto ne oo ngeriip chooto. 

12  Ng'oo ne imuuchi koguiyo lelutikyik? Itiliila eng' tuguuk che ung'ootiin. 

13  Keer otwogeng'ung' si ma yai tuguuk che po menoteet; amegoochi koboiywa. Si aek ne ititaat, si atyagak eng' pistoet ne oo. 

14  Ng'aleegap kutinnyu ak kabwaatutigap muguleldanyu, ko ingochamak eng' taing'ung' ee Kamuktaindet ne Toroor, rwandennyu ak ko katyagindennyu.

