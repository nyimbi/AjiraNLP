1  :

1  -

8  ; Luk 

3  :

1  -

18  ; Jhn

1  :

19  -

28  ) 

1  Ki nyo eng' peetuusyechooto Johana kabatisanindet koamdaati eng' surkwen ne po Judea, 

2   koleen, “Osigu, amu kagoriik pounatetap kipsengwet.” 

3   Ni ineendet ne ki kamwa maotyot Isaiah kole, “Tuugeetap chii ne kuursei eng' surkwen, koleen: ‘Ochop ooreetap Kiptaiyat, olitiit ole punooti.’ ” 

4   Ki ilaachi Johana sambutap tambeesik, ak ki rategei pireneetap muito, ak amitwogikyik ko ki chereng'endet ak kumyatap timiin. 

5  Ki ng'etyo anyun piigap Jerusalem ak Judea komugul, ak komoswek tugul che neegitee Jordan koba ole mi ineendet, 

6  ak ki kibatisan icheek eng' aineet ne po Jordan, kong'aanyei tengekwogikwak. 

7   Ago ye kingo keer che chaang' che po Pharisaik ak Sadukaik kobwonjin kabatisanennyi, koleenji, “Lagochu po erenook, ng'oo ne ki iteiywok omwee piruutyet ne nyoonei? 

8  Oii logoek che nyoljin siguunet. 

9   Amat obwaat ole, ‘Ki tinyei kwandanyo Abraham,’ amu amwaiwok ale, imuuchi Kamuktaindet kong'eetyi Abraham lagok eng' koichu. 

10   Agot nguno ko kagiting'e aiywet tigitigap keetiik; kiebei keetit age tugul ne ma iyei logoek che myach ak kewiirchi ma. 

11  Abatisanook eng' peek agobo siguunet; ineendet ne isubwo ko tinyei kimnateet kosiiro, ma nyolu aipchinot kweonikyik. Ibatisanook ineendet eng' Kabuuset ne Tiliil ak maat. 

12  Tinyei eng' eunnyi keibennyi, ak kotiliili komyee rwanyut; ak koyumji nganuuk chogennyi, ak kobeele `meteteek maat ne ma imisoksei.” Kabatisaneet ne po Jeso (Mar 

1  :

9  -

11  ; Luk 

3  :

21  -

22  ) 

13  Ki nyo anyun Jeso kobunu Galilaya konyo Jordan ole mi Johana, si kibatisan. 

14  Ago kimachei Johana koeesyo, kole, “Kanyool ibatisana, ago kenyoonjo anee?” 

15  Ago ki wolji Jeso koleenji, “Cham nguno; amu kanyoljech eng' ooreet ne uu ni kigeesu imanda tugul.” Kocham anyun. 

16  Kingo kagibatisan Jeso, ye kigatogos kityo eng' peek, ogeero, ki yaatagis kipsengwet ak kogeer `ineendet Kabuusetap Kamuktaindet kochoorugei ko uu cheptuget ak kotonoon eng' paragunnyi. 

17   Ak ki mang'une tuugeet kipsengwet, kole, “Ni ko Weeriinnyu, chamanennyu, agasegei ineendet.”

