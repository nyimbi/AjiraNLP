6  - 

1  Ye oamisye ak pounindet, komeutye ile omi ak ng'o. 

2  Ngo ii kipkeiya, inde rotweet moktang'ung'. 

3  Amat imach amitwogigap pounindet che anyiny; amu imuuch kaberberin amitwogichooto. -

7  - 

4  Ngot itinye utaatyet ne ititaat; komeimigei ile asi iegu mogoryo. 

5  Ye iyaat konyeguk igeer, koma komi? Amu yachingei mogornateet kebebaik, tirireni ko uu kipsiichit kotokyingei parak. -

8  - 

6  Ameam amitwogigap ineendet ne tinyei kong' ne ya, amemach amitwogikyik che anyiny, 

7  amu uu ineendet kabwaatutikyik. Leenjinin, “Amisye ak ieeise!” ago ma mi muguleldanyi kobooten. 

8  Ing'ung'u kererutyet ne keam, ak kobetyo ng'aleeguk che anyiny. -

9  - 

9  Amat ing'alaal kogasei ne perber; amu sasei utaatyetap ng'aleeguk. -

10  - 

10  Ameiste kiwoteet ne po keny; anan irep mbareenigap che ma tinyei kwanisyek, 

11  amu kiim katyagindennywa; tononjin icheek eng' ng'aleek kogirindoin. -

11  - 

12  Igoochi muguleldang'ung' kaneetisyet, ak igoochi itiiguk kogas ng'aleegap ng'omnateet. -

12  - 

13  Ameesye igerkong' lakweet, amu ma meei ngibir. 

14  Piree kirokto, si isaru saboondanyi eng' ye mi che ki kobek. -

13  - 

15  Weeriinnyu, ngo utaat muguleldang'ung', ko paibai agine muguleldanyu. 

16  Eng' iman koboiboitu muguleldanyu, ye kemwa tuguuk che po iman. -

14  - 

17  Amat koam ng'etkong' muguleldang'ung' agobo kiptengeginik, ago konyit Kamuktaindet ne Toroor peetuut komugul. 

18  Amu miitei iman melekto, ama ki istoi kamang'uneng'ung'. -

15  - 

19  Kas anyun, weeriinnyu, ak isich utaatyet, ak indochi muguleldang'ung' eng' ooreet. 

20  Amotebi ak eeigap divaik, kobooto kipkeinik che amei panyeek. 

21  Amu egu ponoonik kibogitinik ak kipkeinik, ak ilaakyin rwondo chiito mararenik. -

16  - 

22  Epchi iit kwandang'ung' ne kisichin, amesas komet ko kagoosit. 

23  Al imanit, amealde, ee, al utaatyet, kaneetisyet ak kaguiyet. 

24  Paibaitu miising' kwandap ne po iman, ak ineendet ne sichei lakweet ne utaat, kobaibaitune ineendet. 

25  Ingogaskei kwandang'ung' ak kamenng'ung', ingobaibait kamenng'ung' ne kisichin. -

17  - 

26  Weeriinnyu, koono muguleldang'ung', ingobaibaitune konyeguk ortinwekyuk. 

27  Amu keriinget ne loo chepkugoniot, keriinget ne mariich kwondo ne ma neng'ung'. 

28  Ee saptoi ko uu rebindet, ak kotesei kaberberik eng' piik. -

18  - 

29  Ng'oo ne riirei koleen, Pwo! Ng'oo ne arageni? Ng'oo ne polei? Ng'oo ne ing'unyng'unyi? Ng'oo ne ki kiguoten puch? Ng'oo ne piriireen koonyek? 

30  Icheek che eei divaik agoi, icheek che cheeng'oti maiyek che purugotin. 

31  Ameiit maiyek ye kagobiriritu, ye taagu itoondanyi eng' kigombet, ye rektoi komyee. 

32  Eng' let kosus ko uu ereneet, ak kouut ko uu melmeldo. 

33  Keerei konyeguk karusyek, ak komwa muguleldang'ung' tuguuk che imaasotin. 

34  Ee, iigeitu ineendet ne rue nyanjet kween, anan ko uu ineendet ne rue toloitap moinget. 

35  Ile, “Kagokwera, ago ma ama kiy, kagobira, ama agas. Agosu au, si acheeng'at kogeny?”

