1  Naat Kamuktaindet eng' Judah: Oo kainennyi eng' Israel. 

2  Miitei koonnyi Salem, Ak miitei Zion ole menyei. 

3  Ki iri eng' olooto kipchabonik che po kwanget; Long'eet ak rotwetap chok, ak lugeet. 

4  Iluu ak itinye telunateet kosiir tuloonoogap che luulsei. 

5  Kogeluul che nyigoonen, kogoruiyo konuukso; Ak ma mi eng' piik che kiimeen ne kinyoor eunekwak. 

6  Ee Kamuktaindetap Jakobo, inuuktos kariisyek ak paraisisyek Amu kereng'ung' po kong'. 

7  Kanyool kiywein inyeendet, inyee; Ak ng'oo ne imuuchi kotonon eng' taing'ung' ko kenereech? 

8  Ki imwau kirwooget kogasak kobun kipsengwet; Ki iyweis emet, ak ki siis, 

9  Ye kingo ng'eet Kamuktaindet korwooch, kosar tugul che talaen che po ng'wony. 

10  Iman ilasun nereegegap piik: Irategei nereegek che kang'et. 

11  Oarorchi Kamuktaindet ne Toroor Kamuktaindeng'wong', ak oyaakyi: Ingoipchi kagoochinoik, icheeget che mi ole neegitee ineendet, ineendet ne nyoljin kiywei. 

12  Tilei ineendet saboonwegap pounik: Imui ineendet laitorinigap ng'wony.

