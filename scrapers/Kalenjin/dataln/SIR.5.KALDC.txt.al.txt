1   Amemang'u mogornateng'ung', anan imwa ile, “Atinye che yaman.” 

2  Amengondoun maguutiguk ak kimnateng'ung', ye isubi magutigap muguleldang'ung'. 

3  Ameleen, “Ng'oo ne imuuchi koterteeran?” Amu eng' iman ko agoi kogerin kong' Kiptaiyat. 

4  Ameleen, “Ki ayai tengek, ago nee ne ki konyoonjo?” Amu ma sip konereechi Kiptaiyat. 

5   Ameegu ne tinyei mageet ne oo agobo nyoetap kaat, kot itesyi `tengek tengekto. 

6  Ameleen, “Oo rireenennyi, nyoiywo kaat chaang'indap tengekwogikyuk,” amu nai ile chu tuwai rireenet ak nereegek komi tainnyi, ak nereegekyik kotebee kiptengeginik. 

7  Amegagei iweekyigei Kiptaiyat, amat isipte nooto kobooch peetuut agoi peetuut. Nyonjinin iman nereegegap Kiptaiyat, ak eng' kasartane po pireet owong'ugei. 

8  Amemang'u mogornateetap ng'aalseet, amu matoretiin eng' peetuutap nyalilda. Lititindo ak ribeetapkei 

9  Amestoe `peek metetek eng' kooris age tugul, anan isup oor age tugul. 

10  Egu ne tinyei tononet agobo kiit ne ingen, ak ngo ek ng'alaaleng'ung' ne tinyei tononot. 

11  Egu ne chepchep kogas, ago ne ng'oom eng' waluunet. 

12  Ngot ingen nooto imwae, iwolji chiing'ung' po kokwet; ago ngo ma uu nooto, igeree eung'ung' kuting'ung'. 

13  Teegisto ak kalilanet ko punu ng'alaalet, ng'elyepta ne po chii ko ibu kabutennywa. 

14  Mat keguurenen ne pcheat ng'elyep, ameriich mestonok kobun kuting'ung', amu nyoonjin kalilanet choriindet, ak nyoonjin kirwooget ne oo ineendet ne pcheat ng'elyep. 

15  Eng' ng'olyoo age tugul ne ming'in anan ko ne oo ko meyai kiy ne ibu ng'emisyet,

