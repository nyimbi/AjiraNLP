1  Amang'u Kamuktaindet ne Toroor; teptoi ano si oleenji saboondanyu: “Tiriren ko uu toriityon agoi tuloonook, 

2  ogeero, kariich kwanget kiptengeginik; kagersach kipchabonikwak, si kobiit komwok ne po iman eng' ole imen. 

3  Ngot keng'em lumeiywek, komuuchi koyai nee ne po imanda?” 

4  Miitei Kamuktaindet ne Toroor hekalunnyi ne tiliil, miitei kipsengwet ng'echereetap laitornatet ne po Kamuktaindet ne Toroor. Toobeni konyekyik, keerei konyekyik weeriigap piik. 

5  Tyemei Kamuktaindet ne Toroor chiitap imanda; ak wechei saboondanyi kiptengekyot ak ineendet ne chamei koroomnateet. 

6  Robonjin `inee kiptengeginik ng'etetyotap maat ak tuguuk che laldos; egu `usoonet ne peelsei kebebertap kigombennywa. 

7  Po imanda Kamuktaindet ne Toroor ak chamei imanda; keerei `che po iman togeennyi.

