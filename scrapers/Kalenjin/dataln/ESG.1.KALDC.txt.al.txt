1   Eng' kenyiitap aeng' ne po pounatetap Ahaseurus ne oo, peetuut ne po tai ne po arawetap Nisan, ko ki irwootito Mordekai weeriitap Jair ne po Shimei, weeriitap Kish ne po pororyetap Benjamin. 

2  Ki Yahudyot ne ki menyei nganaseetap Susa, chii ne ki po kamanuut, ne ki poisyei eng' seremutap kaplaitoryat. 

3  Ki agenge eng' luulenik che kiga imut Nebuchadnezzar laitoryatap Babilon kobun Jerusalem kobooto Jekoniah laitoryat ne po Judah. Ki uu ni karwotitoet: 

4  Polateet ak waseetapkei, tuleet ak kirgireetap ng'wony, kaimetapkei ne po ng'wony! 

5  Ki mong' erenook aeng' che koryonyeen ak komoroortos ne po kwang'ut. 

6  Ki chopchigei pororyet age tugul pooryeet ye kingo moroor, kobooryo ak pororyet ne ititaat. 

7  Ki peetuut ne imeen ak tungeneet, peetuutap nyalilda ak riirek, peetuutap pireet ak kaimetapkei eng' ng'wony! 

8  Ki iimgei pororyet tugul ne ititaat; ki iywei tuguuk che yaach che ma kobiityi, ak kichobootiin kobek. 

9  Ki toi koriirchi Kamuktaindet; eng' riirekwak, ko ki iboor ko uu yo kaguutunee aineet ne oo ne tinyei peek che chaang' segeneniat; 

10  ki nyo lapkeiyet ak kochar asiista ak kitoroor ponoonik ak keng'em kiplaskeinik. 

11  Ki iro Mordekai eng' karwatitaoni Kamuktaindet ne kiga kotil kiit ne yaei, ak kingo ng'eet, ko ki ibwaati tuguuchu tugul, ak kityem peetuut komugul koguiyo tuguuchuuto eng' oriit. 

12  Ara ki toi komuny laitoryat eng' seremunnyi ak Gabatha ak Thara, ki ribei kimonjorooriinik aeng' seremutap kaplaitoryat. 

13  Ki kas ng'alaalennywa ak ki teep agobo ng'aleechooto, ak ki iguiyo kole ki kimachei kenam laitoryat Ahaseurus; ak kichaamji laitoryat agobo icheek. 

14  Ak kityem laitoryat kimonjoroorinichu aeng', ak ki eng' ye kagomwoi, kimut icheek ipkebar. 

15  Ki sir laitoryat ng'aleechu eng' sireet ne mea purpuraksei, ak ki sir Mordekai agobo ng'aleechu. 

16  Ak ki ng'at laitoryat Mordekai kobois eng' kapkirwook, ak kogoochi ineendet melektonyi agobo tuguuchu. 

17  Ago kityem Haman weeriitap Hammedatha, chiitap Bouga ne ki koonyiti laitoryat kong'emee tilyandi Mordekai ak piik amu kimonjoroorinichu ki kibar.

