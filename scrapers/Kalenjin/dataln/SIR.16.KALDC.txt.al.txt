1  Mat imakyigei chaang'indap lagok che ma tilei kiy, amebaibaitune lagok che ma iywei Kamuktaindet. 

2  Ngo tesak icheek, ko mebaibaitune icheeget, kobatee komi icheek kayweetap Kiptaiyat. 

3  Mat imang'u agobo sabeennywa, anan ityegei chaang'indonywa. Kaigai agenge kosiir eliphuut, ak kaigai ilil ko metinye lakwa kosiir lagok che ma iywei Kamuktaindet. 

4  Nyie piik nganaseet kobun chii agenge ne utaat, ago kuberi yooto amu ooreetap chii agenge ne po piik che yaach. 

5  Ki kogeer kondanyu tuguuk che chaang' che uu chooto, ak ki kogas itinnyu tuguuk che kikwong'e che siirei chu. 

6  Kilali maat eng' tuiyetap kiptengeginik, ak laldos nereegek agobo poror ne ngelelyon. 

7   Ki ma nyochi kaat chemosinik che po keny che ki ingelelji amu eng' kimnateennywa. 

8  Ki ma riiree `inee piik che po kokwetap Lot, che ki wech inee amu menatennywa. 

9  Ma iboorchi inee rireenet pororyet ne kiga ketetyi ng'emisyet, eng' chooto kiga ketoorta ko looegitu amu tengekwogikwak; 

10  anan agot eng' asigarichooto eliphuusyek pogol lo che kibune keelyek, che ki tuiyo kibagenge, ko ki ingelelso eng' menatennywa. 

11  Agot nda ki mi chii agenge kityo ne ngelelyo, ko kita po kwang'ut ngemeto koma kigergong' ineendet. Tinyei Kiptaiyat rireenet ak ko nereechi, tinyei inee kimnateet ko nyochi kaat ak kora ko roong'u nereegek. 

12  Toroor ko uu rireenennyi, uu nooto agine pirennyi; irwokyin chii ko uu poisyonikyik. 

13  Machilili kiptengekyot kobooto parunenik, ak ma egu puch muitaetap che iywei Kamuktaindet. 

14  Yaei inee ko piit poisyo age tugul ne po rireenet; taachei chii age tugul ko uu poisyonikyik. 

17  Mat imwa ile, “Aa unyaat eng' Kiptaiyat, ak ng'oo ne ingeno eng' parak? Ma mi ne ingeno eng' kwenutap piik che chaang', amu aa nee eng' yautik che ma iitoksei? 

18  Keero, parak ak kipsengwet ne po parak miising', keriinget ne ma tinye ole poochin kobooto ng'wony, potandos tugul eng' ruitoitonyi. 

19  Tuloonook ak rwandosyegap ng'wony, ko poldos ak ko potandos ye keer `inee icheek. 

20  Ago ma mi chii ne imuuchi ko kuiyo niito, ak ng'oo ne imuuchi ko kuiyo ortinwekyik? 

21  Ko uu usoonet ne oo ne ma imuuchi kogeer chii, ara poisyonikyik che chaang' ko ung'ootiin. 

22  Ng'oo ne mwaitoi poisyonikyik che po imanda? Anan ng'oo ne igeni icheek? Amu ng'olyoondennyi ko loo miising'.” 

23  Kabwaatutigap chii ne uu nooto koma tinyei kaguiyet, ibwaati ko uu nooto chii ne ma tinyei naet ak ko perber. Utaatyetap Kamuktaindet eng' yautik 

24  Lakweennyu, kasa si kobiit inyooru naet, ak iepchi iit ng'aleekyuk. 

25  Agoonin kaneetisyet ne po ng'omnateet, ak aneetiin naet komyee. 

26  Kingo yai Kiptaiyat poisyonikyik eng' taunet, ak kinga yai icheek, kong'at ole poochin kiwotosyekwak. 

27  Ki tet poisyonikyik eng' teteet ne po koigeny, kobooch taunet agoi ibinwek tugul. Ma amei rubo anan ko ng'etyo, ama pagaktoi icheek poisyonikwak. 

28  Ma toortai age age, ak ma koi ngelelji ng'olyoondennyi. 

29  Kigeerto anyun Kiptaiyat kogeer ng'wony, ak konyiit yooto tuguukyik che myach. 

30  Ki inyiit ng'wony tuguuk tugul che saptos, ak weekyingei `icheek ng'wonyunooto.

