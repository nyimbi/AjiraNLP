1  “Amu kergei pounatetap kipsengwet ak chiitap ko po koot, ne kimusta karon koguur meek kobwa mbareennyi ne po sabibuk. 

2  Ye kingo kagoyanjin ak meechooto kogoochi dinarit agenge eng' peetuut agenge, koyookto koba mbareennyi. 

3  Ki manda ko neegit sait somok ak kogeer alak kotonondos eng' ye mi ole keyae mung'aaret ama tinyei poisyet. 

4  Ak ki leenji icheek, ‘Oba ak okweek oboisye eng' mbareetap sabibuk si agoonok ne nyolu.’ Ak ki pa anyun. 

5  Ki manda kogeny ko neegit sait lo ak eng' sait sogool, ak ki yai ko uu nooto. 

6  Ki manda kogeny olo po sait taman ak agenge, ak konyoor alak kotonondos. Ki leenji icheek, ‘Kalya si otonone oli peetuut komugul amotinye poisyo?’ 

7  Kowolji `pichooto ineendet kole, ‘Amu ma kuurech chii.’ Koleenji, ‘Oba ak okweekoboisye eng' mbareetap sabibuk.’ 

8   “Ye kingo ek koskoleny, komwachi chiitap ko po mbareetap sabibuk kiboityondennyi ne oo koleenji, ‘Guur meek si kobiit igoochi melekwekwak, itaune ne po let agoi ne po tai.’ 

9  Ye kingo pwa icheek che kiga kiguur ko neegit sait taman ak agenge, konyoor chii tugul dinarit agenge. 

10  Ara ye kingo pwa che po tai, koleen nyooru che siirei; ago kinyoor ak icheek dinarit agenge chii tugul. 

11  Ye kingo taach, kong'unyng'ung'ji chiitap ko po koot, 

12  koleenji, ‘Kabois chu po let sait agenge kityo, ak kairogenech pichooto acheek che kagibirtegei peetuut komugul eng' asiista ne ng'waan.’ 

13  Ago ki wolji ineendet age eng' icheek koleenji, ‘Chorwani, ma ayaun kiy ne ya; kama kiyanjine tuwai dinarit agenge? 

14  Nam neng'ung', ak iwe oreng'ung'. Magennyu agoochi chiichito po let ko uu ye kagoonin. 

15  Tos ma nyoljino ayai ne amache eng' tuguukyuk? Anan amin ng'etkong', amu aa ayiep?’ ” 

16   “Egu anyun che po let che po tai, ak egu che po tai che po let.” Komwaei Jeso agobo meennyi (Mar 

10  :

32  -

34  ; Luk 

18  :

31  -

34  ) 

17  Ye kitogostoi Jeso kowendi Jerusalem, komut kasubikyik chooto taman ak aeng' koba taban icheegei, ak koleenji icheek eng' ooreet, 

18  “Ogeero, kitogosyini Jerusalem, ak kinde Weeriitap chii eunegap tisiik che eecheen ak siriik. Kirwookyin ineendet kome, 

19  ak kigoito kochurachur Pororyosyek, ak kebire kipchoritiit ak kogartaat eng' kimurtoiyot. Eng' peetuutap somok king'eeti ineendet.” Soomutyetap kametap Johana (Mar 

11  :

12  -

14  , 

20  -

24  ) 

20  Ki nyoonji anyun ineendet kametap weeriigap Zebedayo kobooto weeriikyik, ak kogutung'ji, ak kosoom ineendet kiy. 

21  Ak kiteebe koleenji, “Imache nee?” Kowol kole, “Ng'at ile kotebee age eng' weeriichuchuk aeng' eung'ung' ne po tai, ak age eung'ung' ne po kaataam eng' laitornateng'ung'.” 

22  Ago ki wol Jeso kole, “Mongen ne osoome. Omuuchi okweek oee kigombet ne neegit aee?” Kowolji icheek ineendet kole, “Kimuuchi.” 

23  Koleenji `Jeso icheek, “Oee iman kigombennyu, ago ketebee eunnyu ne po tai ak eunnyu ne po kaataam koma nenyu agoito, ago po icheek chooto Ki kochopchi kotabaanji Abba.” 

24  Ye kingo kas niito chuun tamanu, konereekyi chooto aeng' tupcho. 

25   Ago kiguur Jeso icheek ak koleenji, “Ongen ole pounee tegeet pounigap Pororyosyek, ak kolaitoranjin `kiptainik icheek. 

26   Ma uu nooto eng' okweek. Ago age tugul ne machei koek ne oo eng' kwenung'wong' koek kiboityondeng'wong'; 

27  ak age tugul ne machei koek ne po tai eng' kwenung'wong' koek otwogindeng'wong'; 

28  agot ko uu nooto ko ki ma nyo Weeriitap chii keboisyechi, ago si kobois, ak kogoito saboondanyi koek kiit ne kityage che chaang'.” Keyatyin koonyek kipkoratinik aeng' (Mar 

10  :

46  -

52  ; Luk 

18  :

35  -

43  ) 

29  Kingo mandoi Jeso ak kasubikyik eng' Jeriko, kosubi ineendet tuiyet ne oo. 

30  Ki mi kipkoratinik aeng' che ki tebyei eng' ooreet taban, ye kingo kas kole siirtoi Jeso, kowaakyo icheek ak kole, “Kiptaiyat, Weeriitap Daudi, rirenech!” 

31  Ki kergong' tuiyet pichooto kole kosiisyo; ago kites kowaach kole, “Kiptaiyat, ee weeriitap Daudi, rirenech!” 

32  Ki tonon Jeso ak koguur icheek, ak koteebe koleenji, “Omache ayaiywok nee?” 

33  Kowol kole, “Kiptaiyat, kimache keyatwech konyekyok.” 

34  Kirirge Jeso ak kitwa konyekwak. Kigeerto sainooto ak koosup ineendet.

