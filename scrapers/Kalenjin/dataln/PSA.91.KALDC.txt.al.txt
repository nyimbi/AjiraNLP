1  Ineendet ne menyei ole ung'aat ne po Ineendet Ne Toroor Miising' Kotebee nooto urwetap Ineendet Ne po Kamuktaet. 

2  Amwae agobo Kamuktaindet ne Toroor ale, Ineendet ole amwechini ak ko irimennyu; Kamuktaindennyu ne amang'u. 

3  Amu saruun eng' mesteetap namindetap toriitik, Ak eng' koroito ne parisyei. 

4  Tugenen koroorikyik, Ak inyooru ole imwechini eng' kebebaikyik: Imandanyi ko long'eet ak ne kiteektoegei. 

5  Meiywei kamuisetap kemoi, Anan kipchabet ne kimwoktoi peet; 

6  Anan koroito ne wendoti eng' mesundeito, Anan ng'emisyet ne parisyei peet. 

7  Ibutos eliphuut eng' ole neegiteenen, Ak ibutos eliphuusyek tamanu eng' ole neegitee eung'ung' ne po tai; Ago mariikyinin. 

8  Ago igeere eng' konyeguk, Igeere melektap kiptengeginik. 

9  Amu inyee Kamuktaindet ne Toroor, ko ii ole amwechini! Ki iyai Ineendet Ne Toroor Miising' koek meng'ooteng'ung'; 

10  Ma nyoorun yaityet age tugul, Mariikyin koong'ung' koroito age tugul. 

11   Amu iyomisi malaikaisyekyik koriibin, Si koriibin eng' ortinweguk tugul. 

12   Kanabin eng' eunekwak, Si marus koita keeldong'ung'. 

13   Ityeche ng'etundo ak ereneet: Ityeche eng' keelyeguk ng'etundo ne neran ak cheluguit. 

14  Amu kigochama, asaru eng' nooto anyun: Atoroori ineendet, amu ki konai kainennyu. 

15  Kuura, ak aitenji; kitebyei tuwai eng' nyalilda, asaru ineendet ak agoonyit. 

16  Agoochini ineendet kosap kenyiisyek che chaang', Ak aboorchini yetunennyu.

