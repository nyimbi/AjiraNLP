3  :

23  -

38  ) 

1  Kaarooretap ooreetap Jeso Kristo, weeriitap Daudi, weeriitap Abraham. 

2  Ki sich `Abraham Isak, kosich `Isak Jakobo, kosich `Jakobo Judah ak che tupcho. 

3  Ki sich `Judah Phares ak Zara eng' Tamar, kosich `Phares Hesron, kosich `Hesron Ram. 

4  Ki sich `Ram Aminadab, kosich `Aminadab Naasson, kosich `Naasson Salmon. 

5  Ki sich `Salmon Boaz eng' Rahab, kosich `Boaz Obed eng' Ruth, kosich `Obed Jesse, 

6  kosich `Jesse Laitoryat Daudi. Ki sich `Daudi Solomon eng' chepyoset ne ki po Uriah, 

7  kosich `Solomon Rehoboam, kosich `Rehoboam Abijah, kosich `Abijah Asa. 

8  Ki sich `Asa Jehoshaphat, kosich `Jehoshaphat Joram, kosich `Joram Uzziah. 

9  Ki sich `Uzziah Jotham, kosich `Jotham Ahaz, kosich `Ahaz Hezekiah. 

10  Ki sich `Hezekiah Manasseh, kosich `Manasseh Ammon, kosich `Ammon Josiah. 

11   Ki sich `Josiah Jekoniah ak che tupcho, eng' egosyek che ki kagimut piik koba Babilon. 

12  Kingo kagimut koba Babilon, kosich `Jekoniah Shealtiel, kosich `Shealtiel Zerubabel. 

13  Ki sich `Zerubabel Abiud, kosich `Abiud Eliakim, kosich `Eliakim Asor. 

14  Ki sich `Asor Zadok, kosich `Zadok Akim, kosich `Akim Eliud. 

15  Ki sich `Eliud Eleazar, kosich `Eleazar Matan, kosich `Matan Jakobo. 

16  Ki sich `Jakobo Joseph manong'otyotap Maria ne kisich Jeso ne kiguure Kristo. 

17  Ki ek ibinwek tugul taman ak ang'wan kobooch Abraham agoi Daudi; ak kobooch Daudi agoi kamutet ne ki kimut piik koba Babilon ko ki ek ibinwek taman ak ang'wan; ak kobooch ngap kimut piik koba Babilon agoi Kristo ko ki ek ibinwek taman ak ang'wan. Sigeetap Jeso (Luk 

2  :

1  -

7  ) 

18   Ki uu ni sigeetap Jeso Kristo: Ye kingo kagogosyin Joseph kotungei ak Maria kametap Jeso, kotomo kotuiyo, kotook keele managaat ineendet eng' Kabuuset ne Tiliil. 

19  Amu ki chii ne po imanda Joseph sandennyi, kotet Joseph kobagaakta Maria eng' ung'oot amu ki ma mach koteweer eng' taitap piik. 

20  Ago ye kingo ta kobwaati tuguuchu, ogeero, ki mong'ji ineendet malaikaiyatap Kiptaiyat eng' karwotitoet kole, “Joseph weeriitap Daudi, ameiywei imutyigei Maria koek osotyondeng'ung' amu managaat ineendet eng' Kabuuset ne Tiliil. 

21   Tuun sichei ineendet weeriit ak iguure kainennyi Jeso, amu ineendet ne tuun saru piikyik eng' tengekwogikwak.” 

22  Koyaak tuguuchu tugul si kobiit kosulda ne ki kamwa Kiptaiyat eng' maotyot kole, 

23   “Ogeero, manachi pergeiyat ak kosich weeriit, ak keguure kainennyi Immanuel,” ne ye kiweech ko ni, “Mi Kamuktaindet kobootech.” 

24  Ki ng'eet Joseph eng' rwondonyi ak koyai ko uu ye ki kang'at malaikaiyatap Kiptaiyat, ak ki imutyigei koek osotyonnyi 

25   nga ma riikyi ineendet kot kosich weeriit, ak koguuree kainennyi Jeso.

