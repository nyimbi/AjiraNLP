1  Ee Kiptaiyat, Kwanda ak Pounindetap sabeet, amebagaaktaa kong'ema ng'aleekyuk, amechamwa abut amu chooto! 

2  Ng'oo ne chobei piruutik agobo kabwaatutikyuk, ak ng'oo ne ineeti utaatyet muguleldanyu, si ma meton ye ami eng' lelutik, ak si ma utye chalwogikyuk? 

3  Ngo ma uu nooto kotesaksei lelutkyuk, ak ko chaang'aitu chalwogikyuk. 

4  Ee Kiptaiyat, Kwanda ak Kamuktaindetap sabeennyu, ame koona aek ne tinyei koonyek che ichaugei, 

5  ak istoena maguutik che yaach. 

6  Mechamji keiyandit anan kasetap myat koterteera, amechamji koboiywo maguutik che po teweernateet. Kayasyosyek 

7  Lagokyuk, kas kaneetisyet agobo ng'alaalet, chii ne riibei nooto koma koi nam mesteet. 

8  Kinamee kiptengeginik ng'alaalennywa; chubiindet ak menotik kenamee chooto. 

9   Amengonaita kuting'ung' koyai kayasosyek, anan konaita komwaimwae kainetap Ineendet Ne Tiliil. 

10  Kiboityo ne kiriibe kotugul, koma tebyei koma tinye pireet. 

11  Ineendet ne yaei kayasyosyek che chaang' ko nyiitaat yaityet, ama siirtoe koonyi kergong'yet. Ng'alaalet ne ya 

12  Mi ole uu ng'alaalet ne kirogee meet, ma koit kasar ne kinyoorchin nooto iyoteetap Jakobo. 

13  Amechamji kuting'ung' konaita komwae che yaacheen, amu ngiya nooto iyae tengekto. 

14  Ibwaat kwandang'ung' ak kamenng'ung', ye ketep ng'wony ak che eecheen, anan imuuch iutyengei eng' tainnywa, ak itoogu ko uu abusaneet eng' atebeeng'ung' ne ya. Eng' nooto igas ko uu yo ki kaigai koma kisichin, ak ichup peetuut ne ki kisichin. 

15  Chooto che ki konaita koboisyee ng'alaalet ne ya, koma koi ineetkei atebeet ne myee ko tee kosabei. Kesesnatet 

16  Piik che kergei kotese koyaei tengek eng' tengek, ak ne po somok ko ibu nereegek. Mageet ne lalei ko lalei ko uu maat ak ma koi imiisok ago kogeskei laleet. Ineendet ne keseseni ak tilyennyi ne neegit, koma metoi agoi kobeel maat ineendet. 

17  Eng' kipsesyon ko amitwogik tugul ko myach, mang'etei inee agoi kome. 

18  Ineendet ne yachin chalwok itogunnyi ne po katunisyet kong'alaaljingei koleen, “Ng'oo ne keera? Kayema mesundeito ak kaunya inatusyek, ak ma mi chii ne keera. Amu nee si aiimgei? Ma koi tuun kobwaat Ineendet Ne Toroor Miising' agobo chalwogik.” 

19  Kaiyweisyennyi ko tokyingei konyegap piik kityo, ama ingen kole konyegap Kiptaiyat, ko iluu konyil eliphuusyek taman kosiir asiista. Keerei kebeberta age tugul ne po sabeetap chii, ak keerei agoi kebeberwek che ung'ootiin. 

20  Kotom ketoi keyai ng'wony ko kinaat eng' ineendet, ak uu nooto kogagotwoisyok yaennyin. 

21  Kigerei kong' chiichi eng' ortinwegap nganaseet, ak eng' ye ma ibwaatyin nooto, kenamei ineendet. 

22  Ara uu nooto kwony ne metoi manong'otyonnyi, ak kosikyi ineendet lakweet ne tuun indye tuguuk kobun muren age. 

23  Netai eng' tugul ko kagobut ng'atuutyetap Ne Toroor Miising', ne po aeng' ko kagochalwogenji manong'otyonnyi, ne po somok ko amu kesesnatennyi ko kagoyai ibeetapkei, ak kagosich lagok kosigee chiito age. 

24  Kimutu ineendet ineegei konyo taitap tuiyet, ak kergong'yennyi koityin lagokyik. 

25  Matebyei kogaegei lagokyik ak morikyik ko mayie logoek. 

26  Metoi inee eng' let kabwaatetap chubeet, ak kalilanennyi koma koi kiisto. 

27  Chooto che kang'et kosapcho eng' ineendet ko nae kole ma mi kiy myee kosiir kayweetap Kiptaiyat, ak ma mi kiy ne karaaran kosiir kega iit ng'atuutigap Kiptaiyat.

