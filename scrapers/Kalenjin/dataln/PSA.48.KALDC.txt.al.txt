1  Oo Kamuktaindet ne Toroor, ak kanyool kilas miising' eng' nganaseennyi ak eng' tulweennyi ne tiliil. 

2   Mi tulweetap Zion ole karaaran ak ole tagunoot niito poiboindap ng'wony komugul, tokyingei murot kaataam, nganaseetap Laitoryat ne oo. 

3  Eng' kooriik che eecheen che po nganasanooto ko kigoboorgei Kamuktaindet koek ole kimwechin. 

4  Ogeero, ki koyumgei laitorinik, ki pa tugul kibagenge. 

5  Kingo keer nganasanooto, ko kitang'aang'ji; ki toptobenso, ak ki pa kochaakta. 

6  Ki potanso eng' olooto; ki nyoor ng'wanindo ko uu kwondo ne machei kosigiis. 

7  Ibute melisyek che po Tarsis eng' usoonet ne punu kong'asiis. 

8  Ko uu ye ki kigas ko kage keer eng' nganaseetap Kamuktaindet ne Toroor ne po lugoosyek, eng' nganaseetap Kamuktaindennyo; ne igimiti Kamuktaindet koigeny. 

9  Ki kibwaat agobo chamyeng'ung' ne tala, ee Kamuktaindet, eng' hekalung'ung' oriit. 

10  Ko uu ole teptoi kaineng'ung', ee Kamuktaindet, ko uu nooto kalasuneng'ung' agoi ole poochin ng'wony. Nyiitaat imanda eung'ung' ne po tai. 

11  Ingogaskei tulweetap Zion, ingoboiboitu piigap Judah, amu kirwoogutiguk. 

12  Obendatee Zion, omuut, oiit teeksosyek che kooen. 

13  Obwaat komyee irimoikyik, obwaat kooriikyik che eecheen; si kobiit omwachi ibinda ne piitu let, oleenji: 

14  “Kamuktaindet niito ko Kamuktaindennyo koigeny ak koigeny. Egu ineendet kandoindennyo koigeny.”

