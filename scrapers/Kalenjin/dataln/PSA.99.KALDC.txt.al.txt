1   Laitorani Kamuktaindet ne Toroor; ingobotanso piik: Tebee ineendet paragutap kerubik; ingobotan ng'wony. 

2  Oo Kamuktaindet ne Toroor eng' Zion; Ak toroor ineendet kosiir piik tugul. 

3  Ingolas icheek kaineng'ung' ne oo ne imuisei. Tiliil ineendet. 

4  Chamei kimnateetap laitoryat kirwooget; Igimiiti imanda, Iyae kirwooget ak imanda eng' Jakobo. 

5  Otoroor Kamuktaindet ne Toroor, Kamuktaindennyo, Ak ogutung'ji eng' ng'echereetap keelyekyik keel: Tiliil ineendet. 

6  Musa ak Aron eng' tisiikyik, Ak Samuel kobooto icheeget che kuurei kainennyi; Ki kuur icheek Kamuktaindet ne Toroor ak ki wolji. 

7   Ki ng'alaalji icheek eng' toloitap pooldet: Ki riip paornatosyekyik, ak kaneetisyet ne ki igoochi. 

8  Iwoljini icheek, ee Kamuktaindet ne Toroor, Kamuktaindennyo: Ki Kamuktaindet ne ki inyochini kaat, Agot nganda ki iyaakyi mugetuut agobo poisyonikwak. 

9  Otoroor Kamuktaindet ne Toroor, Kamuktaindennyo, Ak ogutung'ji eng' tulweennyi ne tiliil; Amu tiliil Kamuktaindet ne Toroor, Kamuktaindennyo.

