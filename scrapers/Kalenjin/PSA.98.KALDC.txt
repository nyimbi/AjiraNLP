Ilasu Kirwoogindetap Ng'wony
1Ee, otyenji Kamuktaindet ne Toroor tyendo ne leel;
Amu ki koyai tuguuk che kikwong'ee:
Ki yachi yetunet ineendet eunnyi ne po tai, eunnyi ne tiliil.
2Kigobarta Kamuktaindet ne Toroor yetunennyi:
Kigong'aany imandanyi eng' taitap pororyosyek.
3Kigobwaat rireenennyi ak imandanyi eng' kootap Israel:
Ki kogeer tabanwek tugul che po ng'wony yetunetap Kamuktaindennyo.
4Otyenji Kamuktaindet ne Toroor eng' kutitap poiboiyet, ng'wony komugul:
Oong'et tyendo, ak otyen eng' poiboiyet, ee, otyen kalasunoik.
5Otyenji Kamuktaindet ne Toroor kalasunoik eng' ketubet;
Eng' ketubet, ak eng' kutitap kalasunet.
6Eng' igondisyek, ak cheetap iryageet
Otyen eng' kutitap poiboiyet eng' taitap laitoryat, Kamuktaindet ne Toroor.
7Ingomoror nyanjet, ak tuguuk che nyiitaat olooto;
Ng'wony, ak icheeget che menyei olooto;
8Ingoraprap eunekwak ainoosyek;
Ingotyenso tuloonook kibagenge eng' poiboiyet;
9Eng' taitap Kamuktaindet ne Toroor, amu nyoonei korwookyin ng'wony:
Tuun irwookyin ng'wony eng' imanda,
Ak korwookyi piik eng' iman.