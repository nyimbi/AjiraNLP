Sigeetap Ishmael
1Ki tomo kosich lakwa Sarai kwondap Abram. Inga no, ko ki tinyei cheptap Misiri ne ki otwogin, ne ki kiguure kainennyi Hagar. 2Ak ki leenji anyun `Sarai Abram, “Keero, ki kertaa Kamuktaindet ne Toroor si ma sigisye! Kaigai, ui kapotwogindennyu ne chepto tamangap anyooru lagok kobun ineendet.” Ak ki iyan Abram soometap Sarai. 3Kingo kagomeny Abram emetap Kanaan eng' kenyiisyek taman, koomut anyun Sarai kwondap Abram Hagar otwogindennyi ak kogoochi Abram manong'otyonnyi koek osotyonnyi. 4Ak ki imut `Abram Hagar, komanach. Kingo keer Hagar kole kagomanach, kosas pounindennyi Sarai. 5Koleenji anyun `Sarai Abram, “Ariirtaenen eng' ng'wanindo ne atinye, amu ki agoonin chepto otwogindennyu, ak ye kingo keer kole managaat, koreenya. Ara ingotilwech Kamuktaindet ne Toroor.” 6Ago ki wolji `Abram Sarai koleenji, “Keero! Otwogindeng'ung' komi euneguk, yachi ko uu ye igeere ile myee.” Ki usaus anyun `Sarai Hagar kot koit komwei ineendet.
7Ki nyoorchi `malaikaiyatap Kamuktaindet ne Toroor Hagar ole neegitee kondap peek eng' surkwen, yooto ko ole kutune peek eng' ooreet ne tokyingei Shur. 8Kotwekyi koleenji “Hagar, otwogindetap Sarai! Ibunu ano ak iwendi ano?” Ki wolji koleenji, “Kamweune pounindennyu Sarai.” 9Koleenji malaikaiyatap Kamuktaindet ne Toroor, “Iweekyigei pounindeng'ung' ak iming'injigei eunekyik.” 10Yeityo kotestai koleenji malaikaiyatap Kamuktaindet ne Toroor, “Atese kochang'a miising' iyoteng'ung', kot koma iitaksei amu chaang'indonywa.” 11Ak ki testai koleenji malaikaiyatap Kamuktaindet ne Toroor, “Keero, ii tomono, ak tuun isiche weeriit ak iguure kainennyi Ishmael, amu kogogasun Kamuktaindet ne Toroor riireguk. 12Tuun kergeitu ineendet ak oloitigeet eng' kwenutap piik. Tokyin eunnyi piik tugul eng' pooryeet, ak tokyin piik tugul eunegap pooryeet ineendet. Ak tuun meng'e ineendet punyondi kwenutap che po ooreenywa tugul.” 13Ak kitoochi kainet Kamuktaindet ne Toroor ne ki ng'alaaljin ineendet kole “Inyee ko ii Kamuktaindet ne keera” Amu ki mwa kole, “Keero! Kaageer nguno patetap ineendet ne keera ak kota asabe” 14Amu nooto anyun keguure keriingonooto po peek Beer-lahai-roi, ne nooto komiitei kwenutap Kadesh ak Beret.
15 Ki sikyi `Hagar Abram weeriit, ak kotoochi Abram kainet koguure Ishmael. 16Ki po Abram kenyiisyek tamanwogik sisiit ak lo, ye kingo sikyin `Hagar Abram Ishmael.