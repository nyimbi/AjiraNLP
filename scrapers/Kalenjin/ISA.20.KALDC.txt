Kaboorunetap agobo ng'emisyetap Misiri ak Kush
1Eng' kenyiit ne ki wo Tartan Ashdod, ye ki iyookto Sorgon laitoryatap Assyria, kogiwo kobargei ak Ashdod, ak koluul; 2ki ng'alaal Kamuktaindet ne Toroor eng' Isaiah weeriitap Amos, kole, “Ui ireegu kuniok che igermenegei, ak ireegu kweoniguk.” Ak ki yai ko uu nooto, kowendoot aach ngor ama tinyei kweonik. 3Yeityo komwa Kamuktaindet ne Toroor kole, ko uu ye kogowendoot otwogindennyu Isaiah aach ngor ama tinyei kweonik kenyiisyek somok koek kaboorunet ak kwang'utyet eng' Misiri ak eng' Kush; 4ara imuti ko uu nooto laitoryatap Assyria luulenik che po Misiri ak luulenigap Kush, che mengech ak che oosen, komi aach ngor ama tinyei kweonik, kotaagu ngorook, ne kalilanetap Misiri. 5Koaragenso ak kolilaanso icheek, amu ki imang'u Kush, ak kitoroornatennywa Misiri. 6Eng' peetuunooto ko tuun mwaei che menyei emoni po ngeguut, kole, “Ogeero, kamang'unennyo niito, ne ki kimwechi agobo toreteet si kobiit kesarwech eng' laitoryatap Assyria! Ak acheek anyun, kechilildoi ano?”