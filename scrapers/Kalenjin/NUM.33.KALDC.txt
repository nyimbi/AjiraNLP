Panda kong'etee Misiri agoi Moab
1Chu panwegap piigap Israel, ye kingo manda eng' emetap Misiri eng' lugosyekwak kondochin Musa ak Aron. 2Ki sir Musa agobo mandaennywa ye kingo naam panwekwak ko uu ng'atuutyetap Kamuktaindet ne Toroor. Ki uu chu panwekwak ko uu mandaennywa.
3Ki pa anyun kong'eetyee Rameses eng' arawet ne po tai, peetuutap taman ak muut, kimanda piigap Israel eng' peetuut ne ki isubi paska eng' eutap kimnateet kogeeroti Misiriik tugul, 4kota kotubei Misiriik weeriikwak tugul che po tai, che kiga kobar Kamuktaindet ne Toroor eng' kwenunnywa. Ki irwookyi `Kamuktaindet ne Toroor kamuktaikwak ak icheek.
5Ki pa piigap Israel eng' Rameses ak koba komuung'e Sukoth. 6Ki pa eng' Sukoth ak komuung'e Etam ne mi ole pooch surkwen. 7Ak ki pa eng' Etam, koweigei agoi Pi-hairot, ne toorchindos ak Baal-sepon, ak ki imuung'ee taitap Migdol. 8Ki pa eng' Pi-Hairot, ak ki pun kwenutap nyanjet agoi surkwen. Ye kingo kagoba pandap peetuusyek somok eng' surkwen ne po Etam, ak komuung'e Marah. 9Ki pa eng' Marah ak kiit Elim. Ki mi Elim kong'igap peek tamanu ak aeng' ak tiironigap sosik tamanwogik tisap; ak ki imuung'ee icheek olooto. 10Ki pa eng' Elim ak komuung'e ole neegitee Araraita ne Piriir. 11Ki pa eng' Araraita ne Piriir ak ki imuung'ee surkwen ne po Sin. 12Ki pa eng' surkwen ne po Sin ak komuung'e Dobka. 13Ak ki pa eng' Dobka, yeityo komuuny eng' Alus. 14Ki pa eng' Alus ak komuung'e Rephidim, ole ki ma komi peek che eei piik. 15Ki pa eng' Rephidim ak ki imuung'ee surkwen ne po Sinai. 16Ki pa eng' surkwen ne po Sinai ak ki imuuny eng' Kibrot-hataaba. 17Ak ki pa eng' Kibrot-hataaba, ak komuung'e Haserot. 18Ki pa eng' Haserot ak komuung'e Ritma. 19Ki pa kogeny eng' Ritma ak ki imuung'ee Rimon-peres. 20Ak ki pa eng' Rimon-peres kot komuung'e Libna. 21Kingo pa eng' Libna ko ki imuung'ee Risa. 22Ki pa eng' Risa ak ki imuung'ee Kehelata. 23Ki pa eng' Kehelata ak ki imuung'ee tulweetap Seper. 24Ki pa eng' tulweetap Seper ak ki imuuny eng' Harada. 25Ki pa eng' Harada ak ki imuuny eng' Makelot. 26Ki pa eng' Makelot ak ki imuuny eng' Tahat. 27Ki pa anyun eng' Tahat ak ki imuuny eng' Tera. 28Ki pa eng' Tera ak ki imuuny eng' Mitka. 29Ki pa kogeny eng' Mitka ak komuuny eng' Hasmona. 30Ki pa eng' Hasmona ak ki imuung'ee Moserot. 31Ki pa eng' Moserot ak ki imuung'ee Bene-jaakan. 32Ki pa eng' Bene-jaakan ak ki imuung'ee Horagidgad. 33Ki pa anyun eng' Horagidgad ak ki imuung'ee Jotbata. 34Ki pa icheek eng' Jotbata ak ki imuung'ee Abrona. 35Ki pa eng' Abrona ak ki imuung'ee Esion-geber. 36Ki pa eng' Esion-geber ak ki imuung'ee surkwen ne po Sin (nooto Kadesh). 37Ki pa eng' Kadesh ak ki imuung'ee tulweetap Hor, ole poochin kiwotetap emetap Edom.
38 Ki togosta anyun Aron tisiindet tulweetap Hor, eng' ng'atuutyetap Kamuktaindet ne Toroor ak ki mechi olooto eng' kenyiitap artam kobooch ngap komang'une piigap Israel emetap Misiri eng' arawetap muut, eng' peetuut ne po tai eng' arawanooto. 39Kiga kotar Aron kenyiisyek pogol ak tiptem ak somok ye kingo meei eng' tulweetap Hor.
40 Ki kas anyun laitoryatap Arad kanaanindet ne ki menyei murot tai eng' emetap Kanaan, kole pwoonei piigap Israel.
41Ki pa icheek eng' tulweetap Hor ak komuung'e Salmona. 42Ki pa eng' Salmona ak ki imuung'ee Bunon. 43Ki pa eng' Bunon ak ki imuung'ee Obot. 44Ki pa eng' Obot ak ki imuung'ee Iyeabarim, eng' kiwotetap Moab. 45Ki pa eng' Iyim ak ki imuung'ee Dibon-gad. 46Ki pa eng' Dibon-gad ak ki imuung'ee Almon-diblataim. 47Ki pa eng' Almon-diblataim ak ki imuung'ee tuloonoogap Abarim, ole tokyingei Nebo. 48Ki pa eng' tuloonoogap Abarim ak ki imuung'ee warengetap Moab ole neegitee Jordan eng' Jeriko. 49Ak ki imuung'ee ole neegitee Jordan, kobooch Bet Jesimot ak Abel Shitim, eng' warengetap Moab.
Keng'atei piigap Israel si kochutei Kanaan
50Ki mwachi `Kamuktaindet ne Toroor Musa eng' warengetap Moab, ole neegit Jordan eng' Jeriko koleenji, 51“Mwachi piigap Israel leenjin: Ye olandoe Jordan obe emetap Kanaan, 52oon anyun piik tugul che menyei emonooto koba eng' taing'wong'. Ong'em koikwak che saaei, ong'em kanamonikwak che ki kitaanyi ak obut oldinwekwak tugul che torooreen. 53Yeityo onam emet kobunjook ak omeny, amu ki agoonok emonooto kobunjook. 54 Opchechigei emonooto onyabani eng' seretap parbareek ko uu ortinwekwok. Ogoochini che chaang' poroteet ne oo ak ogoochini che ng'ering' poroteet ne ming'in. Oldo tugul ole kaibutyi parbaryatap chii koek nenyi nooto. Onyabani ko uu pororyosyegap kwanisyekwok. 55Ago ngo moon piik che menyei emet koba eng' taing'wong', kogergeitu eng' konyekwok ak tuguuk che toorei piich ak katook eng' karaaswekwok ak konyaliilak eng' emet ne omenye. 56Ak tuun ayaiywok okweek ko uu ye ki abwaati ale ayachini icheek.”