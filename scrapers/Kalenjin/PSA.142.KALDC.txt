Saaet agobo saruunet eng' usiisyet
1 Ariirchini Kamuktaindet ne Toroor eng' kutinnyu;
atwekyini Kamuktaindet ne Toroor aipchini soomennyu.
2Aroong'jini tainnyi riirekyuk;
aboortoi eng' tainnyi nyalildanyu.
3Ye kingo tanui saboondanyu,
inai ooreennyu.
Kigouny icheek mesteet agobo anee eng' ooreet ne abune.
4Kusyi kong' eunnyu ne po tai, ak igeer;
amu ma mi chii ne ingeno;
ki kobetwa ole amwechini,
ma mi chii ne riibei saboondanyu.
5Ariirchin inyee, ee Kamuktaindet ne Toroor;
ki amwa ale, “Ii oldanyu ole amwechini,
ii kebebertanyu eng' emetap che saptos.”
6Epchi iit riirekyuk, amu kinyerata miising';
sarwo eng' usiikyuk, amu kiimeen kosiiro.
7Imoong'u saboondanyu eng' korgoreet,
si aweekyi kongoi kaineng'ung'.
Yiema che po iman komoswekyuk tugul,
amu iyaiywo eng' aiyebindo.