Kamuktaindet ne irwoochi
1Kiweegun kongoi, ee Kamuktaindet;
kiweegun kongoi, amu neegit kaineng'ung':
mwaitoi piik kwang'utiguk.
2Ye kanyooru poroindo ne choboot,
arwooch eng' imanda.
3Kigochoot ng'wony kobooto chechiik tugul che menyei olooto,
ki alum tolochikyik.
4Ki aleenji che mendos, Amomenie:
Ak ki aleenji che yaacheen, Amotoroor kuineng'wong':
5Amotoroor miising' kuineng'wong';
Among'alaal eng' menoteet.
6Amu ma punu katorooret kong'asiis, anan cherongo,
Ama punu murot tai.
7Ago kirwoogindet Kamuktaindet:
Iming'ini age, ak koeeti age.
8Amu miitei kigombet eutap Kamuktaindet ne Toroor, ak kuutu divaik;
Ak ki kiburuch che chaang' che teerchiin, ak korong'u ineendet chooto:
Iman, irurunyi misigiikwak kiptengeginik tugul che po ng'wony ak koeei.
9Ago amwaitoi anee koigeny,
Atyenjini kalasunoik Kamuktaindetap Jakobo.
10Atile kuinoigap kiptengeginik;
Ago eegitu kuinoigap che po imanda.