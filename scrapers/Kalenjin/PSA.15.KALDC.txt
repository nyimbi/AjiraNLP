Chorweetap Kamuktaindet ne Toroor
Tyendap kalasunet ne po Daudi
1Ee Kamuktaindet ne Toroor, ng'oo ne nyoljin kotebee koong'ung'?
Ng'oo ne tos meny tulweeng'ung' ne tiliil?
2Ineendet ne wendoti eng' lititindo
ak koyaei imanda,
ak komwaei imanit eng' muguleldanyi;
3ne ma itaami chii eng' ng'elyeptanyi,
ama yachin ne ya chorwennyi,
ama mwaitoe ne ya chiitap kokwennyi;
4ne sasei ineendet ne eesyoot,
ago konyiti icheek che iywei Kamuktaindet ne Toroor,
ne ma walei kayosyennyi matiny kanyoor nyalil;
5ne ma pesendoi fedhaisyekyik si kosige che siirtoot,
ama taachei tuguugap kagoigoisyet agobo ne ma tinyei tengek.
Ineendet ne yaei tuguuchuuto,
koma ki istoi agoi.