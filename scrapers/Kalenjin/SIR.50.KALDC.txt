Simion Weeriitap Onias
1Kandoindetap tupchosyekyik ak kalasunetap piikyik
ko tisiindet ne oo, Simion weeriitap Onias.
Eng' sabeennyi ko ki teech kogeny koot,
ak ko ng'oot hekaluut.
2Ki lumda lumeiywegap inatusyek aeng' che torooreen,
inatusyek che torooreen che kigereen hekaluut.
3Eng' peetuusyekyik ko ki pal keriingetap peek
ole kigonoree peek ko uu nyanjet eng' yemet.
4Ki ibwaat ole saruundoi piikyik eng' ng'emisyet,
ak ki teech kogimit nganaseet si ma kibookyi.
5Ki teegisoot ne tya inee ko kamutyi piik,
ye ki mong' saang' kobunu koot ne po angeet.
6Ki uu taboiyat ne po karon eng' poolik,
uu arawet ne kagoeet eng' kasarta ne po igoorto.
7Ki uu asiista ne iluu eng' hekaluutap Ne Toroor Miising',
uu chepkuinaboor ne taagu eng' poolik che korooron;
8uu taaptook che korooron eng' peetuusyegap logoek che tai,
uu taaptook eng' ye mi peek che kuutu,
uu sogoot ne kaing'at eng' Lebanon eng' peetuutap purgeiyet,
9uu maat ak nyamdutik eng' tereet,
uu kiit ne ki kitany ne po thahabu
ne ki kilelesanjine koik che po kamanuutyet.
10Uu keetitap mseituni ye yiei logoek,
ak uu piribirinik che kooen kotokyingei poolik.
11Ye ki ilaach ngoryennyi ne kooi ne karaaran,
ak kolaachkei eng' korooronindo ne oo,
ye kitogosta kwo kaptisisyet ne tiliil
ko ki yai koot ne po ole-tiliil ko karaaranit kot.
12Ye kitaach kebeberwek eng' eunegap tisiik,
ko uu ye kitononi eng' ye neegitee kaptisisyet
ko kaiyem `tupchosyekyik ineendet
ki uu ineendet tarakwet eng' Lebanon
ne kaiyem musugenigap tiironigap sosik.
13Weeriik tugul che po Aron eng' korooronindanywa
ko ki tinyei kagoochinetap Kiptaiyat eng' eunekwak
eng' taitap tuiyet komugul ne po piigap Israel.
14Kingo kees poisyet eng' kaptisisyet,
ak kotet kagoochinet ne po Ne Toroor Miising', inee Ne po Kamuktaet
15koyogoito eunnyi konamee kigombet
ak koroong'ji kagoochinet ne ki ee ne po peegap sabibuk;
ki raang'da koba kelutap kaptisiisyo,
koek kiit ne ng'uu ne anyiny eng' Ne Toroor Miising', laitoryatap tugul.
16Ki polyo anyun weeriigap Aron;
ki kuut igondisyekwak che po karnook che ki kitany;
ki kasak miising' cheetap igondisyek
koek kabwaatet eng' taitap Ne Toroor Miising'.
17Ki ibutyo piik tugul anyun kibagenge,
kobutyi ng'wony eng' togoochikwak
kosa Kiptaiyandennywa,
Ne po Kamuktaet, Kamuktaindet Ne Toroor Miising'.
18Ki ilas anyun `tyeniik ineendet eng' tuugoosyekwak
eng' tyenwogik che anyiny ak tuugoosyek che sutotin.
19Ki igoito `piigap Kiptaiyat Ne Toroor Miising'
saautikwak eng' taitap ne tinyei rireenet,
agoi let ne po kasubetap otisyetap Kiptaiyat,
ak kogees anyun `icheek tetutyennyi.
20 Ki choorgei anyun Simion ak ko iito eunekyik
ko itochi paragutap tuiyet komugul ne po piigap Israel,
komwaita kaberuretap Kiptaiyat eng' kutinnyi,
ak kotoroor kainennyi.
21Ki ing'uruuk ne po aeng' eng' saaet,
kotaach kaberuret kobun Ne Toroor Miising'.
Kaberuuret
22Olasu nguno Kamuktaindetap tugul,
ne yae poisyonik che eecheen eng' olda tugul;
ne riibei sabeennyo kong'etee sigeet,
ak koyaiywech ko uu rireenennyi.
23Ngo koonech poiboindap muguleldo,
ak kobiit kaalyeet eng' peetuusyekyok
eng' Israel, ko uu eng' peetuusyek che po keny.
24Ngo koonech acheeget rireenennyi,
ak kotyachech eng' peetuusyekyok.
25Mi pororyosyek aeng'u che aweche,
ak ne po somok koma nyoljin keguure agot poror.
26Chooto meng'iisyei eng' tulweetap Seir, ak Philistiik,
ak piik che perber che meng'iisyei eng' Shekem.
27Kaneetisyet eng' kaguiyet ak naet
kaasir eng' kitabuuni.
Joshua weeriitap Eleazar weeriitap Sirach ne po Jerusalem
ne muguleldanyi ko roong'u utaatyet.
28Poiboi icheek che ibwaatati tuguuchuuto,
ak icheek che riibei eng' mugulelwekwak koegu che utaatiin.
29Ngot konde icheek poisyonik kaneetisyosyek koma mi kiy ne temenee icheek,
amu kayweetap Kiptaiyat ko ooreenywa.