1Anee ko aa taapteetap Sharon,
auu taapteetap atebwosyek.
Saandet
2Ko uu ye uu taapteet ne mi kwenutap katook,
ko uu nooto chamanennyu eng' tiibiik.
Murereet
3Ko uu ye uu keetitap logoek eng' keetiigap timiin,
ko uu nooto chamanennyu eng' murenik che neran.
Ki atebee urwennyi eng' poiboiyet ne oo,
ak ki anyiny logoiyandenyi ye ki achamchami.
4Ki imutwaa anyo kootap igoorto,
ak kiting'ena chamyet ne ma ung'aksei.
5Igimiitena sabibuk che ki keyaam,
igoigoena logoek,
kabara chamyet.
6Oiye, nda tiye metinnyu eunnyi ne po kaataam,
ak komuureno eunnyi ne po tai!
7Ayosyewok, ee tiibiigap Jerusalem,
eng' cheptirgichik ak kenyelok che kotoy, ale
mat otwaa anan oong'et chamyet,
agoi koit kasartanyi.
Tyendap aeng'
Murereet
8Ogas, tuugeetap chamanennyu!
Ogeero, nyoonei ineendet,
kotorombenonu eng' tuloonook che eecheen,
kotwalonu eng' tuloonook che mengeechen.
9Uu chamanennyu kenyeleet
anan aarwetap teweretyot.
Ogeero, tononi ineendet
tononee inaatunnyo komosin.
Iitu ineendet eng' tirisyok,
iboorugei eng' tirisyet ne regerat.
10Ki ng'alaal chamanennyu ak koleenjo
ng'eet chamanennyu, chamanennyu ne karaaran,
ak inyoo keebe.
11Kagosiirto kaitityet,
kagomoen, ak kakwo ropta.
12Yestos taaptook eng' emet;
kagoit peetuusyegap tyendo,
kigasei tuugeetap cheptuget eng' emennyo.
13Igoochin `mogoywet logoekyik che tuonen koruryo,
ak yestos taaptogap keetiigap sabibuk,
ng'uu ne nyamdut.
Ng'eet, chamanennyu,
ngeet ee, nenyu ne karaaran ak inyoo keebe.
14Ee cheptugennyu, imi ole kibetak eng' rwandet,
eng' ole ung'aat eng' ye kitogostoe.
Ingageer togeng'ung',
ngagas tuugeeng'ung';
amu anyiny tuugeeng'ung' ak ko karaaran togeng'ung'.
15Namwech lelwek,
lelwek che mengeechen,
che ng'emei mbareenigap sabibuk;
amu kayesyo taaptogap mbareenikyok che po sabibuk.
Murereet
16Nenyu chamanennyu ak aa nenyi.
Iyagi keechiirekyik eng' ye mi taaptook.
17Agoi kogaititit ak kobetyo uronok,
Weege, chamanennyu, labat iige kenyeleet
anan teweretyot eng' tuloonoogap Beter.