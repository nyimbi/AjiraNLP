Soometap toreteet
(T.Kal 40:13-17)
1Ee Kamuktaindet, sarwo;
chokyi toreto, ee Kamuktaindet ne Toroor.
2Ingolilanso ak koteweerogis
che cheeng'ei saboondanyu.
Ingoweektagei let ak koteweerogis
che poiboi amu ng'wanindanyu.
3Ingeweekta koba let amu teweernatennywa.
Che leen, Haa, Haa.
4Ingoboiboitu icheek tugul che cheeng'in,
ak kogaskei eng' inyee.
Ak ingomwa kotugul icheek che chamei yetuneng'ung',
Kole, Ingitoroor Kamuktaindet.
5Ago anee ko aa panan ak ma tinye kiy;
Chogu ole ami, ee Kamuktaindet:
Ii toretindennyu ak ko ii saruunindennyu;
Ee Kamuktaindet ne Toroor, amegagei.