Ng'alaalet ne po let ne po Bildad
1Kowol anyun Bildad Suindet kole
2pounateet ak kaiyweisyet ko po Kamuktaindet.
Yaei kaalyeet eng' komoswekyik che torooreen.
3Tos iitoksei lugosyekyik?
Ak ng'oo ne ma iluuchin lapkeiyennyi?
4Imuktoi ano anyun chii koek ne po iman eng' taitap Kamuktaindet?
Ak tiliilitundoi ano ineendet ne ki sich kwony?
5Ngot ko agot arawet koma tinyei kaluunet,
ama tiliileen kecheik eng' tainnyi,
6kotam nee anyun chiito, ne ineendet ko kuut!
Ak weeriitap chii ne kuut!