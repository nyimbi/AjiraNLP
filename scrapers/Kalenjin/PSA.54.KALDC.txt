Kesaa agobo Saruunet eng' Puunik
Po ne oo ne po Putiik; eng' kibugandinik che po inoik. Kaneetisyetap Daudi: ye ki pwa Sipaik ak koleenji Saul, “Unyegei Daudi eng' kwenunnyo.”
1 Sarwo, ee Kamuktaindet, eng' kaineng'ung',
ak ibesyeiwo eng' kimnateng'ung'.
2Kas saaennyu, ee Kamuktaindet;
epchi iit ng'aleegap kutinnyu.
3Amu kang'eetya toek che machei kogirinda,
amu kogocheeng' icheek che koroomen saboondanyu;
ma cham icheek konde Kamuktaindet tainnywa.
4Ogeero, toretindennyu Kamuktaindet;
Kiptaiyat ko riibiindetap saboondanyu.
5Yaakyin `inee yaityet puunikyuk;
eng' imaning'ung', ing'em icheek.
6Agoonin korosyot ne po chamyet;
aweechi kongoi, ee Kamuktaindet ne Toroor, amu myee niito.
7Amu ki kosarwo eng' nyalilda tugul;
ak kogeer konyekyuk kiit ne ki amache eng' puunikyuk.