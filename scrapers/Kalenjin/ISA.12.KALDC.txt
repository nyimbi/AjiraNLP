Tyenwogigap kongoi
1Eng' peetuunooto imwae ile,
“Aweegun kongoi, ee Kamuktaindet ne Toroor;
agot nganda ki inereekyo, ko kageisto nereegeguk, ak igoigoa.
2 Ogeero, Kamuktaindet ko yetunennyu;
amang'u, ama aiyweisyei,
amu Kamuktaindet ko kimnateennyu ak ko tyendanyu;
kagoek ineendet yetunennyu.”
3Tuun orame anyun peek eng' poiboiyet, eng' keriingonik che po yetunet. 4Omwae eng' peetuunooto ole:
“Oweekyi Kamuktaindet ne Toroor kongoi, oguur kainennyi,
omwaite poisyonikyik eng' pororyosyek,
omwa ole kagotororit kainennyi.
5Otyenji Kamuktaindet ne Toroor,
amu ki koyai tuguuk che po telunateet;
ingonaak niito eng' ng'wony komugul.
6Owaach miising' ak otyense, inyee ne imenye Zion,
amu oo Ineendet ne Tiliil ne po Israel eng' kwenung'ung'.”