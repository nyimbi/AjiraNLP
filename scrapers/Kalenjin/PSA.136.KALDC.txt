Tyendo ne po mwaetap kongoi
1 Ogoochi Kamuktaindet ne Toroor kongoi, amu myee ineendet;
amu tebyei rireenennyi koigeny.
2Ee oweekyi kongoi Kamuktaindet ne pou kamuktaik;
amu tebyei rireenennyi koigeny.
3Ee oweekyi kongoi Kiptaiyatap kiptainik;
amu tebyei rireenennyi koigeny.
4Ineendet ne yaei ineegei kwang'utik che eecheen;
amu tebyei rireenennyi koigeny.
5 Ineendet ne eng' kaguiyet ko ki yai kipsengwet,
amu tebyei rireenennyi koigeny;
6 ineendet ne ki iito ng'wonyut eng' peek parak,
amu tebyei rireenennyi koigeny;
7 ineedet ne ki yai lapkeiyosyek che eecheen,
amu tebyei rireenennyi koigeny;
8asiista ne pou eng' peetuut,
amu tebyei rireenennyi koigeny;
9arawek ak kecheik che pou eng' kemoi,
amu tebyei rireenennyi koigeny.
10 Ineendet ne ki pir Misiri eng' taiywekwak,
amu tebyei rireenennyi koigeny;
11 ak ki imut Israel komong' eng' kwenunnywa,
amu tebyei rireenennyi koigeny;
12eng' euut ne kiim ak eng' euut ne chuulaat,
amu tebyei rireenennyi koigeny;
13 ineendet ne ki pcheune aeng' Araraita ne Piriir,
amu tebyei rireenennyi koigeny;
14ak ki igoochi Israel kobun kwenunnyi,
amu tebyei rireenennyi koigeny;
15ago ki toorchi Pharaoh ak lugosyekyik Araraita ne Piriir,
amu tebyei rireenennyi koigeny.
16Ineendet ne ki indochi piikyik kobun surkwen,
amu tebyei rireenennyi koigeny.
17Ineendet ne ki pir laitorinik che eecheen:
amu tebyei rireenennyi koigeny;
18ak ki par laitorinik che taagunotiin,
amu tebyei rireenennyi koigeny;
19 Sihon laitoryatap Amorik,
amu tebyei rireenennyi koigeny;
20 ak Og laitoryat Bashan,
amu tebyei rireenennyi koigeny;
21ak ki igoito emennywa koek poroteet,
amu tebyei rireenennyi koigeny;
22poroteetap kiboityondennyi Israel,
amu tebyei rireenennyi koigeny.
23Ne ki ibwaatech eng' nyeraatyennyo,
amu tebyei rireenennyi koigeny;
24ak ne ki ityaachech eng' puunikyok,
amu tebyei rireenennyi koigeny.
25Ineendet ne igoochin amitwogik tugul che po tuguuk tugul che saptos,
amu tebyei rireenennyi koigeny.
26Ee oweekyi kongoi Kamuktaindetap kipsengwet,
amu tebyei rireenennyi koigeny.