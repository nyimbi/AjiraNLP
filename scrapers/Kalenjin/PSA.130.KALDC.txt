Kagenisyet agobo Yetunet
1Ki ariirchin eng' rirosyek, ee Kamuktaindet ne Toroor.
2Kiptaiyat, kas kutinnyu!
Ingoepchi iit iting'ung'
kutitap soomutikyuk.
3Ngot iit inyee Kamuktaindet ne Toroor, tengekwogik,
ko ng'oo ne imuuchi kotonon, ee Kiptaiyat?
4Ago miitei nyoetap kaat eng' inyee,
si kobiit kiywein.
5Ageni Kamuktaindet ne Toroor, igenisyei saboondanyu,
ak amang'u ng'olyoondennyi.
6Igeni saboondanyu Kiptaiyat,
kosiir riibiik che igeni egonet;
ee, kosiir riibiik che igeni egonet.
7Ee Israel, imang'u Kamuktaindet ne Toroor;
amu mi rireenet eng' Kamuktaindet ne Toroor,
ak mi katyaget ne siirei eng' ineendet.
8 Ak kityaachi ineendet Israel
eng' tengekwogikyik tugul.