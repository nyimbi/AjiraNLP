Saaetap toreteet eng' karon
Tyendap kalasunet ne po Daudi, ye ki mwee weeriinnyi Absalom.
1 Ee Kamuktaindet ne Toroor, kagotesak puunikyuk ne tya!
Chaang' ne tya che ng'eetyina!
2Miitei che chaang' che mwaei agobo saboondanyu, koleen,
“Ma tinyei chiichi yetunet eng' Kamuktaindet.”
3Ago inyee, ee Kamuktaindet ne Toroor,
ko ii long'eet ne mi komoswek tugul eng' anee;
ii teegistanyu ak ii tiindetap metinnyu.
4Ariirchini Kamuktaindet ne Toroor eng' kutinnyu,
ak ki wolwo eng' tulweennyi ne tiliil.
5Ki alyelde eng' ng'wony ak anuuch,
ki agosu kogeny, amu ki igimita Kamuktaindet ne Toroor.
6Ma ywei piik tamanusyegap eliphuusyek,
che kayiema kotokyagei eng' komoswek tugul.
7Ng'eet, ee Kamuktaindet ne Toroor!
Sarwo, ee Kamuktaindennyu!
Amu ki irabaach matang'wegap puunikyuk tugul;
ki iri kelegap kiptengeginik.
8Po Kamuktaindet ne Toroor yetunet;
ingotebee perurtang'ung' piiguk.