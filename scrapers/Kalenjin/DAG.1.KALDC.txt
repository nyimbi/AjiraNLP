Daniel ak choronokyik eng' Babilon
1 Eng' kenyiitap somok ne po laitornateetap Jehoiakim laitoryatap Judah, ko ki nyo Nebukadnezar laitoryatap Babilon Jerusalem, ak koyiem nganaseet. 2 Ki igoochi `Kiptaiyat Nebukadnezar kimnateet koterteer Jehoiakim laitoryatap Judah. Ki kimut inee kobooto tuguuk alak che po kootap Kamuktaindet. Ki ip tuguuchooto koba emetap Sinar, ak konde kootap konoraik che po kamuktaikyik.
3Ki ng'alaalji `Laitoryat Nebudkanezzar Aspenas pounindetap kiptainikyik, si komut alak eng' piigap Israel, che po iyoteetap laitoryat ak piik che taagunotin. 4Ki imut neranik che ki ma kotinyei peruut, ak ko kororon, che utootiin eng' ng'omnateet tugul, che ingen tugun ak koguitos tugun, ak che tinyei kamuget ko pois eng' kootap laitoryat. Ki magaat kineet icheek ng'omnateet ak kutiitap Kaldeik. 5Ki ng'at laitoryat kigoochi icheek amitwogigap laitoryat che yamei peetuut age tugul kobooto che po divaik che ki eei ineendet. Ki ng'at kole kineet icheek kenyiisyek somok, si ye ibata kenyisyechooto kigoochi koyai poisyeet eng' taitap laitoryat. 6Eng' neranichooto ko ki mi Daniel, Hananiah, Mishael, ak Azariah, kobun ooreetap Judah. 7Ki toochi `pounindetap kiptainik icheek kainaik: Daniel kogi kuuree Belteshazzar, Hananiah koguure Shadrak, Mishael koguure Meshak, ak Azariah kogi kuure Abednego.
8Ago ki til Daniel eng' muguleldanyi kole ma ing'wanitegei amitwogigap laitoryat ak divaik. Ara ki soom inee anyun pounindetap kiptainik kole si ma ing'wanitkei. 9Ki igoochi anyun `Kamuktaindet Daniel konyoor chameet ak rireneet eng' taitap pounindetap kiptainik. 10Ki leenji `pounindetap kiptainik Daniel, “Aiywei kiptayandennyu laitoryat ne ki ng'at amitwogikwok ak che oee, si ma keer ineendet kole yaach togoochikwok kosiir che po neranik che oaechine. Kosupkei ak nooto, ondoi sabeennyu ole ng'ooi eng' taitap laitoryat.” 11koteebee `Daniel riibindet ne ki ng'at pounindetap kiptainik koriip inee, Hananiah, Mishael, ak Azariah 12koleenji, “Asoomin ale tyem otwogiguk eng' peetuusyek taman, ak ingogoonech sogeegap ingweek keam ak peek che kiee, 13si igeer anyun togoochikyok ak togoochigap neranik che amei amitwogigap laitoryat; ak iyachi otwogiguk ko uu ye kegeer.” 14Ki kasyi pounindet ng'olyoondonooto ak kotyem icheek eng' peetuusyek taman. 15Ak kingo keskei peetuusyechooto tamanu, kotook togoochikwak ko kororon ak ko neryootin kosiir neranik tugul che ki amei amitwogigap laitoryat. 16Ki isto anyun riibindet amitwogikwak ak divaik che kita eei, ak kogoochi ingweek kityo.
17Ago ki igoochi Kamuktaindet naet ak utotyet neranichuuto ang'wan eng' kaneetetapkei tugul ak ng'omnateet. Ki tinyei Daniel kaguiyet ne po ng'ang'utik tugul ak karwotitaosyek. 18Kingo keskei peetuusyek che ki kang'at laitoryat kole si kimut icheek kobwa ko, komut `pounindetap kiptainik icheek kobwa taitap Nebukadnezzar. 19Ak kingo ng'alaalji `laitoryat icheek, koma piit agot agenge eng' icheek tugul ne uu Daniel, Hananiah, Mishael, ak Azariah; ko uu nooto ko ki tebi anyun icheek koyai poisyeet eng' kaplaitoryat. 20Eng' kiit age tugul ne po ng'omnateet ak naet ne kiga teepse `laitoryat pichooto, kogi keer anyun ineendet kole siirei `pichooto konyil taman piik tugul che ng'oomen, che ng'oorsei, ak ng'amotigap kecheik che ki mi pounatennyi tugul. 21Ak ki tebi Daniel agoi kenyiitap tai ne po Laitoryat Cyrus.