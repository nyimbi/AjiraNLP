Jerusalem, nganaseet ne tiliil
1Ki kiit anyun Israel tugul kobee tetuutigap ibinwekwak che ki kosiirto ak ki kisirchi kitabuutap laitorinigap Israel. Ki kimut Judah keluul kwo Babilon amu pistoennywa. 2 Piik che tai che kisip komeny ole po porotennywa eng' nganasookwak ko ki Israel, tisiik, Lawiik ak otwogigap Hekaluut. 3Piik che ki meny Jerusalem eng' che po lagogap Judah, che po lagogap Benjamin, che po lagogap Ephraim ak che po Manasseh ko ki: 4Utai weeriitap Amihud, weeriitap Omri, weeriitap Imri, weeriitap Bani, che po lagogap Peres weeriitap Judah. 5Ak che po Silonitik ko ki: Asaiah taita ak weeriikyik. 6Ak che po weeriigap Zerah, ko Jeuel ak tupchosyekwak, piik pogol lo ak tamanwogik sogool. 7Ak che po weeriigap Benjamin: ko Salu weeriitap Mesulam, weeriitap Hodabiah, weeriitap Hasenuah; 8Ibneiah weeriitap Jeroham, Elah weeriitap Usi, weeriitap Mikri, ak Mesulam weeriitap Shepatiah, weeriitap Reuel, weeriitap Ibnijah. 9Ak tupchosyekwak, ko uu tetuutigap ibinwekwak che ki kosiirto, ko pogol sogool ak konom ak lo. Pichuuto tugul ko ki kandoigap kooriigap kwanisyek, eng' kooriigap kwanisyekwak.
Tisiik che ki menyei Jerusalem
10Ak eng' tisiik ko ki: Jedaiah, Jehoiarib, Jakin, 11ak Azariah weeriitap Hilkiah, weeriitap Mesulam, weeriitap Zadok, weeriitap Meraiot, weeriitap Ahitub, pounindetap kootap Kamuktaindet; 12ak Adaiah weeriitap Jeroham, weeriitap Pasur, weeriitap Malkija; ak Maasai weeriitap Adiel, weeriitap Jasera, weeriitap Mesulam, weeriitap Mesilemit, weeriitap Imer. 13Tupchosyekwak ak kandoigap kooriigap kwanisyekwak, ko piik eliphuut agenge ak pogol tisap ak tamanwogik lo. Ki piik che tinyei kamuget inne ne po poisyetap otet eng' kootap Kamuktaindet.
Lawiik che ki menyei Jerusalem
14Ak eng' Lawiik ko ki: Semaiah weeriitap Hasub, weeriitap Asrikam, weeriitap Hasabia, eng' weeriigap Merari; 15ak Bakbaka, Heres, Galal, ak Mattaniah weeriitap Mikah, weeriitap Zikri, weeriitap Asaph; 16Obadiah weeriitap Semaiah, weeriitap Galal, weeriitap Jeduthun, ak Berekiah weeriitap Asa, weeriitap Elkanah, che ki menyei nganasoogap Netopatik.
Riibiigap hekaluut eng' Jerusalem
17Riibiigap kurgeet ko ki: Shallum, Akub, Talmon, Ahiman, ak tupchosyekwak, ki ne oo Shallum; 18che ki riibei kurgeetap laitoryat komostap kong'asiis agoi peetuunooto. Ki riibiigap nganaseetap lagogap Lawiik.
19Ki pou Shallum weeriitap Kore, weeriitap Ebiasap, weeriitap Kora, ak tupchosyekyik, che po kootap kwandanyi, Koraik, poisyetap ooreet, riibiigap kurgotigap emait, ko uu ye ki cham kobou kwanisyekwak nganaseetap Kamuktaindet ne Toroor. 20Eng' peetuusyek che po tai ko ki pounindennywa Phineas weeriitap Eleazar, ak ki mi Kamuktaindet ne Toroor ak ineendet. 21Ki riibindetap kurgeet Zekariah weeriitap Meselemya ne po kurgeetap emait ne kituiyechin. 22Chuuto tugul ki kilewen koek riibiigap kurgeet eng' kurgotik, ko ki pogol aeng' ak taman ak aeng'. Ki kiit chuuto kobee tetuutigap ibinwek che ki kosiirto eng' nganasookwak. Ki iyanji Daudi ak Samuel keerindet poisyeennywa ne po riipseet ne kiga kigoochi. 23Koriip anyun icheeget ak lagokwak kurgotigap kootap Kamuktaindet ne Toroor, kootap emait, kowoljingei. 24Ki mi riibiik komoswek ang'wan: komostap kong'asiis, cherongo, murot kaataam ak murot tai. 25Ki cham kobwanei tupchosyekwak, eng' nganasookwak, konyil agenge eng' peetuusyek tisap, kotebyei ak icheek. 26Amu kimi poisyet ne kiga kigoochi riibiik ang'wan che eecheen, che ki Lawiik, ki pou kooriik ak ole kigonoree tuguuk eng' kootap Kamuktaindet. 27Ki ruitos ole neegitee kootap Kamuktaindet, amu ki nenywa poisyet, ak kiboisyennywa koyaat kurgotik karonet age tugul.
Lawiik alak
28Kiriibei alak eng' icheek tuguuk che kiboisyee eng' otet; amu ki kiiti si keibu kobwa ko, ak ki kiiti si keibei komanda. 29Ki kilewen alak kogeny eng' icheek koriip tuguuk tugul che po ole-tiliil, ak peek che ng'ootiin che tambulul, divaik, mwanik, ubani ak nyamdutik. 30Ak ki chobei alak eng' weeriigap tisiik nyamdutik che kiburuchi.
31Kiga kinde Matitia age eng' Lawiik, ne kitaitap Shallum Koraindet, koriip tuguuk che ki kigelei eng' taabook. 32Kiriibei alak eng' tupchosyekwak, eng' weeriigap Kohatik, magatinigap kabartaet, kochop eng' sabatut age tugul. 33Icheek che tyeniik, kandoigap kooriigap kwanisyek che po Lawiik, che ki menyei kooriik, ko ki ityagotiin eng' poisyonik alak amu kimi poisyennywa peet ak kemoi.
34Chuuto ko ki kandoigap kooriigap kwanisyek che po Lawiik, eng' ibinwekwak tugul, piik che eecheen, ak ki menyei chuuto Jerusalem.
Piik che tai eng' Saulo
35Ki kiguure Jeiel kwandap Gibeon ak ki menyei Gibeon. Ki kiguure osotyonnyi Maaka, 36ak weeriinnyi taita ko ki Abdon, korup Sur, Kish, Baal, Ner, Nadap, 37Gedor, Ahio, Zekariah ak Miklot. 38Ak ki sich `Miklot Simeam. Ki menyei ak icheek kobooto tupchosyekwak kotokyindos eng' Jerusalem.
39Ki sich `Ner Kish, ki sich `Kish Saulo, ak ki sich `Saulo Jonathan, Malki-sua, Abinadab ak Esbaal. 40Weeriitap Jonathan ko ki Meri-baal, ak ki sich `Meri-baal Mikah. 41Weeriigap Mikah ko ki: Piton, Melek, Tatea, ak Ahaz. 42Ki sich `Ahaz Jara, ki sich `Jara Alemet, Asmabet, ak Shimri, ak ki sich `Shimri Motsa. 43Ki sich `Motsa Binea; ak Repaiah weeriinnyi, Eleasa weeriinnyi, Asel weeriinnyi. 44Ki sich `Asel weeriik lo, che kainaikwak ko ki: Asrikam, Bokeru, Ishmael, Searia, Obadiah ak Hanan. Chuuto ko ki weeriigap Asel.