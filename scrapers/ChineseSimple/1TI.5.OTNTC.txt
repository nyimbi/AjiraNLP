第二百八十六節誦
1 為孀婦〇不可責斥耆老、乃諫勸之如父、少者如弟兄、 2老婦若母、少女如妹、惟以純潔、 3孀婦爾當敬、若真孀婦、 4然孀婦若有子或孫、先當習行孝敬於其家、以報其親、蓋此為善納於上帝前也、 5真孀婦獨居者惟仰望上帝、晝夜恒當居守籲吿及祈禱、 6彼若好宴樂、雖生猶死、 7爾當以此勸誡彼等、使其無疵可摘、 8人若不顧慮屬己、獨於家族者、是背乎信、而較其不信者更惡、 9孀婦入藉、其至少者六十、為一夫之婦、 10有善行所証、若育子女、若館遠人、若洗聖徒之足、若賙濟受患難、若從諸善事、
第二百八十七節誦
11〇年少之孀婦勿受之、蓋彼等棄合利斯托斯之軛自繩、而欲再嫁、 12彼等獲罪因棄其初信、 13彼等又好閑暇、廵廻人家、而不但閑暇、妄談滋事、言所不當言者 14故我欲年少之孀婦、再嫁生子、齊家、免仇敵得機毁謗、 15蓋其中亦有從薩他那 16若信男、或信女、家有孀婦、則當自供養之、免累及教會、使彼能得供給、惟真孀婦、 17善治之長老、堪當倍敬之、更在勞碌於言及教者、 18蓋經云、碾榖之牛勿籠其口、又雲、勞碌者堪得其值也、 19有訟長老者、非二三人為証、則勿受之、 20犯罪者當在衆前責之、使他衆抱懼、 21我在上帝及主伊伊穌斯合利斯托斯並被選之諸天神前、誡命爾守此無成見毫不偏視、
第二百八十八節誦
22〇勿遽撫手於何人、勿與人共罪、當自守以潔 23勿常飲水乃可稍用酒、因爾肚腹及屢病之故也、 24有人其罪當時顯著、即被審判、有人其罪在後顯著、 25善事亦如是、有當時顯等者、否、則終亦不能隱也、