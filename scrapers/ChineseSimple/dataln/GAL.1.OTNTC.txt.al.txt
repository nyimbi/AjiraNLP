1  〇葩韋泐為宗徒非由人等、亦非藉人、乃藉伊伊穌斯合利斯托斯及由死復活之之上帝父、 

2  我偕我之諸弟兄、書達戞剌提亞之諸教會、 第一百九十九節誦 

3  〇予爾恩寵及安和、由上帝父及吾主伊伊穌斯合利斯托斯也、 

4  彼遵上帝父之旨、為我衆之罪自付、以救援我等脫此凶惡之世界、 

5  榮光歸予之、於世世、阿民、 

6  我奇異爾等如此速離、被合利斯托斯之恩寵所召爾等者而遷於他福音、 

7  此非他、惟有人擾亂爾等、欲傾覆合利斯托斯之福音、 

8  或我儕、或天神從天傳福音於爾等、異於我所傳爾等者、當受阿那斐瑪、 

9  我儕如先言、而今復言、若有人傳福音、異於爾等所受者、則當受阿那斐瑪、 

10  我今要人乎、抑上帝乎、或求悅於人乎、我若求悅於人、則不為合利斯托斯之僕矣、 第二百節誦 

11  〇弟兄乎、我告爾等、我素所傳之福音非循人、 

12  蓋我所受非由人、亦未學之、乃由伊伊穌斯合利斯托斯之默示、 

13  爾儕已聞我素在伊屋叠亞教中所行者、即極力窘逐上帝之教會、而殘害之、 

14  且在伊屋叠亞之教較本族同伴之人更有進益、而於吾列祖之遺傳愈加熱心、 

15  以其恩寵召我之上帝已自我母胎簡選我、 

16  又喜悅以其子顯示於我、使我傳之於列邦人中、我遂不與血氣相謀、 

17  亦不上耶魯薩利木見先我為宗徒者、乃往阿拉微亞、後返達瑪斯克、 

18  嗣越三年、始上耶魯薩利木為見撇特兒、與之同居十有五日、 

19  宗徒中除主之兄亞適烏外、未見他一人、 

20  然我所書爾等者、顧我在上帝前無謊也、 

21  厥後、我往錫利亞與乞梨乞亞之諸地、 

22  在伊屋叠亞合利斯托斯之諸教會、尚未識我、 

23  即聞我素窘逐我等者、今亦傳其先所殘害之教、 

24  彼等遂為我榮光上帝、

