1  〇星期之首日、將旦尚昧、瑪格達刺之瑪利亞來至墓、見石已取離墓、 

2  故趨來就錫孟撇特兒、及伊伊穌斯所愛之他門徒、而語之曰、人取主離墓、而我儕不知安厝於何處、 

3  撇特兒與他門徒、遂出、亦往就墓、 

4  二人並趨、他門徒較撇特兒奔尤疾、而先來至墓、 

5  俯視乃見枲佈置焉、而未入、 

6  錫孟撇特兒隨之來、入墓、見枲布置之、 

7  其纏首之巾不與枲布同在、乃摺叠別置一處 

8  其時、先來就墓之他門徒亦入、見而信之、 

9  蓋彼等猶未知聖經云、彼當由死中復活、 

10  於是二門徒復歸就已處、 第六四節誦 

11  〇瑪利亞立墓外而哭、哭時俯視墓內、 

12  即見二天神著白衣、一在首一在足、即伊伊穌斯之遺體安厝處、而坐、 

13  其謂之曰、婦歟、何哭、語彼等曰、人取吾主、而不知安厝於何處、 

14  言此而回顧、見伊伊穌斯站立焉、而不知其為伊伊穌斯、 

15  伊伊穌斯向之曰、婦歟、何哭、爾等誰、其以為是園丁、語之曰、主歟、若爾與舁之去、吿我安厝于何處、而我將取之去、 

16  伊伊穌斯謂之曰、瑪利亞歟、其囘轉語之曰、拉烏尼、譯即師也、 

17  伊伊穌斯向之曰、勿捫我、蓋我尚未升至我父、乃往哉、就我弟兄、吿之曰、我將升至我父、亦爾等之父、至我上帝、亦爾等之上帝、 

18  瑪格達刺之瑪利亞遂往傳吿諸門徒、是已得見主、且彼向之言此矣、 第六五節誦 

19  〇當日、即星期之首日、既暮、其門徒因懼伊屋叠亞人、于所聚集之處閉門、伊伊穌斯來至、立於中間、向彼等曰、安和予爾等、 

20  彼言此、以其雙手與足及脇示之、衆門徒見主而歡喜、 

21  伊伊穌斯復向彼等曰、安和予爾等、如父曾遣我、我亦將遣爾等、 

22  言此吹噓、謂彼等曰、受聖神哉、 

23  凡爾曹于誰釋罪、則其人將見釋、于誰拘留、則拘留之、 

24  十二者中有名縛瑪稱底底木者、伊伊穌斯來時、其未偕彼等同在、 

25  他諸門徒吿之曰、我儕見主矣、其謂彼等曰、我若不見于其手中釘跡、不以我指探入其釘跡、不以我手探入其脇、決不信也、 

26  越八日、其門徒復集在內、縛瑪亦偕彼等、門已閉、伊伊穌斯來至立於中間、而曰、安和予爾等、 

27  次謂縛瑪曰、伸爾指至此、而視我雙手、伸爾手而探入我脇、勿將為不信、乃信者、 

28  縛瑪答之曰、我主、我上帝也、 

29  伊伊穌斯向之曰、爾因見我則信、福哉、未見而信者、 

30  伊伊穌斯於其諸門徒前行他多奇徵、乃在此書未載之、 

31  惟載此使爾等信伊伊穌斯為合利斯托斯、上帝之子也、且信、則因其名而有永遠之生命、

