1  論供給聖徒之事、我勿庸書爾等、 

2  蓋我知爾等之熱心、以之我曾為爾等誇於瑪楷多尼亞人前言、阿哈伊亞人自去歲已預備、而且爾等之熱心感激多人、 

3  然我遣弟兄、免於此事為爾等所誇者歸於空虛、是以如我所言、爾等有備矣、 

4  恐瑪楷多尼亞人與我同來、見爾等未備、於此毅然所誇者、使我儕貽羞、非言爾等也、 

5  故我以為當求弟兄等、使彼等先往就爾等、預備將前爾等所許之好施、已有妥備、如好施、非如吝施、〇 第一百八十八節誦 

6  即此所言者、少種者少收、多種者多收、 

7  各人當隨其心所欲、毋由憂慮、亦毋由勉強、蓋樂施者上帝所愛也、 

8  上帝能以諸恩寵廣施於爾等、使爾等常足於凡事、且豐饒於凡善事、 

9  如所載者云、彼散財施貧者、其義存於世世、 

10  彼賜種於播者、而賜糧於食者、願賜爾等所播之種豐殖、而增爾等義德之果實、 

11  爾曹於一切富有、為凡博施、即藉我等作成感謝歸於上帝、〇 第一百八十九節誦 

12  蓋此事奉之執事、不第補聖徒之不足、乃亦使許多人感謝上帝、 

13  盖彼等見此執事之証據、彼等榮光上帝為爾等誠服合利斯托斯福音之承認、及為爾等共與之博施於彼等及衆人、 

14  而且彼等為爾等祈禱、甚慕爾等、緣上帝賜爾等極厚之恩寵、 

15  感謝歸上帝、為其言不盡之恩賜也、

