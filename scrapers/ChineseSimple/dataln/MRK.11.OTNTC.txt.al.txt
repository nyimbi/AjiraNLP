1  〇近耶魯薩利木至韋福斯發吉亞及韋發尼亞邇橄欖山之時、彼遣其門徒中二人、 

2  語之曰、往爾等直前之村、即入之、見小驢繫焉、從未有人乘之者、解之牽來、 

3  如有人語爾等曰、為何行此、則曰、乃主需之、而即遣之至此、 

4  彼等往而遇一小驢繫于門外歧路間、解之、 

5  彼處立者有數人、問曰、解小驢何為、 

6  彼等如伊伊穌斯所命者以對、乃許之、 

7  即牽小驢來就伊伊穌斯、並置己衣於其上、而彼乘其上、 

8  多人鋪己衣于路上、其他伐樹枝、布于路上、 

9  前行後從者、呼曰、鄂桑那、被福言係因主名而來者、 

10  被福言吾祖達微德因主名而來之國、鄂桑那於上者、 第五十節誦 

11  〇伊伊穌斯遂至耶魯薩利木、入殿環視一切、時已晚、偕十二者出往韋發尼亞、 

12  明日彼等出于韋發尼亞時、彼覺飢、 

13  即遙見無花果樹有葉、來視其上有所得否、既來就之、一無所得、惟葉而已、蓋非果期、 

14  伊伊穌斯對之曰、今而後永無人食爾之果、其門徒聞之、 

15  又來至耶魯薩利木、伊伊穌斯入殿、逐起殿中貿易者幷翻兌錢者之案、鬻鴿者之座、 

16  不許人携器具過殿、 

17  且教訓之曰、未載乎、我室稱為衆民祈禱之室、而爾曹以之為盜賊之巢窟、 

18  學士及司祭首等聞之、求如何滅之、蓋懼之、因諸民奇其教訓、 

19  既暮、彼出城外、 

20  來朝、經過時、彼等見無花果樹自根而枯矣、 

21  撇特兒即記憶、語之曰、拉韋、顧、爾所詛之無花果樹枯矣、 

22  伊伊穌斯對之曰、 第五一節誦 

23  〇爾等有上帝之信、蓋我誠吿爾等、若人語此山云、移而投海其心中不疑、惟有信、其所言者、成之、其所言則必成之、 

24  緣此我吿爾等、爾等祈禱凡所求者、信哉、將得之、則將成于爾等、 

25  爾等立而祈禱時、若爾等有何于人身、免哉、為在天爾等父亦免爾等之過、 

26  若爾等不免之、在天爾等父亦不免爾等之過、 第五二節誦 

27  〇彼等復來至耶魯薩利木、彼步於殿中之時、有司祭首學士及長老等來就之、 

28  曰爾以何權行此乎、而誰予爾此權、以行此耶、 

29  伊伊穌斯對之曰、我亦有一言問爾等、爾等答我、我亦吿爾等、我以何權行此、 

30  伊鄂昂之領洗自天乎、抑自人乎、答我、 

31  彼等互相議曰、若吿自天、彼將曰、然則曷不信之、 

32  若吿自人、伊等懼民、蓋衆皆以伊鄂昂誠為先知、 

33  答伊伊穌斯曰、不知、伊伊穌斯亦答之曰、我亦不吿爾等、我以何權行此、

