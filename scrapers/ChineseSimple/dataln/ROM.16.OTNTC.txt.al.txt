1  〇我為爾等舉薦吾姊妹肥瓦、在肯格合利亞教會之女執事、 

2  今爾等為主宜接納之、如諸聖所宜、彼有所需於爾等者、則助之、蓋彼素助多人、亦助我也、 

3  請問普利斯乞拉與阿乞剌因合利斯托斯為我之同勞者安、 

4  蓋彼亦為我命置其頸者、其人不第我一人感謝之、即凡在列邦人諸教會亦然、亦請問其家之教會安、 

5  請問我之愛友耶撇湼特乃在阿哈伊亞先嘗於合利斯托斯者安、 

6  請問為我等多勞者瑪利阿木安、 

7  請問我親戚偕我同囚者、昂德羅尼克及油尼亞、有名在宗徒中先我信合利斯托斯者安、 

8  請問阿木普梨乙因主而愛我者安、 

9  請問因合利斯托斯與我等同勞者、屋兒邦及我所愛者、斯他吸乙安、 

10  請問因合利斯托斯受練達者、阿撇列斯安、請問屬阿利斯托屋泐家者安、 

11  請問吾親戚伊羅底翁安、請問在那兒乞薩家中信主者安、 

12  請問特利斐那及特利縛薩為主而勤勞者安、請問所愛之撇兒錫達乃為主多勞者安、 

13  請問魯福為主所選者、及其母、亦為我者安、 

14  請問阿新克利特、福烈光特、耶兒木、葩特羅與耶兒密乙、以及其餘偕彼等之諸聖安、 

15  請問肥羅羅格油梨乙、尼列乙、及其姊妹、及鄂梨木彭、與偕彼等之諸聖安、 

16  爾曹亦以聖吻禮互相問安、合利斯托斯之諸教會、皆問爾等安、 第一百二一節誦 

17  〇弟兄乎、爾等中有人起分爭及為誘惑者、以反爾等所學之教、我勸求爾等宜愼防之、且躱避之、 

18  蓋此者所事非吾主伊伊穌斯合利斯托斯、乃事己之肚腹、以巧言及媚語誘惑樸實者之心、 

19  蓋爾等之順服已聲聞于衆、故我為爾等歡喜、但願爾等於善則智慧、於惡則愚魯、 

20  安和之上帝、彼速使薩他那顛倒于爾等足下、吾主伊伊穌斯合利斯托斯之恩寵、偕爾等在焉、阿民、 

21  與我同勞者、提摩斐乙、及我親戚魯次乙、伊阿松、及莎錫葩特兒、皆問爾等安、 

22  代寫此書者、我帖兒提乙因主問爾等安、 

23  我及全教會之旅館主人戞伊乙、皆問爾等安、城邑之司庫耶拉斯特、及弟兄克瓦兒特、問爾等安、 

24  吾主伊伊穌斯合利斯托斯之恩寵、偕爾等哉、阿民、 羅馬人書終 堂中有十六章 其中有四十四節誦

