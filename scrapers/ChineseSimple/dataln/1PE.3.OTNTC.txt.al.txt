1  婦人歟、爾曹亦如是當順服己夫、倘其中有不順服言者、 

2  婦人當以其行為、無用言以得之、因見爾等於敬畏有潔淨之行為、 

3  願其勿好外飾、編髮、戴金、或衣美服、 

4  惟存于心之人、在溫和及恬靜靈之朽飾、此在上帝前為寶貴也、 

5  蓋昔仰賴上帝之聖女、亦如此、以順服其夫飾己、 

6  又如薩拉曾順服阿烏拉阿木、稱之為主、爾曹若行善而無一恐懼之畏、則為其子矣、 

7  夫歟、亦當偕居依理、如坤類柔弱之器恭敬之、如恩寵生命之同嗣業者、為爾等之祈禱無所阻也、 

8  總之、爾等皆當同心、互相慈憐、友愛兄弟、有懷憐憫待人以禮、自守謙遜、 

9  勿以惡報惡、或以詬報詬、反為福言、蓋知爾等蒙召、為福言之嗣也、 第六十節誦 

10  〇蓋凡愛生命見善德日者、則當止其舌于惡、 

11  及其口于詭譎之言、爾當避惡行善、尋求安和而隨從之、 

12  蓋主之目顧眷義人、其耳聽其祈禱、然主之面反對惡者、 

13  爾等若行善、誰害爾等、 

14  爾等若為義而受苦難、則為有福矣、勿懼勿驚其威赫、 

15  爾等于心中以主上帝為聖、爾等為凡詰問爾等所望之緣由、當常備溫柔及敬畏、而回答之、 

16  且存有善德之良心、為在凡毁謗爾等如行惡者、及在何凌辱爾等為合利斯托斯有善行者、將得羞愧、 

17  若適上帝之旨、為爾等行善而受苦、勝于行惡也、 

18  盖合利斯托斯一次為我等之罪受苦、乃義者代不義者、為引導我等至上帝前、依身受死、以神而生、 

19  以之降宣傳在獄之諸神靈、 

20  昔不順服上帝恒忍而待者、在諾乙之日、於造方舟之際、其中無多、即八人得救于水也、 

21  此預像之洗禮、今亦拯救我等、非去肉身之汚穢、乃為約許獻上帝善良之心、即藉伊伊穌斯合利斯托斯之復活也、 

22  其升天坐于上帝右、諸天神權柄能力等皆順服之、

