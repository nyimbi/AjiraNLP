1  故我儕因不能復忍、定意獨留於阿肥那、 

2  遣兄弟提摩斐乙即上帝之執事、與我同勞傳合利斯托斯之福音者、為堅固爾等及為爾等之信勸慰爾等、 

3  免爾等中有人為此諸患難搖動、如此為我等分定也、 

4  盖我儕偕爾等在時、預告爾等、我儕必將受苦難、後果如是、 

5  緣此我不能復忍、則遣之為知爾等之信、恐試誘者誘感爾等、而我儕之勞碌歸於徒然、 

6  今提摩斐乙由爾等來就我等、報爾等嘉音以爾等之信及愛、又爾等當懷念我等、且懇見我等、如我等之欲見爾等、 

7  故弟兄乎、我儕於凡患難及窘迫之中、則由爾等之信為爾等受慰、 

8  爾曹若於主堅立、今我儕則生矣、 第二百六十八節誦 

9  〇蓋我儕在吾上帝前為爾等、及為爾等吾凡所喜之喜、將何以感謝上帝乎、 

10  晝夜益切祈禱以見爾等之而、以補爾等信之不足、 

11  願吾上帝父及吾主伊伊穌斯合利斯托斯親賜我等坦途就爾等 

12  又願主增益爾等之愛、且豐滿於彼此、及衆人、如我儕愛於爾等、 

13  願堅定爾等之心在上帝吾父前為聖潔無玷、於吾主伊伊穌斯合利斯托斯偕其衆聖降臨之時也、阿民、

