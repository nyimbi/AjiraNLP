1  〇伊伊穌斯合利斯托斯之宗徒撇特兒、書達散處於彭特、戞剌提亞、喀葩多乞亞、阿錫亞及微肥尼亞、被選之僑寓者、 

2  依上帝父之預知、在聖神之成聖、為順從、及沾伊伊穌斯合利斯托斯之血之撢灑、願恩寵及安和與衆益增、 

3  〇被福言者、吾主伊伊穌斯合利斯托斯之上帝、及父、彼依其鴻慈以伊伊穌斯合利斯托斯之由死中復活重生我等、就生命之望、 

4  為無朽無玷無衰之嗣業、即為爾等藏于天者、 

5  藉上帝之能力、由信被保守者、以獲末世所備將現之拯救、 

6  爾曹緣此歡喜快樂、雖今暫憂、若當必受種種試探、 

7  爾等信之試鍊、較消滅之精金、被火試錬者為貴、乃在伊伊穌斯合利斯托斯顯現之時得讚美、尊貴、榮光也、 

8  爾曹雖未見伊伊穌斯而愛之、今仍未見之、而已信之、乃以不可言榮光之喜而喜耳、 

9  克及爾等信德之終、即靈魂之拯救、〇 

10  先知曾預言爾等蒙恩寵者、索求此拯救而研究之、 

11  彼等考察何期、或如何時、乃在彼等中之合利斯托斯神所明示者、其時已預言合利斯托斯之受苦難、及後得榮光、 

12  彼等得默示、非為己、乃為我等事奉此者、即今于我等感自天被遣之聖神為傳福音者所報告之、其中天神亦甘願窺之、〇 

13  故當緊束爾等意念之腰、警醒專心盼望伊伊穌斯合利斯托斯顯現時所臨爾等之恩寵、 

14  爾等如孝順之子、勿效先時嗜慾、處在爾等之無知者、 

15  然從召爾之聖者、而自于一生為聖、 

16  緣此所載者云、因我乃聖、爾等亦將為聖、 

17  爾等若稱不徇情面、乃循各人之所行而審判者為父、則當儆惕度爾等寄世之時、 

18  爾當知、非以可朽之金或銀克贖脫汝列祖所留爾等之虛俗、 

19  惟以合利斯托斯如無疵無玷羔之寶血、 

20  彼在創世之先已預定、而在此末世為爾等顯現矣、 

21  爾等因彼而信上帝、其使之由死復活中、且賜之榮光、致爾等于上帝有信有望、 

22  藉聖神馴順真理潔淨爾等之靈、則當由潔淨之心、為無偽之友弟、彼此篤愛、 

23  蓋爾等重生非由可壞之種、乃由不可壞者也、即生活上帝存於世世之言、 

24  因凡肉體如草、凡人之榮光如草之花、草枯其花亦謝落、 

25  然主之言存於世世、此即傳于爾等福音之言也、

