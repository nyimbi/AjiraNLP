1  〇葩韋泐錫魯昂提摩斐乙書達在上帝父及主伊伊穌斯合利斯托斯居莎倫之教會、恩寵安和予爾等、由吾上帝父、及主伊伊穌斯合利斯托斯哉、 

2  我儕恒為爾衆感謝上帝、且祈禱紀念、 

3  常思爾等信之行寔、愛之勞碌、及於吾主伊伊穌斯合利斯托斯望之忍耐、在上帝吾父之前、 

4  且所愛之弟兄乎、我知爾等為上帝所選者、 

5  蓋我儕傳福音在爾等中、不衹以言、乃以能、以聖神、以多確實之証、爾等自知我儕於爾中、為爾如何而行、 第二百六十三節誦 

6  〇爾曹為效我等及主者、竞在多患難以聖神之歡喜而受言、 

7  致於爾等作成為瑪楷多尼婭亞、及阿哈伊亞諸信者之模範、 

8  蓋主之言由爾等聲聞不只於瑪楷多尼亞及阿哈伊亞、乃爾等向上帝之信在各處傳揚、致於我等勿庸何言、 

9  蓋彼等為我等傳述、我儕如何入爾等中、及爾曹如何離棄偶像、而歸上帝、以事永生及眞實之上帝、 

10  俟其子自天、及乃彼使由死中復活之伊伊穌斯、即拯我等脫將來之怒者、

