1  〇故我儕當畏懼、在入其安息之許約尚存時、恐爾等中有遲緩不及者、 

2  蓋福音傳予我等、如傳予彼等然、但所聞之言於彼等無益、因聞之者不以信而融洽、 

3  惟我儕為信者得入安息、如彼所言、我於怒中而誓、彼等不得入我之安息、其事雖自創世以來已成、 

4  蓋論及第七日、在一篇云、上帝於第七日由其諸事而安息、 

5  此又云、彼等不可入我之安息、 

6  是以猶有可得入之者、但先聞福音者因不順之故、而不得入、 

7  閱多年後、又定一日、如藉達微德前所言者曰、如今爾曹聽彼聲、則勿剛愎爾等之心、 

8  若那徵英子伊伊穌斯使彼等得安息、則後必不復言他日矣、 

9  故上帝之民尚有安息存在、 

10  蓋凡人其安息者、係彼由其諸事而安息、猶如上帝由己者然、 

11  故我儕當奮勉以得入此安息、恐有人效其法、而陷於悖逆中、 

12  蓋上帝之言活潑有能力、較凡兩刃之劍尤利、克剖入至靈神、筋節、及骨髓之間、且鑒察心中意念、 

13  無一物不顯露於彼前、乃皆於其目前裸裎顯露、我儕必當表白於其前、 第三百一一節誦 

14  〇故我儕既有大司祭首上帝子伊伊穌斯經歷諸天者、全當持守我等之承認、 

15  蓋我儕有司祭首非不能體恤吾等之輭弱者、惟除罪外於一切、如我等竟被試探、 

16  故我儕當毅然進就恩寵之寶座前、為克蒙矜憐、而受恩寵、為合時之輔助也、

