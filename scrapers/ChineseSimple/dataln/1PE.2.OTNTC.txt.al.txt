1  故爾曹當棄一切惡毒、一切詭譎偽善嫉妬、及諸誹謗事、 

2  如甫生之嬰孩、當愛靈明純良之乳、為爾等由之生長、以得拯救、 

3  因爾等已嘗試主何等良善、 

4  爾等就彼如活石、為人所棄、而為上帝所選所貴者、 

5  自亦如活石、以己建為屬神之堂、為聖之司祭品、賴伊伊穌斯合利斯托斯以獻上帝所悅納之神祭、 

6  蓋在聖經所載者云、顧我以所選所貴之屋隅之石置於錫翁城、凡信之者無羞愧、 

7  故彼為爾等信者則為寶貴、為不信者則為工師所棄、已成為屋隅之首石、亦為顛躓之石、誘惑之磐、 

8  彼等不從言者顛躓焉、彼等即為此預定也、 

9  然爾曹為被選之胄、君王之司祭品、成聖之邦、屬分之民、為召爾等出幽暗入其奇妙之光者、傳揚其善德、 

10  爾等素非為民、今為上帝之民、昔未蒙矜恤、今已蒙矜恤、 

11  〇所愛者歟、我勸爾等如旅客及僑寓者、防祛肉體之私慾、乃攻己靈魂者、 

12  爾曹于列邦中有善行、致彼等因何而毁謗爾等如行惡者、曾見爾等之善行、必在眷顧之日榮光上帝、 

13  爾曹當為主順服凡人之定制、或君王、因其在上、 

14  或臣宰、因被王所遣、責罰行惡者、而獎賞行善者、 

15  蓋上帝之旨、若是也、爾等惟行善、可阻止愚人無知之口、 

16  因爾曹得自由者、然勿以自由為掩惡、因乃上帝之僕也、 

17  敬重衆人、愛諸兄弟、敬畏上帝、尊貴君王、 

18  奴僕當以敬畏順服主人、不第良善溫和者、雖刻薄者亦然、 

19  蓋人若受屈枉、而因念上帝而忍耐憂愁、是為可嘉、 

20  蓋爾等犯罪見打而能忍、有何名譽乎、然若行善、及受苦而忍耐、此則為上帝所嘉、 

21  蓋爾曹見召、即為此也、 第五九節誦 〇因合利斯托斯亦為我等受苦難、予我等遺留模範、使我等隨其跡、 

22  彼未作罪、其口無有詭譎、 

23  被詬詈不反詬詈、受苦難不恫喝、惟托之于公義審判者、 

24  彼將我等之罪自任己身、而懸舉木上、使我等絕罪、為義而生、由彼之傷爾等得療愈、 

25  〇蓋爾如迷失之羊、而今歸爾、等靈魂之牧者、及監督而已、

