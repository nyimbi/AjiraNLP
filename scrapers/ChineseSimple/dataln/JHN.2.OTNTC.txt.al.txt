1  〇第三日、戞利列亞之喀那有婚筵、伊伊穌斯之母亦在彼、 

2  伊伊穌斯與其門徒、亦見請赴筵、 

3  因酒乏、伊伊穌斯之母謂之曰、彼等無酒矣、 

4  伊伊穌斯對之曰、娘歟、我與爾何預、我時尚未至矣、 

5  其母吿諸僕曰、凡彼所命爾等者、爾等即遵之、 

6  在彼有六石甕、依伊屋叠亞之潔俗設者、各容約二三斗、 

7  伊伊穌斯語之曰、滿水於甕、遂平滿之、 

8  又語之曰、今挹取之、以予司筵者、遂遞之、 

9  司筵者嘗之從水作成之酒、不知其奚自、惟挹水之、諸僕知之、司筵者、呼新郎、 

10  謂之曰、凡人先設美酒、迨酣醉、則薄酒矣、惟爾留美酒至今焉、 

11  顧此伊伊穌斯初行奇蹟于戞利列亞之喀那、而顯其榮光、其門徒遂信之、 第七節誦 

12  〇厥後、彼自偕其母、與其弟兄及門徒下喀撇兒那屋木、在彼居無多日、 

13  伊屋叠亞之葩斯哈近矣、伊伊穌斯遂上耶魯薩利木、 

14  在殿遇有售賣羊牛鴿及兌錢者坐焉、 

15  乃以繩為鞭、逐其衆出殿、以及羊牛散兌錢者之金、又傾其案、 

16  向賣鴿者曰、取之由此去、勿以我父之室、為貿易之室、 

17  門徒記憶所載者云、為爾室以銳意蝕我、 

18  伊屋叠亞人答之曰、爾既為此、以何奇蹟顯示我等耶、 

19  伊伊穌斯對之曰、爾等毀此殿、我三日內復興之、 

20  伊屋叠亞人曰、建此殿經四十六年、爾竟三日內復興之乎、 

21  彼言指其身之殿、 

22  迨彼由死中復起後其門徒記憶其所言、即信聖經及伊伊穌斯所說之言、 

23  當葩斯哈節、彼在耶魯薩利木、人見其所行之奇徵、多有信其名、 

24  伊伊穌斯自不以己託於彼等、因自知衆人、 

25  彼無所需誰為人作証、蓋自已知於人內者、何也、

