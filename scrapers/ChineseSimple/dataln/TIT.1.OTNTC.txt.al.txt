1  〇上帝之僕葩韋泐、為伊伊穌斯合利斯托斯之宗徒、係為上帝於信衆所選者、即屬虔敬眞理知識者、 

2  以望永遠之生命、乃無偽上帝在萬古之先所許者、 

3  而屆期藉傳教顯示己之言、即循吾拯救者上帝命所託於我者、 

4  書達提特、按公共信為我眞子、願恩寵、慈憐、安和、由吾上帝父、及吾拯救者主伊伊穌斯合利斯托斯予爾哉、〇司祭之品行 

5  緣此、昔我留爾在克梨他、為爾整理所缺失者、即在各城如我所命爾者設立長老、 

6  若有人無疵可摘、為一婦之夫、其子女亦誠信者、不放蕩、或者遵約束、 

7  蓋主教當如上帝之家宰、無疵可摘者、勿執己、勿舉怒、勿好酒、不毆人、勿貪汚利、 

8  惟柔遠人、愛善良、廉潔、公義、聖潔、節制、 

9  執持所學之信言、為以醇正之教勸勉責斥抗拒者、為偽老師 

10  蓋有多人為不順從、虛談者、欺惑者、於受割禮者尤甚、 

11  其口當拑閉、彼等因汚利之故、教所不當者、而傾覆全家、 

12  彼等有一詩家云、克梨他人常好誑言、形同猛獸、肚腹懶閑、 

13  此証確眞也、因此故當嚴責之、為彼等醇正於信、 

14  勿聽伊屋叠亞人之虛談、背眞理人之規例、〇 第三百零一節誦 

15  於是為潔者無有不潔、為汚者及不信者一無所潔、乃彼等之知識及良心被汚矣、 

16  彼等自言識上帝、而其行違之、原為可惡者、不順服者、絕於凡善事者、

