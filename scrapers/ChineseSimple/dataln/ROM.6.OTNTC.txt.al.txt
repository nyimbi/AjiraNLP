1  然則何信也、我儕可恒居于罪、使恩寵愈多乎、非也、 

2  我儕為罪而死、豈可又於其中而生乎、 

3  〇豈不知我儕凡於伊伊穌斯合利斯托斯而領洗者、乃於其死而領洗、 

4  故我儕藉洗禮與彼同葬于死、則必如合利斯托斯藉父之榮光由死而復活、如是我儕在生命之維新而行、 

5  蓋我儕若與其死狀而接合、乃效其復活亦必接合、 

6  因我儕知我等〔曹少〕舊之人與之同釘于十字架、以滅罪身、使我等不復為罪所役、 

7  蓋死者離罪、已稱為義、 

8  我儕若誠與合利斯托斯同死、則信必與之同生、 

9  且知合利斯托斯既由死復活、則不復死、死亦不復轄制之、 

10  彼死也、一次為罪而死、彼生也、則為上帝而生、 

11  〇如是爾曹亦以已為罪而死者、乃為上帝在吾主伊伊穌斯合利斯托斯而生、 第九二節誦 

12  〇免罪在爾等之死身而為王、致爾等徇其情慾、 

13  亦勿以爾等之肢體獻於罪為不義之器、乃獻己於上帝、如由死復活者、以爾等之肢體獻予上帝為義之器、 

14  蓋罪不可轄制爾等、因爾等不在法律之下、乃在恩寵之下也、 

15  然則何也、我儕不在法律之下、乃在恩寵之下、則可犯罪乎、非也、 

16  豈不知爾曹獻己為僕、以順服之、則為所順服者之僕、或為罪之僕以致死、或為順服之僕、以致義、 

17  當感謝上帝、因爾曹素為罪之僕、今已由心順服所授爾等之教範、 第九三節誦 

18  〇爾曹既得釋於罪、則為義之僕矣、 

19  今因爾等肉體虛弱之故、我循人情而言之、如爾曹曾以爾等之肢體獻予不潔及不法而為僕、以作不法、如是今亦以爾等之肢體獻予義、而為僕以行聖德、 

20  蓋爾等為義之僕、則釋於義者、 

21  其時爾曹有何等之結果、乃今日亦為之羞愧、蓋其終即死亡矣、 

22  然今日爾曹得釋於罪、而為上帝之僕、則在聖德有爾等之結果、而其終有永遠之生命矣、 

23  蓋罪之償報即死也、然上帝之恩賜乃永遠之生命、因吾主伊伊穌斯合利斯托斯也、

