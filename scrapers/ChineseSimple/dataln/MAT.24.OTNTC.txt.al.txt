1  〇伊伊穌斯出殿而往、其門徒來就伊示殿之造構、 

2  伊伊穌斯謂彼等曰、盍見此一切乎、我誠告爾等、在此無一石遺石上、皆無不傾圮、 第九八節誦 

3  〇彼坐在橄欖山時、其門徒私來就之曰、告我等、何時有此、且爾之降臨及世終末之先兆、 

4  伊伊穌斯答之曰、爾等慎勿為人所迷惑、 

5  蓋有多冒我名而來者云、我乃合唎斯托斯、即迷惑多人、 

6  爾等將聞有戰鬭及戰鬭之風聲、慎勿懼、蓋一切當有、乃尚非末期、 

7  蓋民將起攻民、而國攻國、飢饉、瘟疫、地震、處處將有、 

8  然此皆苦難之始、 

9  其時人將付爾等於憂患、且殺爾等、爾等因我之名、見憎於萬民、 

10  其時有多被引誘者、彼此相付相憎、 

11  有多偽先知將起而迷惑多人、 

12  因不法之增、多人之愛冷淡、 第九九節誦 

13  〇惟至終忍者彼將得救、 

14  國之此福音、徧傳於天下、為証於萬民、其時末期即將至也、 

15  故何時見經先知達尼伊泐所言者、荒廢可惡之物立於聖地、讀者當悟之、 

16  時居在伊屋叠亞者當逃避於山、 

17  在屋上者勿下從其家以取何、 

18  在田者、勿歸以取其衣、 

19  當日禍哉妊婦及乳婦者、 

20  宜祈禱、免爾等之逋逃於冬天或於安息日、 

21  蓋其時將有大患難、乃從創世以來至今所未有而絕無有、 

22  若其日不減凡肉身無得救者、然為被選者將減其日耳、 

23  其時若有人告爾等、顧、合唎斯托斯在此、或在彼、爾等勿信、 

24  蓋偽合唎斯托斯及偽先知將起、施行大異兆及奇蹟、若能亦以迷惑衆被選者、 

25  顧我先告爾等、 

26  爰若有人告爾等曰、顧、彼在曠野、爾等勿出、顧、彼在密室、爾等勿信、 第一百節誦 

27  〇蓋猶電發自東而閃至西、人子之來亦如是、 

28  蓋屍所在、即雕鷹聚在焉、 

29  既而患難之後、日將晦暗、月不發其光、星隕自天、而天力震動、 

30  其時人子之記號顯見於天、時而地上之諸族哀哭、且見人子以大力及榮、乘天雲而來也、 

31  並遣其諸天神與角之大聲、彼等聚集諸被其所選者由四風、自天此極至彼極、 

32  爾等以無花果樹為譬而學、何時其枝已柔嫩而葉萌、則知夏時近矣、 

33  如是、爾等何時見此一切、則近知及門矣、 第百一節誦 

34  〇我誠告爾等、此代未逝、直至此皆得成、 

35  天地將逝、我之諸言不逝、 第百二節誦 

36  〇其日其時無有人知、天神亦不知、惟我父知之、 

37  人子之來、如諾乙之日、 

38  蓋在洪水先時、人人飲食嫁娶、迨諾乙入方舟之日、 

39  並不知適洪水至渰滅一切、而人子之來亦如是焉、 

40  其時二人在田一見取、一見遺、 

41  二女推磨、一見取、一見遺、 第百三節誦 

42  〇故警醒、因爾等不知何時爾等之主來矣、 

43  若家主知何更盜來、則警醒不致穿其室、此爾等所知也、 

44  緣此爾等將預備因爾等不意之時、而人子來至、 

45  誰為忠智之僕、其主立之於諸僕之上、隨時予彼等粮焉、 

46  福哉其僕、其主人來、乃見之所行如是者、 

47  我誠告爾等、彼將立之於一切所属之上、 

48  若僕惡者、心內曰、我之主遲來云、 

49  即撻其同役者、偕酒徒飲食、 

50  乃於不待之日、不知之時、其僕之主來至、 

51  劈之、即處其分與偽善者同、在彼將哀慟切齒也、

