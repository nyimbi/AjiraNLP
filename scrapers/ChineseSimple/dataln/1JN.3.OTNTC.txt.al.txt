1  試觀父賜我等何等之愛、使我等得稱為上帝之子必也、世不識我等、所因不識彼也、 

2  所愛者歟、我儕今為上帝之子、將成若何、尚未顯明、惟知彼顯明之時、我儕必與彼相似、蓋我儕觀之、亦如彼然、 

3  凡在彼懷此望者、當自潔淨、如彼潔淨然、 

4  凡作罪者行不法、罪即為不法也、 

5  爾曹知彼已顯現、以負我等之罪、而在彼無罪也、 

6  凡居在彼者、必不犯罪、凡犯罪者、未曾見之、亦未曾識之、 

7  小子歟、勿為人所惑、爾等行義者即為義人、如彼為義然、 

8  作罪者、乃由魔鬼也、蓋魔鬼自元始則犯罪、緣此上帝之子顯現特為毀魔鬼之行事、 

9  凡由上帝而生者、則不作罪、蓋彼之種已存于其中、其不犯罪、因由上帝而生者、 

10  上帝之子、與魔鬼之子、由此而顯明、 第七二節誦 〇凡行不義者、非由上帝、不愛其兄弟者亦然、 

11  蓋此乃爾等自始所聞之命、使我儕相愛、 

12  勿學喀英、乃屬凶惡者、而殺其弟、殺之何故、因其事屬凶惡、而其弟者屬義、 

13  我弟兄乎、世若憎惡爾等、勿以為奇 

14  我儕若愛兄弟、則知已出死入生矣、不愛弟兄者、仍居于死中、 

15  凡憎惡弟兄者、乃為殺人者、爾曹知凡殺人者、其內無永遠之生命、 

16  我儕由此而知、其愛乃彼為我等捨己命、而我儕亦當為弟兄捨命、 

17  誰有今世之產業、而見其兄弟窮乏、竞為之閉塞其心、上帝之愛安能在其中、 

18  吾小子歟、我儕當相愛勿以言或以舌、惟以行實耳、 

19  我儕由此可知、是屬真實、且在彼前可安吾心、 

20  若我等之心自責我等、况上帝乃大于我等之心、且無所不知、 第七三節誦 

21  〇所愛者歟、若吾心不自責、則在上帝前有毅然矣、 

22  且我儕若求之、必由彼得之、因我儕守其誡命、而行其所悅者、 

23  彼之誡命乃此、即當信其子伊伊穌斯合利斯托斯之名、且依其所賜我等之誡命、彼此相愛、 

24  守其誡命者居于彼、而彼亦居之、彼居我等內、我儕乃由所賜我等之聖神而知之也、

