1  〇我葩韋泐對爾覿面時則謙卑、與爾等相離時則勇敢、我以合利斯托斯之溫柔及寬容勸爾等、 

2  然我切切求爾等、在我來就爾等之時、勿使我用勇敢如對其人、以我等為按肉體而行者、 

3  我儕雖按肉體而行、不按肉體而戰、 

4  蓋我等之戰器、非屬肉體者、乃賴上帝有力、能破諸堅壘、以之敗凡計謀、 

5  諸傲慢、即敵上帝之知識者、而且凡意念皆為合利斯托斯之順服所擄、 

6  業已妥備、為罰違逆者、惟迨爾等順服成全時、 

7  爾曹獨觀外貌乎、〇 第一百九十節誦 如有自恃為屬合利斯托斯者、則當再思、若彼屬合利斯托斯、我儕亦屬合利斯托斯、 

8  蓋我若以主所賜我之權、乃以建爾等、非以敗爾等、即以之多誇、亦無愧也、 

9  然我不欲以書信驚爾等、 

10  蓋有人言、其書嚴勵、及至會晤時、則輭弱、其言鄙陋、 

11  但弱者當思、我儕在暌違之時、書言如何、則會晤之時、所行亦若是、 

12  蓋我儕不敢與自居者匹配、或較量、彼等以己度己、以己較己、乃不智也、 

13  然我儕自誇不逾其量、乃遵上帝予我等限定之分為量、即克及於爾等者、 

14  蓋我儕克及爾等非若自張者、第以合利斯托斯之福音已及爾等矣、 

15  我儕不以他人之功勞、逾量而自誇、惟望以爾等信德之增長、我等之分隨又廣開於爾等中、 

16  即在爾等之外傳福音、不在他人分上備成者而誇、 

17  誇者當以主而誇、 

18  蓋非自居者堪受、乃主所居之者也、

