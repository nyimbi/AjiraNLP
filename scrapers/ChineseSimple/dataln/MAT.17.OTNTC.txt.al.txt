1  〇越六日、伊伊穌斯携撇特兒與亞适烏及其弟伊鄂昂、獨率彼等登高山、 

2  即在彼等前受變化、其面耀如日、其衣白如光、 

3  而顧、摩伊些乙與伊利亞顯予伊等與之言者、 

4  撇特兒答伊伊穌斯曰、主歟、我等在此善矣、若願我儕在此建三廬、一為爾、一為摩伊些乙、一為伊利亞、 

5  彼尚與伊言之間、顧有光雲覆之、而顧自雲中有聲曰、此我之愛子、我所喜悅者、爾等聽從之、 

6  門徒既聞之、俯伏而懼甚、 

7  伊伊穌斯來觸之曰、起哉、勿懼、 

8  彼等舉其目、惟伊伊穌斯外、不見何人、 

9  於伊等下山時、伊伊穌斯戒命之曰、將所見勿吿人、以至人子由死中復活時、 第七一節誦 

10  〇門徒問之曰、然學士等何以言伊利亞當先來耶、 

11  伊伊穌斯答之曰、而伊利亞將先來、且整一切、 

12  惟我吿爾等、伊利亞已來、奈人未識之、乃隨所願待之、人子亦如是受伊等之苦難、 

13  既而門徒已悟伊為授洗者伊鄂昂所言、 第七二節誦 

14  〇會伊等來就民、有人來就之而跪曰、 

15  主歟、矜憐我子、彼患癲癇苦甚、蓋屢蹈于火、亦履蹈于水、 

16  携之就爾門徒、而不能愈之、 

17  伊伊穌斯答曰、噫嘻、不信且悖逆之世代、我再偕爾等待幾何時、我忍爾等待幾何時、携之就我至此、 

18  伊伊穌斯禁斥之、而魔鬼從之出、童子由是時得愈、 

19  其時門徒私來就伊伊穌斯曰、為何我等弗能逐之、 

20  伊伊穌斯語彼等曰、因爾等之無信故也、蓋我誠吿爾、若爾等有信如芥種、語此山由此移彼、則將移之、爾等無有不能者、 

21  而此類、非由祈禱禁食不出、 

22  伊等居戞利列亞時、伊伊穌斯語之曰、人子將被交於人手、 

23  且將殺之、於第三日復活、而伊等憂甚、 第七三節誦 

24  〇伊等來至喀撇兒那屋木時、有收譯即收資者來就撇特兒曰、爾師不納己資乎、 

25  伊曰、然、入室時、伊伊穌斯先問之曰、錫孟歟、爾意如何、世之諸王向誰收貢或稅、向己之子乎、抑向外人乎、 

26  撇特兒曰、向外人耳、伊伊穌斯語之曰、然己之子則免矣、 

27  但免引誘伊等、爾往海垂釣、取先上之魚、啟其口將得約四錢重之銀圓取之納予彼等、為我及爾者、

