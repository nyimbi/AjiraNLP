1  〇弟兄乎、言及時日限期、勿庸書達爾等、 

2  蓋爾曹自亦明知、主之日將至、如盜乘夜而來、 

3  蓋入自謂安和無虞、則禍突臨彼等、又如難產之痛、於妊婦人等必不得免、 

4  弟兄乎、然爾曹非在幽暗、其日則不能如盜及爾等、 

5  蓋爾曹為光之子、為晝之子、我儕不屬於夜、不屬於暗、 

6  故我儕不可寢如他人、乃當儆醒謹守、 

7  蓋寢者寢於夜、醉者醉於夜、 

8  然我儕為晝之子、當以信與愛之甲胄、與拯救盼望之胄衣之即當謹守、 第二百七十二節誦 

9  〇蓋上帝非定我等於怒、乃於得救、由吾主伊伊穌斯合利斯托斯也、 

10  彼為我等死、使我等或醒或寢、偕彼而同生、 

11  彼此當勸慰、互相建德、如爾曹已經行者、 

12  弟兄乎、我儕求爾等當認於爾等中服勞者、因主之首領、及教訓爾等者、 

13  其行實、爾曹更當尊而篤愛之、益當彼此和睦、 第二百七十三節誦 

14  〇弟兄乎、我儕勸爾等、妄行者儆戒之、心窄者勉勵之、輭弱者扶助之、待衆人以寬忍、 

15  愼之、勿以惡報惡、對彼此及衆人、乃當常追求善、 

16  當常歡樂、 

17  宜祈禱不息、 

18  凡事感謝、蓋此乃上帝之旨、賴伊伊穌斯合利斯托斯為爾等者 

19  爾等勿撲滅神、 

20  預言勿藐視之、 

21  當省察一切而居於善、 

22  凡類於惡者悉戒之、 

23  安和之上帝其自必成聖爾等於完全、爾等完全之神與靈與體無疵必得保守在吾主伊伊穌斯合利斯托斯降臨之時、 

24  召爾等者乃誠信、彼必行之、 

25  弟兄乎、當為我等祈禱、 

26  爾曹以聖接吻之禮問諸弟兄安、 

27  我指主而誓、爾等當讀此書於諸聖弟兄前、 

28  吾主伊伊穌斯合利斯托斯之恩寵、必偕爾衆在焉、阿民、 達斐薩羅尼克人前書終 其中有五章 堂中有十二節誦

