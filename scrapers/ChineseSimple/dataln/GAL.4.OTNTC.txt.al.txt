1  我亦言嗣子、雖為全業之主、在其童蒙之時、無異於僕、 

2  彼惟服師保及家宰、至其父所預定之期、 

3  我儕亦然、於童蒙之時、被世界之元行所役、〇 第二百零九節誦 

4  然期既滿、上帝遣其子乃由女而生、服於法律下、 

5  為救贖屬法律下者、使我衆得為嗣子、 

6  爾曹既為子、則上帝遣其子之神於爾等之心、籲曰、阿瓦、父歟、 

7  故爾既不為奴、乃為子也、既為子、則由伊伊穌斯合利斯托斯為上帝之嗣子、〇 第二百一十節誦 

8  昔時、爾曹不識上帝、所事諸上帝非本來者、 

9  今爾曹識上帝、更為上帝所識、奈何又返於輭弱卑狹之元行、欲再服役之乎、 

10  爾曹仍守日月節年、 

11  我勞於爾等中、恐為爾等徒然、 

12  弟兄乎、我求爾等當如我、盖我亦如爾等者、爾曹毫不虧我、 

13  爾曹知我初次傳福音於爾等、是在我身輭弱、 

14  而爾等不藐視我身之、試探、亦不厭棄、乃接待我如上帝天神、如合利斯托斯伊伊穌斯然、 

15  其時爾等何如之福耶、蓋我証爾等、當時爾曹若能為、則抉己目予我矣、 

16  然我與爾等言眞理、反成爾等之仇敵乎、 

17  彼等為爾等有熱心、此非善、蓋欲離間爾等、使彼等為爾等有熱心、 

18  為善、常有熱心、善也、惟勿在我偕爾等居時耳、 

19  我小子乎、我復為爾等劬勞至合利斯托斯在爾等中成形時、 

20  我願偕爾等在、而變換我之聲、蓋我為爾等有疑、 

21  爾曹欲服法律下者、而告我、爾是聽法律者乎、 

22  〇蓋載者云、阿烏拉阿木有二子、一由婢、一由自主婦、然其由婢者乃循肉體而生、 

23  其由自主之婦生者、乃循許約也、 

24  此有他云、蓋此即二遺詔、一由錫奈山生為奴者、此即阿戞兒、 

25  阿戞兒乃指阿拉微亞之錫奈山、當今之耶魯薩利木、彼與其子皆為奴隷、 

26  然在上之耶魯薩利木其為自主、乃我衆之母也、 

27  蓋載者云、夫不孕不生者當喜樂、而未劬勞者當揚聲而呼籲、蓋被棄之婦較有夫之婦生子更多、〇 第二百一十一節誦 

28  弟兄乎、我儕如伊薩阿克為許約之子、 

29  昔時、循肉體而生者窘逐循神而生者、今亦如是、 

30  聖經何云、當將婢及其子逐出、蓋婢之子不得與自主婦之子共嗣業焉、 

31  是以弟兄乎、我儕非婢之子、乃自主婦之子也、

