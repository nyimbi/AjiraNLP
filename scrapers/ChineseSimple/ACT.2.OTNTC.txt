第三節誦
1〇五旬節之日、衆皆同心共在、 2忽自天有響聲、如烈風引吹、充滿彼等所坐之室、 3有如火之諸舌顯現于彼等、分散而落止于其各一、 4衆遂滿被聖神、始言異方之言、如神所賜彼等以宣傳、 5有虔敬之伊屋叠亞人自天下諸邦而來、居于耶魯薩利木、 6此聲作之時、衆庶來集而躁亂、因各人聞彼等言各本方言、 7衆愣然而驚異、互相曰、顧此言者、非皆戞利列亞人乎、 8何我等聽我各所生之方言、 9吾葩兒福、密底亞、耶刺密他人、居哶莎坡他密亞、伊屋叠亞、喀葩多乞亞、彭特阿濟亞者、 10福利吉亞、葩木肥梨亞、耶吉撇特、並附近乞利吉亞之梨微亞、諸方來自羅馬之旅人、或伊屋叠亞人、或進教者、 11克利特尼人、阿拉微亞人、吾咸聽其言我方言、宣上帝之威嚴、 12衆愕然、猶豫互相曰、此意欲何為、 13或者嘲戲之曰、彼等酣乾酒耳、
第四節誦
14〇撇特兒偕十一者立、揚其聲、為伊等宣傳曰、伊屋叠亞人、與凡居耶魯薩利木者歟、此為爾等所宜知、傾聽我言、 15非如爾等以為此輩醉矣、蓋日始第三時也、 16乃此藉先知伊鄂泐所預言云、 17主曰、于末日我由我神將注于凡肉體者、爾等之諸子及爾等之諸女將預言、而爾等之幼者將觀顯象、爾等之老者見夢兆、 18於其日、我由我神將注於我之諸僕及我之諸婢、則彼等將預言、 19我將施奇蹟于天上、及奇徵于地下、若血若火若煙、 20日變于黑暗、月于血色、在主大赫顯之日、未至之先、將成、 21凡呼籲主名者、必得拯救、
第五節誦
22〇伊斯拉伊泐人歟、當聽此言、那作列特伊伊穌斯、其人由上帝以能力奇蹟奇徵、所作証于爾等、乃上帝藉彼所行于爾等中者、如爾等自知之、 23爾等循上帝所定之旨、即預知取此被解者、藉不法者之手、釘之于十字架而殺之、 24然上帝釋死之縲絏復活之、因彼不能被死所拘留、 25蓋達微德指之曰、我先見主恒在我面前、因彼在我右、使我不致震動、 26緣此我心喜悅、我舌快樂、我肉體安厝于盼望中、 27因爾必不遣我靈魂于地獄、不使爾之肖者見朽壞、 28爾曾示我以生命之道、以喜樂充滿我于爾面前、 29列位弟兄歟、向爾等敢直言為太祖達微德、其已死而葬、其墓至今日猶在我等中、 30然彼為先知、又知上帝以誓約之、由其丹田之果、依肉體興起合利斯托斯、而坐其位、 31彼先見指合利斯托斯之復活曰、不遺其靈魂于地獄、其肉體不見朽壞、 32云此伊伊穌斯上帝已使之復活矣、我儕皆為之作証者、 33被上帝之右手上舉、而由父受聖神之許約、以此降注、乃今爾等所見所聞者、 34蓋達微德未嘗升天、然自言主向我主云、坐於我右、 35迨我將爾之讐敵置為爾之足凳、 36然舉伊斯拉伊泐之家其覺知此伊伊穌斯、爾等所釘于十字架者、上帝以之為主為合利斯托斯、 37彼等聞之、刺心而向撇特兒其餘宗徒曰、列位弟兄歟、我當何為、
第六節誦
38〇撇特兒向之曰、悔改哉、爾等因伊伊穌斯合利斯托斯之名、各當領洗、致得罪赦、即將受聖神之賦畀、 39蓋許約屬爾等、及爾等之諸子、與諸遠人、即主我上帝所召者、 40彼又以他多言作証、而勸之曰、當自救由此邪世、 41悅納其言者皆領洗、是日歸附者約三千人、 42彼等居守宗徒之教訓、交際、及擘餅、與祈禱、 43衆心有敬畏、藉宗徒所行在耶魯薩利木、多奇蹟奇徵、 44衆信者會同、凡所有者為公、 45產業及所有者賣而分之予衆、依各人所需者、 46日日同心居于殿中、又家家擘餅、以歡喜以心之樸誠而得食、 47讚美上帝、獲親愛于衆民、主以得拯救者日日加增于教會、