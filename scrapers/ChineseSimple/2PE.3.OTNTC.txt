第六八節誦
1〇所愛者歟、我刻已達爾等此後書、其中我以記憶提醒爾等正潔之意、 2使爾等記憶聖先知預言之言、及諸宗徒為爾儕所傳主拯救者之誠命、 3首先爾等當知、在末日將有嘲笑者來、縱己之慾而行、 4伊曰、其將降臨之約許安在、自列祖安息以來、于創造之元始、萬有所存皆如是、 5蓋彼等不慾知元始以上帝之言而有天亦有地、乃出於水、賴于水合成、 6於是當時之世亦被水淹沒而滅亡、 7然今時之天地亦賴其言護保存而為火、待至審判不虔敬之人淪亡之日、 8所愛者歟、惟此不可不知、在主前一日如千年、千年如一日、 9主非遲行其許約、或者以為其遲、乃寬忍我等、不欲有一人滅亡、但欲衆人皆至悔改也、 10然主之日、如盜乘夜而來、當時天大震響而逝、體質被焚燒而銷鎔、地及其所載之萬物皆焚燼、 11此一切若將消滅、則爾等之行為與聖潔及誠敬若何、 12時爾曹仰望及愛慕上帝之日來、因之天被焚而毀、體質被烈𦦨銷鎔、 13然我儕依其之約許以望候新天新地、即義之居所、 14所愛者歟、爾曹望候之、在彼前勉力顯為無玷無疵於安和、 15爾等以吾主之寬忍為拯救、如我所愛之兄弟葩韋泐循所賦彼之智慧、亦曾書達爾等矣、 16在其諸書亦如是論述之、其中有難明之處、乃不學者及不堅者謬解之、以及他書然、彼等自取其滅亡、 17所愛者歟、爾等既預知之、則必當謹慎、恐為無道者之迷惑所引誘、而失己之堅固、 18惟爾等當長成於恩寵、及吾主拯救者伊伊穌斯合利斯托斯之知識、願榮光歸之、自今至永世之日、阿民、
撇特兒後公書
終其中有三章
堂中有五節誦