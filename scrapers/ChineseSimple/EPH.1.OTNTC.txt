第二百一十六節誦
1〇葩韋泐遵上帝旨、為伊伊穌斯合利斯托斯之宗徒、書達在耶斐斯諸聖徒、即誠信伊伊穌斯合利斯托斯者、 2願由吾上帝父及主伊伊穌斯合利斯托斯賜爾等恩寵安和、 3被福言者、是吾主伊伊穌斯合利斯托斯之上帝及父、乃於合利斯托斯以凡屬神之福言、而在天福言我等者、 4蓋自創世之先、為彼簡選我等、為我儕在彼前於愛、為聖潔無玷者、 5遵其旨之恩惠預定我等由伊伊穌斯合利斯托斯為其子、 6為頌譽其恩寵之榮光、乃彼賞賜我等於其所愛之〇
第二百一十七節誦
7在彼我儕藉其血蒙救贖、致得諸罪赦、循其豐厚之恩寵、 8是以凡智慧及知識廣施我等者、 9蓋彼以其旨之奧義顯示我等、循其恩惠、乃預藏在彼內者、 10為在所定期滿之時、使萬物或在天或在地者、悉歸於一首、即合利斯托斯、 11在彼我儕成為嗣子、蓋隨己意所欲而行萬事者、循其旨為此已預定我等、 12使我等先仰賴合利斯托斯者為其榮光之讚美、 13在彼爾曹亦得聞眞理之言、拯救爾等之福音、即在信後、被所許之聖神印誌矣、 14即我等嗣業之聘質、為業之贖、為其榮光之讚美也、 15緣此、我既聞爾在伊伊穌斯合利斯托斯之信、及向諸聖之愛、〇
第二百一十八節誦
16我為爾等感謝不止、又在祈禱之間記憶爾等、 17為吾主伊伊穌斯合利斯托斯之上帝、榮光之父、賜智慧默示之神於爾等、以識之、 18且明爾等之心目、使爾知其所召之望何如、在聖徒嗣業榮光之豐厚何如、 19與在我等由其權力之行為而信者中、其能之極大何如、 20以之成於合利斯托斯、使彼由死中復活、且立之在己之右於天、 21超越凡首領、權柄、能力、主制、及凡名、所稱者不衹於今世、亦在來世、〇
第二百一十九節誦
22且以萬有皆伏其足下、且立之於萬有之上、為教會之首、 23教會乃為其身、即充滿一切於一切者之充滿也、