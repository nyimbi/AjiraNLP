第八九節誦
1〇伊伊穌斯又以譬喻續語之曰、 2天國如人君為其子設婚筵、 3遣其諸僕召被召者赴婚筵、而皆不願來、 4又遣他諸僕曰、與見召者言哉、顧我之餐已備、我之牛及肥畜已宰、已皆齊備、前來赴婚筵哉、 5但伊等不顧而去、或者往於其田、或者往於其市、 6其餘者執其諸僕淩辱而殺之、 7君聞之而怒、遣其軍以滅此凶人、而焚燬其城、 8時謂其諸僕曰、婚筵已備、而被召者不堪、 9故往通衢所遇者皆召赴婚筵、 10其僕出、途間聚集凡所遇之惡者及善者、婚筵滿座、 11君入以觀諸坐者、於此見一人未服賀婚禮之衣、 12語之曰、朋友乎、爾無婚禮之衣、何以入此、 13伊默然、其時君謂諸役曰、縛其手足、去之而投於外之幽暗、在彼將哀慟切齒、 14蓋被召者多、而見選者少也、
第九十節誦
15〇其時發利些乙等往而共謀如何因其言陷之、 16遂遣其門徒偕伊羅德黨者、就之曰、師歟、我儕知爾乃真者洵然傳上帝之道、而不偏視人、亦不以貌取人、 17故告我等爾意如何、納稅予楷薩兒可否、 18伊伊穌斯知其惡意曰、偽善者歟、何為試探我、 19以稅金示我、伊等携銀一枚予之、 20謂彼等曰、斯像及號為誰、 21彼等曰、為楷薩兒、旋語彼等曰、属楷薩兒者爾等予楷薩兒、屬上帝者上帝、 22伊等聞而奇之、遂離之而去、
第九一節誦
23〇是日薩督楷乙人即言無復活者、來就之問曰、 24師歟、摩伊些乙云、人若無子而死者、其弟娶其婦、生子為兄之嗣、 25我等中有弟兄七人、第一者娶妻無子而死、遺其婦于其弟、 26第二第三至第七皆然、 27厥後、婦亦死、 28故于復活之時七人中婦將為誰之妻乎、蓋皆已娶之矣、 29伊伊穌斯答之曰、爾等迷惑矣、不知聖經及上帝之能力、 30蓋於復活之時不娶不嫁、乃如上帝之諸天神在天、 31論諸亡者之復活、豈未讀上帝所論爾等者乎、 32言我係阿烏拉阿木之上帝、伊薩阿克之上帝、亞適烏之上帝、上帝非諸亡者之上帝、乃諸生者之也、 33衆民聞之而奇其教訓〇
第九二節誦
34而發利些乙等聞彼塞薩督楷乙等之口、相集、 35其中一法律師試探之問曰、 36師歟、在法律中何誡命為最大、 37伊伊穌斯謂之曰、盡爾心、盡爾靈、盡爾意、愛爾主之誡命、 38此乃第一且最大之誡命、 39其次亦如之、即愛爾親鄰如己、 40全法律及先知皆繫于此二誡命焉、 41發利些乙相集之時、伊伊穌斯問伊等曰、 42論合唎斯托斯爾等意為何、伊為誰之子、曰、是達微德者、 43謂彼等曰、然達微德如何於神靈稱之為主、曰、 44主向我主云、坐於我右、迨我將爾之讐敵置為爾之足凳、 45達微德既稱之為主、如何又為其子乎、 46無人能答之以言、從此日無敢復問之者、