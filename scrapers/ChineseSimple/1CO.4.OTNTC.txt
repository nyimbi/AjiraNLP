第一百三十節誦
1〇是以人當視我等為合利斯托斯之執事、及上帝機密之家宰、 2所求于家宰者、惟欲其忠也、 3爾曹或他人如何議論我、我皆以為細事、乃我自亦不議論之、 4雖于己毫無所省、然于此我不以為義、惟審判我者、主也、 5〇故時未至、爾曹萬勿議論人、待主降臨、必光照幽暗之隱事、且宣露中心之計謀、時各由上帝得名譽、 6〇弟兄乎、我為爾等之故、指己與阿坡羅斯、擬議、使爾等學于我等、勿思念過于其所載者、免爾等各勿相驕、 7蓋誰擬定爾乎、爾所有者何未受耶、既受之、何誇如未受乎、 8爾曹已飽足、爾曹已豐富、爾曹不偕我等為王乎、嗚呼、我誠願爾曹為王、為我儕偕爾等亦為王矣、
第一百三一節誦
9〇蓋我思上帝使我等為微末之宗徒、顯現如定死者、我儕為世界、為天神、為人人、成為劇觀、 10我儕因合利斯托斯而愚、爾曹因合利斯托斯而智、我儕輭弱、爾曹堅強、爾曹享榮、我儕處辱、 11至今我儕且飢、且渴、且裸、且受打、且漂流、 12且勞苦、親手操作、我儕若被詬詈則祝福、被窘逐則忍耐、 13被毀謗則勸求、我儕為世界成汚穢、如塵垢、被衆所踐、以至於今、 14我書此、非欲愧爾等、乃欲勸爾等、如我之愛子、 15爾曹於合利斯托斯雖有萬師、然無多父、蓋我於伊伊穌斯合利斯托斯以福音生爾等、 16故我求爾等、宜效我、如我效合利斯托斯、
第一百三二節誦
17〇緣此、我遣提摩斐乙、即我所愛且忠于主之子、其必記憶我於伊伊穌斯合利斯托斯之諸道、如何我徧於各教會所教者、 18因我未來就爾等、爾等中有人自誇大、 19然主若許我、我必速來就爾等、我必試非誇者之言、乃其能力也、 20蓋上帝之國、不在言、乃在能、 21爾曹何所欲、使我來臨爾等以杖乎、抑以慈愛及溫柔之神乎、