1然則我儕可謂吾祖阿烏拉阿木依肉體何所得乎、 2若阿烏拉阿木由行事而得稱義、則有可誇之事、惟不在上帝前也、 3蓋經云維何、阿烏拉阿木信上帝、而此歸之為義、
第八六節誦
4〇行者得賞不歸為恩寵、乃依分所當然、 5但不行而信稱罪人為義者、則其信歸之為義矣、 6如是、達微德亦謂人有福、乃上帝非由其行事歸之為義、 7又云、福哉、其不法得赦、其罪惡蒙飾者、 8福哉其人主不歸之為罪者、 9此福是在受割禮乎、而抑在未受割禮乎、蓋我儕言及阿烏拉阿木、其信歸之為義、 10然何時歸之矣、係在割禮之後、抑在割禮之先乎、非在割禮之後、乃在割禮之先也、 11彼得受割禮之號、即在未受割禮者、因信而稱為義之印、於是其既為凡未受割禮而信者之父、並歸為彼等為義、 12亦為受割禮者之父、不獨為受割禮者、乃為依吾祖阿烏拉阿木在未受割禮時信德之跡而行者、
第八七節誦
13〇蓋阿烏拉阿木及其後裔蒙約許、將為天下之嗣業者、非由法律、乃由信之義也、 14若由法律為嗣業者、則信歸於空虛、許約亦廢去矣、 15蓋法律克觸怒、何處無法律、則其處亦無過犯、 16於是、由信為依恩寵使約許成為堅固于諸後裔、即不獨於屬法律者、乃亦屬我衆之父阿烏拉阿木之信者、 17如所載者云、我在其所信之上帝前、立爾為萬民之父云、即使死者而復生、及無而稱為有者、 18彼望既絕、仍信而望之、致彼為萬民之父、如所言、爾之裔將若許也、 19彼信無倦、亦不顧其身枯、已近百歲、而薩拉之胎已絕、亦不顧也、 20不以不信疑上帝之約許、乃其信益堅、歸榮于上帝、 21彼深信上帝所許者、必能成也、 22是以歸之為義矣、 23然所載非獨為彼而歸之者、 24乃亦為我等將歸之、即所信使吾主伊伊穌斯合利斯托斯由死中復活者、 25其為我等之罪被解、其復活而為我等得稱為義也、