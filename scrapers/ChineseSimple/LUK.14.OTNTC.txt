第七四節誦
1〇適一安息日、彼入一發利些乙宰官之家餐餅、而伊等窺伺之、 2顧、有一人乃患水腫病者立于其前、 3伊伊穌斯對法律師及發利些乙等曰、安息日施醫、宜乎、 4伊等默然、彼按之療愈、而放之去、 5彼又向之曰、爾等中誰有驢或牛限于穽中、亦于安息日不即援之出乎、 6伊等無能以詞對、 7彼覺所請之客如何擇首位、設譬喻語之曰、 8迨爾為人所請赴婚筵時、勿坐首位、恐被請者中有尊于爾者、 9則請爾與彼者、來向爾曰、讓座位于此人、其時、爾將羞起、而佔末位、 10然爾在被請之時、往坐末位、俾請爾者來之時、語爾曰、朋友乎、上坐、其時爾在同席者前、有尊榮矣 11因凡自高者將降為卑、自卑將升為高、
第七五節誦
12〇彼又向請之者曰、爾設午餐、或晚餐之時、勿請爾朋友、或爾弟兄、或爾親戚、或爾富隣、恐彼等亦請爾、爾將受報、 13乃爾設筵時、請諸貧乏、殘廢、跛者、瞽者、 14則爾福哉、因彼等不能報爾、而至義人復活時、爾必得報也、 15同席之人聞此、向彼曰、福哉在上帝之國食餅者也、
第七六節誦
16〇彼語之曰、某人設大晚餐、所請甚多、 17既餐時、遣其僕告被請者曰、來、盖一切已備、 18衆一齊辭退、第一者曰、我置買田地、我須往視之、祈爾算我辭退、 19他者曰、我購買牛五對、欲往以試之、祈爾算我辭退、 20又一人曰、我娶妻故不得來、 21其僕歸、以此告其主人、其時主人發怒、命其僕曰、速往通衢城巷、引諸貧乏、殘廢、跛者、瞽者至、 22此僕曰、主歟、如爾命已行、尚有餘座位、 23主向其僕曰、出往大路及籓籬間、勉強之以入、俾充滿我室、 24故我告伊等、其諸被請者中、無一人得嘗我之晚餐、蓋被選者多、而見選者少也、
第七七節誦
25〇有多民與彼同行、而彼顧之曰、 26若人來就我、而不厭惡其父母、妻子、兄弟、姊妹、及已之生命者、不得為我門徒、 27不負已之十字架而從我者、亦不得為我門徒、 28蓋爾等中孰有欲建樓、不先坐、估計其費、果足、以竣事乎、 29恐置其基而不能成、見者皆哂之 30曰此人作于始、乃不能成于終、 31或有王出、與他王會戰、豈不先坐而運籌、率以一萬卒、迎敵二萬卒來攻者乎、 32不然、則彼尚遠、遣老成使者求和、 33如是爾等中凡不捨其所有者、不得為我門徒、 34夫鹽美矣、若失其味、以何為鹹耶、 35不宜于田、不宜于糞、惟棄之于外、有耳得聽者、宜聽焉、