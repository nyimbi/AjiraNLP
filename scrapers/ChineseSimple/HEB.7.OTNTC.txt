第三百一五節誦
1〇蓋此哶泐吸些疊克、即薩梨木之王、又為至上上帝之司祭、其迎接阿烏拉阿木在戰敗諸王旋歸之時、而福言之、 2阿烏拉阿木以所有者、取十分之一分予之、其名先譯為義德君、後為薩梨木君、譯即安和之君、 3彼無父母、無譜系、無日之始、無生命之終、乃如上帝之子、而永遠為司祭、 4試觀太祖阿烏拉阿木以其抄掠中尤善者取十分之一分之、則其人何其大也、 5在列微乙諸子孫之中受司祭職者、依法律有命取十分之一於民、即屬己之弟兄、惟出阿烏拉阿木之裔、 6此人雖不屬其族、猶自阿烏拉阿木受十分之一、且福言蒙許約者、 7〇小者受大者之福言、萬不可駁辯也、 8在此取十分之一、皆屬死之人、在彼被証者乃生活也、 9有此可謂、所受十分之一之烈微乙、由藉阿烏拉阿木曾以十分之一輸之、 10蓋彼在阿烏拉阿木遇哶泐吸些疊克之時、彼尚在其祖之身、 11是以若由烈微乙司祭職得完全、則在其間民受法律、何須別立一司祭、竞稱循哶泐吸些疊克之班秩、而不循阿阿隆之班秩乎、 12盖司祭品既易、則法律亦必易、 13此言所指者、乃屬他支派、即其中無一人得奉侍於祭壇者、 14蓋明然、吾主出於伊屋達之支派、摩伊些乙於此支派為司祭之職、毫無所言、 15其更明然、蓋仿照哶泐吸些疊克立一司祭、 16其如是也、乃非循肉體誡命之法律、而循永遠生命之能力、 17盖其云、爾循哶泐吸些疊克之班秩為司祭、至於永遠、
第三百一七節誦
18〇前之誡命緣其輭弱無益之故、則廢矣、 19蓋法律毫無可成全、惟成更善望之進步、藉之我儕得近於上帝前、 20况此未有無誓、 21蓋彼等為司祭皆不以誓、然此則以誓、藉向彼所言者云、主已誓而不悔改、爾循哶泐吸些疊克之班秩為司祭、至於永遠、 22如是則伊伊穌斯為更善約之保証者、 23又彼中為司祭者甚多、因死不許其常居、 24然彼永遠而居、則得不可易之司祭職、 25是以凡賴彼就上帝前者、彼能十全拯救之、因彼恒生、為彼等作轉達、
第三百一八節誦
26〇如此、司祭首為我等所許、乃聖潔無惡無玷、遠離罪人、高於諸天、 27不似他司祭首、日日須當獻祭、先為己罪、後為衆民、蓋彼獻己一次成就之、 28因法律立弱輭之人為司祭首、然在法律後所誓之言、立永遠完全之子焉、