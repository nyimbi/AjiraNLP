第七節誦
1〇祈禱之第九時、撇特兒及伊鄂昂同上殿、 2有一人由母胎跛者、日日為人舁之殿門、名美門、為乞入殿者之施濟、 3其見撇特兒伊鄂昂將入殿、乃乞施濟、 4撇特兒偕伊鄂昂注目於彼曰、觀我等哉、 5其望彼等以為由之有所得、 6撇特兒曰、金銀我無有、然我所有者予爾、因那咂列特伊伊穌斯合利斯托斯之名、起而行、 7遂執其右手起之、其足其踝立健勁、 8踴躍而立、且行、偕彼等入殿、且行且躍、讚美上帝、 9庶民見其行、及讚美上帝、 10皆識之、此因施濟之故、乃坐于殿之美門者、充滿驚奇錯愕為所遇之者、
第八節誦
11〇因跛而療愈者、居守撇特兒伊鄂昂、衆民愕然趨就彼等于廊、名莎羅孟者、 12撇特兒見之對民曰、列位伊斯拉伊泐人乎、何以此為奇、抑何注視我等耶、如我儕以己能力及虔敬使此人行乎、 13阿烏拉阿木與伊薩阿克及亞適烏之上帝、我衆列祖之上帝、榮光其子伊伊穌斯、乃爾等曾解之、爾等背棄之于批剌特面前、在其擬釋之時、 14然爾等背棄聖義之人、而求為將殺人者賜予爾等、 15爾等殺生命之主宰、乃上帝已使之由死中復活、我等為之作証者、 16恃信其名以此爾等所見所識者、其名健之、因信其名施此痊愈于爾衆前、 17〇弟兄乎、我今知爾等行此、乃出于無知、爾等之有司亦如是、 18乃上帝藉其諸先知之口所預傳言以合利斯托斯受難之語、則如此已應矣、
第九節誦
19〇故悔改轉回哉、致爾等之罪得抹淨、 20為安舒之時、自主之面而來、彼亦必為爾等遣預言之伊伊穌斯合利斯托斯、 21然天當受之、直至一切振興之時、上帝均藉其諸聖先知口自古所言者、 22昔摩伊些乙語列祖曰、主爾等之上帝、將于爾等兄弟中、為爾等興起先知如我、凡彼所語爾等者、爾等當聽之、 23將成不聽此先知之凡靈、則滅絕于民中、 24自薩木伊泐以來、諸先知所言者、皆預傳此日、 25爾等是屬諸先知及上帝與爾等列祖所立之約之子、向阿烏拉阿木曰、地之萬族由爾裔重被福言、 26上帝興起其子伊伊穌斯、先為爾等遣之福言爾等、使爾等由爾等之諸惡轉囘焉、