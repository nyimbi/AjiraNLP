第七七節誦
1〇伊伊穌斯合利斯托斯之僕、亞適烏之兄弟伊屋達、書達蒙召被上帝所成聖、因伊伊穌斯合利斯托斯而得保守者、 2願慈憐、安和、愛慕、益加於爾等、 3所愛者歟、我既慇懃以書達爾等、為我等共得之拯救、可見於我書內必當勸爾等、使爾等為信教竭力、即始終傳授於聖徒者、 4蓋有不虔敬者數人、即自古被預定受此審判者竊入、乃將吾上帝之恩寵改易位淫蕩、而違背獨一君宰上帝及吾主伊伊穌斯合利斯托斯者、 5雖爾曹始終知之、我仍欲使爾等記憶、昔主拯救民出耶吉撇特地、後滅諸不信者、 6又不守己本位、而離其所之諸天神、上帝以永遠只縲絏下於幽暗、看守之以待大日之審判、 7又如莎多木與郭摩泐及其一帶之諸城、乃似彼行淫亂、縱異別之色者、受永火之刑、立為鑑戒、 8此輩夢想者亦若是、汚穢其身、藐視執政、謗讟尊者而無懼、 9阿兒吸昂碣泐天神長密哈伊泐、為摩伊些乙之遺體與魔鬼爭論、猶不敢用謗言以罪之、惟曰、主必禁止爾而已、 10然此輩毀謗其所不知、所知依其本性、如無言之獸、乃以此自取敗壞、
第七八節誦
11〇禍哉、彼等歟、因走喀英之路、專向瓦剌阿木利欲之迷惑、效適雷乙之悖逆而滅亡、 12此類在爾等之晚餐相愛、為汚垢者與爾等同食、肥己而無忌憚、然此乃無水之雲、被風所飄、乃秋後無果之樹、再死根株盡拔、 13乃海之狂狼、自起汚沫、乃流蕩之星、有永遠幽暗之冥、為之而存守、 14阿達木之七世耶諾合、曾為此輩預言曰、顧主將偕其萬萬聖昂碣泐降臨、 15為行審判于衆人、責諸不虔敬者、緣其所為不虔敬之事、亦為頑固之言、即不虔敬之罪人向彼所言者也、 16此輩為怨人者、不知足者、縱其慾而行、其口出矜誇之言、而為其利謟媚於人、 17惟所愛者歟、爾等當記憶吾主伊伊穌斯合利斯托斯之宗徒所預言者、 18蓋彼等為爾等曾告之曰、末期必有嘲笑者、縱其不虔敬之私慾而行、 19此自離別、屬血氣而無神靈、 20所愛者歟、爾等當以至聖之信教而建、藉聖神而祈禱、 21爾曹于上帝之愛而自守、以候吾主伊伊穌斯合利斯托斯之慈憐、為得永遠之生命、 22或者以辨別矜憐之、 23或者以敬畏拯救之、如脫離火中、爾曹以敬畏責備之、當惡如被肉身所汚之衣、 24有能保護爾等無顛蹶、而立爾等無玷歡然在其榮光之前、 25即獨一有睿智之上帝吾拯救者、願由吾主伊伊穌斯合利斯托斯榮光、威嚴、能力、權柄歸之、由諸世前、自今以至世世、阿民、
伊屋達公書終
其中有一章
堂中有二節誦