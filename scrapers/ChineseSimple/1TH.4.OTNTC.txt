第二百六十九節誦
1〇弟兄乎、究之、我儕因吾合利斯托斯伊伊穌斯求爾等、勸爾等、爾曹師受於我等、如何當行見悅於上帝、爾曹亦行之、而當更宜進步、 2蓋爾曹知我儕由吾主伊伊穌斯以如何之誡命授爾等、 3蓋上帝之此旨為爾等聖潔、即爾曹自成淫行、 4爾曹各克守己之器為聖潔及尊貴、 5毋為情慾、如不識上帝之列邦人、 6於此事對己之兄弟、毋執理貪利、蓋主為此等報復一切者、如我儕先明告爾等、且證據詆律之、 7蓋上帝召我等非為汚穢、乃為聖潔、 8故凡拒者非拒人、乃拒上帝、即以其聖神賜於我等者、 9至於弟兄相愛、勿庸我等書達爾等、蓋爾等自為上帝所教、克彼此相愛、 10蓋爾曹向瑪楷多尼亞之諸弟兄各如此而行、弟兄乎、我儕勸爾等更宜進步、 11且務守安靜、各行己事、親手工作、如我儕所命爾等者、 12向外人行事端正、而自無所乏也、〇
第二百七十節誦
13弟兄乎、為死者我弗願使爾等不知、免耳爾曹憂悼、如其他無盼望者、 14蓋我儕若信伊伊穌斯死而復活、則上帝亦將因伊伊穌斯而安息死者偕彼必携至、 15蓋我儕以主之言語爾等、此迨主降臨時、我儕尚生而存者、必不先乎已安息之人、 16蓋主親在命令、及阿兒杭碣泐之聲、與上帝角鳴之間、自天而降、則因合利斯托斯而安息者、必先復活、 17隨我儕尚生而存者、偕彼等被舉登雲、於空中迎接主、如是我儕常偕主居在、 18故爾曹以此等之言而互相安慰焉、