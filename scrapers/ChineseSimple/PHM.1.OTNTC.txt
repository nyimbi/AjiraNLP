1葩韋泐為伊伊穌斯合利斯托斯囚人、及弟兄提摩斐乙、書達所愛同勞之肥梨孟、 2與所愛之姊妹阿普肥亞、及我等共戰之阿兒吸葩、並在爾家教會、 3願恩寵安和由吾上帝父、及主伊伊穌斯合利斯托斯予爾等哉、為爾信之共與有 4我每祈禱之間常記憶爾、感謝吾上帝、 5因我聞爾之愛信、乃向主伊伊穌斯及諸聖徒、 6願爾信之共與於諸善之知識有作為、即因伊伊穌斯合利斯托斯在爾等者、 7弟兄乎、蓋我等因爾之愛得大喜及安慰、因諸聖徒之心由爾亦得安舒、 8故我在合利斯托斯雖能以所宜者毅然命爾、 9因愛之故、寗求爾、非他人、乃我葩韋泐已老矣、今為伊伊穌斯合利斯托斯被囚者、 10即為我在縲絏中所生之子鄂尼錫木勸求爾、 11彼先與爾無益、今與爾及我為益者、我遣之歸爾、 12爾當納之、如我之心、 13我願存留之、與我偕居、使彼代爾、事我為福音受縲絏之中、 14然無爾意、我毫不欲行、以免爾之善事非出於勉強、乃出於甘願、 15蓋彼暫時與爾相離、庶可、使爾永遠收納之、 16不復如奴僕、乃超於奴僕、致如我所甚愛之弟兄、且依肉體、且依主、况更屬爾乎、 17若爾與我為友、則納彼、如納我、 18彼若有何欺爾、或負爾、則可咸歸於我、 19我葩韋泐親筆書此、然必償之、我不言爾自負我身債也、 20誠哉、弟兄乎、願因主由爾有所得、為主爾當安慰我心、 21我書達爾、因深信爾之順從、亦知爾之所行、必過於我之所言、 22且爾必為我當備一所、蓋我冀望藉爾等之祈禱我將為爾等蒙賜、 23因伊伊穌斯合利斯托斯與我同囚者耶葩福拉斯問爾安、 24與我同勞者瑪兒克、阿利斯他兒合、底瑪斯、魯喀亦然、 25願吾主伊伊穌斯合利斯托斯之恩寵、偕爾等神靈在焉、阿民、
聖宗徒葩韋泐達肥梨孟書終
其中有一章
堂中有一節誦