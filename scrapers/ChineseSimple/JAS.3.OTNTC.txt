第五四節誦
1〇我弟兄乎、爾曹勿宜多人為師、所知我儕被鞠更嚴、 2蓋我儕皆屢陷于罪、若人言無過者、此為完全之人、甚能約束全身、 3顧我儕置勒于馬口、使之馴服、則能御其全身、得以旋轉、 4顧舟雖大、一為狂風鼓盪、而小舵得以運轉、隨舵師所欲而往、 5如舌雖小、而能誇大、薪甚多、微火可燃、 6舌亦火、其為不義之普世、舌于我百體中能玷汚全身、能燎其一生之圜、乃自由地獄而被燃、 7蓋凡飛禽走獸昆蟲水族之類、皆受制、且被人類所制、 8惟舌無一人能制服之、為不禁之惡、充滿結死亡之毒者、 9以之福言上帝父、亦以之詛咒依上帝肖像所造之人、 10福言與詛咒皆自其口出、我之弟兄乎、爾曹不可效此而行、
第五五節誦
11〇自一泉眼之中、豈能流甜苦之水乎、 12我弟兄乎、無花果樹豈能結橄欖、或葡萄樹能結無花果乎、一源不能出鹹淡之水、亦如是也、 13爾等中誰有智慧及見識、當以智慧之溫柔、由善行彰明其事、 14然在爾等之心中、若懷苦嫉妒及忿爭、則勿矜誇、對真實亦勿誑言、 15智慧非由上降、乃屬地、屬血氣、屬魔鬼者也、 16蓋嫉妒及忿爭所在、其處必有亂行、及凡惡事、 17惟由上之智慧、乃先潔淨後安和、溫良柔順、充滿慈憐及諸善之果、不偏視、不偽善、 18義果必被行安和者於安和而種、