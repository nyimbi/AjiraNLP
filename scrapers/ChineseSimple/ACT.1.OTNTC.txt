第一節誦
1〇斐鄂肥泐乎、我為伊伊穌斯一切自始所行所教、已著第一書、 2迄其日、乃彼藉聖神誡命所選之宗徒而升天、 3于衆前在其苦難之後、立己生活以多証據、四十日之間顯現彼等、所為上帝之國者而語之、 4遂聚集彼等、而命之曰、勿離耶魯薩利木、乃等待父之所許者、即爾等所聞于我者、 5蓋伊鄂昂以水授洗、而爾等約此日不久、將領洗于聖神、 6於是彼等來集向之曰、主歟、重興伊斯拉伊泐人之國、即在此時乎、 7伊伊穌斯向之曰、時或期、非爾等之所知、乃父所置于其權內、 8然聖神降臨爾等之時、爾等受能力、為我為証者于耶魯薩利木、徧伊屋叠亞、及薩瑪利亞以至地極、 9言此後、彼等觀之間、彼上舉、而雲由彼等目前而接之、 10時彼上舉、而彼等仰天、顧、二人著白衣、立于彼等前 11而曰、戞利列亞人歟、何立而仰天乎、此伊伊穌斯離爾等所升天者、將如是而來、即如爾等見彼上舉于天者、
第二節誦
12〇其時、彼等歸耶魯薩利木自山名耶利翁、乃近耶魯薩利木、即有穌博特之程、 13及入登樓、在彼素居者、有撇特兒、亞適烏及伊鄂昂、昂德列乙、肥利普、縛瑪、瓦兒縛羅梅乙、瑪特斐、阿泐斐乙之亞適烏、錫孟稱濟羅特、亞適烏弟伊屋達、 14偕數婦及伊伊穌斯之母、瑪利亞與其弟兄、此等皆同心、居守求吿祈禱、 15當其日、撇特兒立于門徒中、曰、 16列位弟兄歟、當應此聖經、即聖神藉達微德之口預言、為引人執伊伊穌斯之伊屋達云、 17其偕我等同列、亦受此職事之分、 18然此以不義之價買田、下落之時、腹裂而臟腑皆流、 19此為凡耶魯薩利木居民所知者、致此田以其方言、稱阿楷泐達瑪、即血田、 20蓋聖詠經中載云、願其住所為荒墟、其中無居者、又其職位、他人受之、 21故由偕我等聚集之人、以主伊伊穌斯于我等中出入之諸時、 22始自伊鄂昂之洗禮、至彼離我等上舉之日、由此中之一當同我等作其復活之証者、 23而立二人、伊鄂錫福稱瓦兒薩瓦、又號伊屋斯特、及瑪特肥亞、 24祈禱曰、主歟、識衆之心者歟、求爾顯示、由此二人爾所選之一、 25以受此職事及宗徒之分、由之伊屋達而遺落、以往其所矣、 26予彼等鬮、鬮落于瑪特肥亞、遂與十一宗徒同列、