第六五節誦
1〇有發利些乙及薩督楷乙等來就試探請之、以示彼等自天之先兆、 2伊答之曰、既暮、爾等言晴蓋天紅也、 3及朝、今日風雨、蓋天紅而晦也、偽善者歟、能分別天色、而不能知時時之先兆、 4姦惡之世代求先兆、然無先兆予之、無非先知伊鄂那之先兆、遂離之而去、 5其門徒來至彼岸忘携餅矣、
第六六節誦
6〇伊伊穌斯語之曰、愼防發利些乙及薩督楷乙等之酵、 7門徒竊議之曰、是我儕未携餅耳、 8伊伊穌斯知之、語彼等曰、小信者歟、爾等何竊議、是未携餅乎、 9尚不悟乎、豈不憶以五餅予五千人而拾幾筐乎、 10非以七餅予四千人而拾幾筐乎、 11何不悟乎、我言爾等愼非為餅乃發利些乙及薩督楷乙等之酵也、 12己悟其語、非以愼餅之酵、乃發利些乙及薩督楷乙教也、
第六七節誦
13〇伊伊穌斯來至碣薩利亞肥利普之境、問其門徒曰、人言我人子為誰、 14彼等曰、或者為授洗者伊鄂昂、他者為伊利亞、餘者為耶列密亞、或先知之一、 15語之曰、而爾等言我為誰、 16錫孟撇特兒答曰、爾乃合唎斯托斯生活上帝之子、 17伊伊穌斯答之曰、福哉、錫孟伊鄂那之子歟、因非血肉者示爾、乃在天我之父也、 18而我語爾、爾乃撇特兒、我將於此石建我之教會、而地獄門不能勝之、 19我將以天國之鑰予爾、凡爾所縛於地者、在天亦縛之、凡爾所釋於地者、在天亦釋之、
第六八節誦
20〇其時伊伊穌斯戒門徒勿以吿人、伊為伊伊穌斯合唎斯托斯、 21自是時伊伊穌斯始示其門徒、已當往耶魯薩利木多受苦難由長老司祭首學士等、且見殺、於第三日復活、 22撇特兒援之而駁曰、主歟、自憐哉、於爾絕無有此、 23伊伊穌斯顧語撇特兒曰、薩他那退、從我、爾乃我之引誘、因爾不念屬上帝者、乃念屬人者也、
第六九節誦
24〇其時伊伊穌斯語其門徒曰、人若願從我、當舍己負己十字架而從我、 25凡願拯救其生命者、將喪之、若為我而喪其生命者反得之、 26人若獲普世而損其生命、何益之有、抑人將予何贖其生命乎、 27蓋人子於其父之榮光偕諸天神降來、而彼時必依各人所行者將報之、 28我誠吿爾等、立於此者中有數人、未嘗死、迨至見人子降來於其國者矣、