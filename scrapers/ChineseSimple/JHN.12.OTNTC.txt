第四一節誦
1〇於葩斯哈前六日伊伊穌斯來至微發尼亞、即曾已死由死復活者、剌咂兒所居之處、 2在此、為彼設晚筵、瑪兒發供事、偕彼席坐者中有一剌咂兒、 3瑪利亞取純良至貴之香膏一斤、傅伊伊穌斯之足、以已髮拭其足、香膏之香氣滿室、 4其門徒中有一錫孟之伊屋達、伊斯喀利鄂特者、即賣彼者、曰、 5為何不售此香膏、得三百銀枚、以施濟貧人乎、 6彼言此、非為顧慮貧人、因其偷盜、帶有金篋、而携所投贮者、 7伊伊穌斯曰、姑置之、彼贮此、為我殮葬之日、 8蓋貧人常偕爾等、而我不常偕爾等、 9伊屋叠亞人中有多知彼在此、遂來至、不獨為伊伊穌斯、亦為見彼由死中復活之剌咂兒 10司祭首相謀議亦為殺剌咂兒、 11蓋伊屋叠亞人為彼之故、多往而信伊伊穌斯 12明日、多民來守節期、聞伊伊穌斯將至耶魯薩利木 13取椶櫚之枝出迎之、呼曰、鄂桑那伊斯拉伊泐之王、被福言者、係因主名而來者、 14伊伊穌斯遇小驢、乘于其上、如所載者云、 15錫翁之女乎、勿懼、顧爾之王乘小驢而來至、 16其門徒初不明此、迨伊伊穌斯受榮光後、方記憶此指彼所載者、且此為彼所行矣、 17故民偕彼在者作証、因彼曾呼剌咂兒出墓、即由死中復活者、緣此民亦迎接之、 18因聞彼曾行此奇徵也、
第四二節誦
19〇故發利些乙相語曰、豈不見爾曹毫無效驗乎、顧天下順從之矣、 20當節期、來崇拜者中、有希臘數人、 21此輩來就属戞利列亞之微福薩伊達人、名肥利普、求之曰、主歟、我儕欲見伊伊穌斯、 22肥利普往吿昂德列乙、昂德列乙及肥利普又吿伊伊穌斯、 23伊伊穌斯答之曰、時至矣、為人子受榮光、 24阿民、阿民、我吿爾等、麥粒若不遺地而死、則獨存、若死則結多實、 25愛其生命者反喪之、惡其生命者在此世、則保之于永遠之生命、 26人若事奉我必從我、我所在、事我者亦在、人若事奉我、我父必貴之、 27今我心憂傷、我將何言、父歟、拯救我由此時哉、然緣此我特來于斯時也、 28〇父歟、爾榮光己名哉、故有聲自天來云、我已榮光之、而再榮光之、 29旁立之民聞之曰、雷震也、他者曰、天神向彼言、 30伊伊穌斯對曰、此聲非為我、乃為爾等、 31今乃此世之審判、今此世之王被逐于外、 32迨我被舉由地、則必引衆就我、 33彼言此、預示彼將以何死而死也、 34民答之曰、我儕聞法律云、合利斯托斯永存、爾何言人子當被舉、此人子為誰耶、 35伊伊穌斯語之曰、尚少時、光偕爾等、爾等乘有光而行、免暗掩蔽爾等、行於暗者不知何往、
第四三節誦
36〇爾等乘有光、信光、為爾等成光之子、伊伊穌斯言此遂去離彼等而隱、 37彼行若許奇徵于彼等前、彼等猶不信之、 38至應先知伊薩伊亞之言云、主歟、我所傳聞誰信乎、主之臂為誰顯現乎、 39因之彼等弗能信、如伊薩伊亞復云、 40使其目瞽、其心頑、免其目視、心悟、轉回而我醫之、 41伊薩伊亞言此、在見彼之榮光、指彼而吿之時、 42然有司中多有信之、乃因發利些乙等、故不承認、恐見逐于會堂、 43蓋愛人之榮光、過于上帝之榮光也、 44伊伊穌斯呼曰、信我者非信我、乃信遣我者、 45見我即見遣我者、 46我係光來世、使凡信我者弗居于暗、 47若誰聞我言而不信、我不審判之、因我來非為審判世、乃為拯救世、 48拒絕我、而不收納我言之人、有審判之者、言乃我所吿者、其于末日審判之、 49蓋我非由己而言、乃遣我者父、親賜予我誡命、我以何言以何吿、 50我知其誡命乃永遠之生命、故我所言者如父吿我、則我言亦如是也、