第十七節誦
1〇當時、民擁擠之、欲聽上帝之言、而彼立于艮尼薩列特之湖濱、 2見二舟在湖濱、漁人離之洗網、 3彼登一舟属錫孟者、而請之稍離岸地、坐而由舟教訓諸民、 4言畢、向錫孟曰、移至深處、下爾等之網以漁、 5錫孟答之曰、師歟、我儕終夜勞苦、而毫無所得、遵爾言、我則下網、 6彼等即行此、圍魚甚多、網漸裂矣、 7乃招他舟之侶來助、及來、盈滿二舟、以致將沉下、 8錫孟撇特兒見之、伏伊伊穌斯之膝下曰、主歟、退離我、因我乃罪人也、 9伊與衆偕在者皆徧體驚異、因彼等所得魚多之故也、 10又有錫孟之侶、即碣韋叠乙子亞適烏伊鄂昂、伊伊穌斯向錫孟曰、勿懼、自今後爾將漁人、 11衆拽諸舟于岸、舍一切從之、
第十八節誦
12〇當時彼在一城、而顧、有一人徧身患癩、見伊伊穌斯俯伏求之曰、主歟、爾若許、即能潔我、 13彼伸手按之曰、我許爾潔矣、其癩病即退除之、 14彼戒命之勿告人、乃往示己于司祭、為爾潔淨獻依摩伊些乙所命者、以為作證于彼等、 15然其名聲愈播揚、多民常聚集以聽之、且由之得醫諸疾病、 16彼退往曠野祈禱、
第十九節誦
17〇一日彼又教訓、有發利些乙及教授師等自戞利列亞諸鄉、伊屋叠亞及耶魯薩利木來者、坐于彼、主之能力顯見於醫治、 18顧有人以牀舁癱瘓者尋入、以置之于彼前、 19因多民所未得入、登屋上、由瓦間置之與其牀於中、在伊伊穌斯面前、 20彼見其信、語之曰、爾罪赦免矣、 21而學士及發利些乙等議起曰、此褻瀆者為誰、除獨一上帝之外、誰能赦免罪、 22伊伊穌斯知其意、答之曰、爾等于爾心中何為議乎、 23何較易、言爾罪赦免、或言起而行、 24然使爾等知人子在地有權赦免罪、即語癱瘓患者曰、我告爾、起哉、取爾牀而歸爾家、 25而在彼等前即起、取其所臥者歸己家、榮光上帝、 26衆徧體驚惘、亦榮光上帝、滿驚畏、曰、今我曹得見意外之事〇
第二十節誦
27厥、後彼出見稅吏名列微乙坐于稅關者、乃語之曰、從我、 28遂舍一切起而從之、 29列微乙于其家為彼設盛筵、有稅吏者及他衆多民皆與彼共席、 30學士及發利些乙等怨言彼等及其門徒曰、爾曹何為與稅吏及罪人同飲食乎、 31伊伊穌斯答之曰、需醫士者、非康健者、乃負病者也、 32我來非召義人、乃召罪人為改悔也、
第二一節誦
33〇伊等告之曰、伊鄂昂之門徒、常禁食且祈禱、發利些乙等亦然、而爾者且飲且食、何也、 34彼告之曰、新郎尚在、安能使婚筵之客禁食乎、 35有日將至、新郎由彼等被奪取、彼時則禁食也、 36與之言譬喻、未有用新衣之補丁補舊衣者、若然、反累新者、而新者之布與舊者不合、 37未有盛新酒于舊革囊者、若然、新酒敗、囊自露、而囊壞、 38惟新酒必盛於新囊、而二者得存、 39未有飲陳者、而即願新者、蓋言陳者、尤善也、