第七五節誦
1〇為長老者書達被選之貴婦、及其諸子、乃我至誠所愛者、不獨為我所愛、亦為凡識真實者所愛也、 2緣存于我等之真實、即彼將偕我等于世世者、 3願由上帝父與主伊伊穌斯合唎斯托斯即父之子、其恩寵、慈憐、安和、於真實及愛慕中偕爾等在焉、 4我見爾之諸子中有從真理者、如我儕由父所受之誡命、則我不勝歡喜、 5貴婦乎、今我勸爾、非如以新誡命書達爾、乃我儕自元始所有者、即我等當相愛也、 6此愛為我儕遵行其誡命、此誡命乃爾自元始所聞而當行之誡命、 7蓋有多煽惑人者已入于世界、不承識伊伊穌斯合利斯托斯於身體而來、此乃煽惑人者、與昂提合利斯托斯也、 8爾曹當自慎、免爾等勤勞所得者、以得完全之賞賜、 9凡違悖者與不存於合利斯托斯之道者、則無上帝、惟存於合利斯托斯之道者、則有父及子也、 10人若來就爾等而不携此道、則爾曹勿接之于家、亦勿問其安、 11蓋凡問其安者、即與其惡事相同、 12我尚有多端當書以達爾等、但不願形諸紙墨、惟望速來就爾等、而以口對相談、為爾等之歡喜將充滿也、 13爾被選姊妹諸子皆問爾安、阿民、
伊鄂昂中公書終
其中有一章
堂中有一節誦