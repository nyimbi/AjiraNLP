奉教之德行 1弟兄之愛宜存爾等中、勿忘柔遠人、 2蓋有人行之不知天神、而欵待之、 3爾曹當記念被囚者、如爾曹偕彼等同囚、當念受苦難者、如在爾等本身、信服合利斯托斯及順從教師［＃］別之言 4衆當以婚姻為貴、牀第無玷污、邪淫姦淫者上帝必審判之、 5勿習貪婪、以所有者為足、蓋因主曾自云、我必不棄爾、不離爾、 6故我儕可毅然曰、彼乃我佑助者、我無所畏、人行於我何、〇
第三百三四節誦
7爾曹當記念爾等之教師、即傳爾等上帝之言者、當詳觀其生命之終、而效法彼等之信、 8伊伊穌斯合利斯托斯昨日、今日、至於世世亦同、 9勿為各種異教淆惑、但以恩寵堅固心乃善、總不以飲食、夫行之者、由之從未得益也、 10我儕有祭台、事奉在幕中者、由之無權食、 11蓋其犧牲之血、被司祭首携入聖所為贖罪、其體焚燒於營外、 12故合利斯托斯為藉己血成全民、受苦難亦於城外、 13是以我儕忍受彼之凌辱、而當出營外就之、 14蓋我儕在此無恒存之城、乃尋求將來者、 15故我儕賴彼將常以讚美之祭獻於上帝、即讚美其名者口中果、 16爾曹勿忘施捨行善、好交、蓋如此之祭為上所悅、〇
第三百三五節誦
17爾曹當順從誠服爾等之教師、蓋彼等為爾等之靈魂儆醒如擔責以言回覆者、俾彼等欣然行之勿嘆息、蓋此為爾等無益、 18爾曹當為我祈禱、蓋我儕自信有善良心、願於一切善行、 19我更切求爾等為我祈禱、使我得速還就爾等 20願安和之上帝、即使吾主伊伊穌斯合利斯托斯、乃因其永約之血、為羣羊之大牧、由死中復活者、 21其必成就爾等於凡善行、以遵行其旨、因彼藉伊伊穌斯合利斯托斯在爾等中行其所悅者、願榮光歸於彼、至於世世、阿民、 22弟兄乎、我畧書此達爾等、請爾等聆納我勸之言、 23爾可知我弟兄提摩斐乙已被釋、彼若速來、我將偕彼見爾等 24爾曹問爾等之諸教師、及衆聖等安、伊他利亞者問爾等安、 25願恩寵偕爾衆在焉、阿民、