第六四節誦
1〇伊伊穌斯合利斯托斯之僕及宗徒、錫孟撇特兒書達凡賴上帝及拯救者伊伊穌斯合利斯托斯之義、與我等獲同貴之信者、 2願恩寵安和由上帝及吾主伊伊穌斯合利斯托斯之知識加增予爾等、 3因上帝之能力賜我等為生命及虔誠一切所需者、乃藉以榮光及善德而召我等者之知識也、 4於是賜我等以至大及寶貴之許約、以之使爾等成為上帝性體之分受者、克脫離在世界者敗壞之私慾、 5是故爾曹盡心勉力使爾等信德加以善德、在善德加以智慧、 6智慧加以節制、在節制加以忍耐、在忍耐加以虔誠、 7在虔誠加以友弟、在友弟加以仁愛、 8蓋在爾中有此而彌益、則在吾主伊伊穌斯合利斯托斯之知識中、使爾等無怠荒、無不結果、 9誰若無此、則盲矇其目、忘其舊日罪之潔淨矣、
第六五節誦
10〇故諸弟兄更當勉力使爾等之位、分及選分成堅固、如此行者永不躓蹶、〇 11如是、為爾等廣開進路于吾主拯救者伊伊穌斯合利斯托斯之永遠國、 12故爾等雖知悉及堅定所得之真實、我恒不息記念此事於爾等、 13迨我在此幕之時、以記念提醒爾等、我以之為義、 14因知我當速棄我幕、如吾主伊伊穌斯合利斯托斯顯示于我者、 15然我仍當勉力、為我去後俾爾等恒以此為記憶、 16蓋我儕曾以吾主伊伊穌斯合利斯托斯之能力與降臨宣告予爾等、非從巧飾之虛誕、乃親自所見其威嚴者、 17蓋彼由上帝父受尊貴及榮光、自極美之榮光中有聲來臨之曰、此乃我之愛子、我所喜悅者也、 18此聲自天來、我儕偕彼在聖山時已親聞之、 19且我儕有更確實先知之言、爾曹善為注意之、宜歸向之、如燈照于暗處、以待天曉、而晨星出照于爾等之心、
第六六節誦
20〇首先知此、凡聖經之預言不可私意講解之、 21蓋預言未嘗由人之志而來、乃上帝之諸聖人感于聖神而言者也、