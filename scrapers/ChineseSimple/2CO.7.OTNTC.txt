1是所愛者歟、我儕既有如此之許約、〇
第一百八十三節誦
則當自潔淨於凡靈體之汚穢、以成聖潔於上帝之敬畏、 2爾曹當容納我等、我儕未嘗侵人、未嘗損人、亦未嘗貪人利、 3我言此、非欲罪爾等、蓋我先言爾等常在我心、願與爾等同死同生、 4我毅然於爾等大言、我因爾等多誇、我於諸患難中充滿於安慰、盈溢於喜樂、 5我儕來至瑪楷多尼亞之時、吾身毫不得安、處在諸患難、外有爭闘、內有恐懼、 6惟上帝安慰謙卑者、以提特之來安慰我等、 7不第以彼來、亦以彼受爾等中安慰之安慰也、即以爾等之愛慕、爾等之哭泣、及爾等向我之熱心吿我等、故我益喜、 8是以我曾以書信達爾等、使爾等暫憂、我初悔之、今則不悔也、蓋見此書信、即暫時而使爾等憂、 9今我歡忻、非因爾等憂、乃因爾等憂而生悔改矣、蓋爾等遵上帝而憂、則不致因我而受損矣、〇
第一百八十四節誦
10蓋遵上帝而憂、生不可悔之悔、以致得救、惟世俗之憂、則致死亡、 11顧爾等遵上帝而憂、生何等之慇懃、即自訴、即憤慍、即畏懼、即戀慕、即熱心、即譴責、以此一切、自表於此事為潔、 12於是我既書達爾等、非為侵者、亦非為受侵者、乃欲在上帝前以我等顧爾等之熱心顯於爾等、 13故我儕因爾等之慰而受慰、猶且以提特之喜而更喜、因爾等皆舒暢其心矣、 14我曾於彼前而誇、今無愧矣、如我儕素告爾等之言者皆眞實、如此於提特前所誇者、亦眞實、 15其記憶爾等順從、並如何爾等以敬畏及戰慓而接待之、 16則其心舒暢於爾等、故我因凡事託靠於爾等、則喜、