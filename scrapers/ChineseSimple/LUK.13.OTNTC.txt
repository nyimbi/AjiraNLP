第七十節誦
1〇維時、有數人來至告彼、謂戞利列亞人、被批剌特以其血攙合于其祭物、 2伊伊穌斯對之曰、爾等以為此戞利列亞人較衆戞利列亞人更有罪者、故受此害乎、 3非也、我告爾等、若爾曹不悔改、亦必如是滅亡、 4昔錫羅阿木樓傾覆、壓斃十八人、爾等以為斯人較諸居于耶魯薩利木者、更為有負債乎、 5非也、我告爾等、若爾曹不悔改、亦將如是滅亡、 6彼又言譬喻曰、一人有無花果樹、植于其葡萄園、來由其上求果而不得、 7語園丁曰、顧、我三年來由此無花果樹求果、亦不得、伐之、何為任其佔此土乎、 8彼答之曰、主歟、今歲姑容之、待我周掘培糞 9或其可結果、否、則明年伐之、
第七一節誦
10〇于安息日、彼在一會堂教訓、 11顧一婦有病魔十八年、傴僂絕不能伸、 12伊伊穌斯見之呼曰、婦歟、爾脫釋爾之病矣、 13遂以手按之、即伸、伊榮光上帝、 14宰會堂者慍之、因伊伊穌斯于安息日醫之、對民曰、有六日在其間乃當工作、故於此可來受醫、然非于安息日也、 15主答之曰、偽善者歟、爾曹于安息日孰不解牛或驢于槽、而牽以飲之乎、 16況此阿烏拉阿木之女、薩他那繫之已十八年、不當於安息日解其此結乎、 17彼言此時、諸敵之者皆羞愧、衆民為彼所行榮光之事而喜樂、
第七二節誦
18〇彼曰、上帝之國何所似、我將何以譬喻之 19有如一粒芥種、人取之而種于園、長而成為大樹、天空之飛鳥棲于其枝、 20又曰、我將何以譬上帝之國、 21有如酵、婦人取而納于三斗麪中、以致均起發焉、 22彼經行諸城諸村教訓、向耶魯薩利木而行、 23有一人語之曰、主歟、得救者、豈寡乎、向彼等曰、 24爾等竭力進窄門、我告爾等、將有多人求進而不得以至、 25家主起而閉門、爾曹立于外叩門曰、主歟、主歟、為我等啟之、彼將應曰、我不識爾等奚自、 26其時爾曹言起曰、我儕曾在爾前飲食、曾在我之街衢教訓、 27彼對曰、我告爾等、我不識爾等奚自、爾等凡行不義者皆離我哉、 28在彼將哀慟切齒、時、爾等見阿烏拉阿木、伊薩阿克、亞適烏及諸先知、于上帝國中、惟將爾等逐于外、 29有自東、自西、自北、自南來、席坐于上帝之國、 30而顧、有先者將為後、後者將為先也、
第七三節誦
31〇當日自發利些乙中有數人來告之曰、爾出離此、蓋伊羅德欲殺爾矣、 32彼對曰、爾等往告彼狐狸、顧今日、明日、我逐出魔鬼且施醫、至第三日我將完成、 33然今日、明日、後日、我當行矣、蓋未有先知、被害于耶魯薩利木之外者、 34耶魯薩利木乎、耶魯薩利木乎、嘗殺先知石擊奉遣就爾者歟、我屢次願集爾之諸子、如母雞集其雛于翼下、而爾等不願耶、 35顧爾等家自遺爾等為墟、我告爾等、不復見我、待時至、爾等云、被福言者、係因主名而來者、