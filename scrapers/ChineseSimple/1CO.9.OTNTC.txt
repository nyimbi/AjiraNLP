1我非宗徒乎、我非自主者乎、非親見吾主伊伊穌斯合利斯托斯乎、爾曹於主非我之工乎、 2設他人不以我為宗徒、乃為爾等為宗徒、〇
第一百四一節誦
蓋我宗徒之印、是爾於主者、 3〇此乃我對議論我者之伸訴、 4我儕豈無權飲食乎、 5我儕豈無權攜女弟同行乎、如他宗徒、與主之兄、及乞發等乎、 6抑獨我與瓦兒那瓦無權不工作乎、 7誰為軍士食己之餉乎、誰樹葡萄不食其菓乎、誰牧羊群不食其乳乎、 8我言此豈循人情乎、法律不亦如是言乎、 9蓋在摩伊些乙法律載云、碾穀之牛勿籠其口、上帝豈為牛顧慮乎、 10抑特為我等言之乎、是為我等載也、蓋耕者當以盼望而耕、碾者以盼望而獲所望、 11我儕既為爾等播屬神者、則獲爾等屬身者、豈為大事乎、 12他人若獲此權於爾等中、况我儕乎、然我儕未用此權、乃忍耐一切、免有何阻碍于合利斯托斯之福音、〇
第一百四二節誦
13爾曹豈不知行聖事者、由殿而得食乎、事奉祭壇者、由祭壇取其分乎、 14主亦如是命傳音者、由福音而生活、 15然我由如此者中未有一用、我亦書此、非為如此行於我、蓋我寧死、不可使我所誇者歸于虛、 16蓋我若傳福音、原無可誇、乃我分所當然、若不傳福音、禍哉於我、 17我若由意行此、則必獲賞賜、若不由意、乃盡所託予我之職、 18然則我之賞賜何由、即我傳福音者不索酬費、未用我權於福音、而置合利斯托斯之福音、〇
第一百四三節誦
19蓋我於衆人原自主、而已為衆服役、以獲多人、 20於伊屋叠亞人、我如伊屋叠亞人、為獲伊屋叠亞人、於法律下者、我如法律下者、為獲法律下者、 21於無法律者、我如無法律者、是於上帝前、乃非無法律、但在合利斯托斯之法律下、以獲無法律者、 22於輭弱者、我如軟弱者、以獲軟弱者、於凡人我為凡人、為以多方拯救數人、 23我為福音行此、以成同其共與、 24爾曹豈不知在塲爭趨者、皆馳趨、惟一人獲賞賜、故爾曹如此宜趨、以及之、 25凡爭勝者、必節制一切、彼等為得朽壞之冠冕、而我儕不朽者也、 26故我爭趨、非如無定向、我打拳非如打空氣、 27然我攻我身而克之、恐傳教他人、而自己棄、