1其時批刺特取伊伊穌斯而鞭之、 2兵卒編棘冠、冠其首、以綘紫袍衣之、 3曰、慶哉、伊屋叠亞人之王乎、且批其頰、 4批刺特復出外、向彼我曰、顧我為爾等拽之出、使爾等知、我在彼未見一罪、 5伊伊穌斯即戴棘冠、衣綘紫袍而外出、又向彼等曰、顧此人也、 6時司祭首與下役見之、則呼曰、
第六十節誦
〇釘之十字架、釘之于十字架、批刺特向彼等曰、爾曹取之、而釘十字架、蓋我在彼未見一罪、 7伊屋叠亞人答對、我儕有法律、按我等之法律彼當以死、因彼自成為上帝之子、 8批刺特聞此言更懼、 9復入公廨、而向伊伊穌斯曰、爾奚自、然伊伊穌斯未與彼答、 10故批刺特謂彼曰、爾不言乎、豈不知我又權釘爾于十字架、亦有權釋放爾乎、 11伊伊穌斯答對、若不自上授爾、則爾對我無有一權、緣此解交我于爾者、其罪更大、 12自是批刺特尋求以釋放之、伊屋叠亞人呼曰、爾若釋放此人、則非楷薩兒之友、凡成己為王者、即叛楷薩兒、 13批刺特聞此言、曳伊伊穌斯外出、坐于審刑台、在一所、名梨縛斯特羅通、依伊屋叠亞人言、名戞瓦發、譯即鋪石處、 14乃備葩斯哈之日、時約第六、又向伊屋叠亞人曰、顧爾等之王也、 15彼等呼曰、取哉、取哉、釘之于十字架、批刺特謂之曰、將爾等之王釘于十字架、可乎、司祭首答對、楷薩兒之外、我儕無王、 16其時將彼付于彼等、為釘于十字架、彼等取伊伊穌斯拽行、 17彼負其十字架而出、至一所、名髑髏處、耶烏雷乙言、名郭泐郭發、 18在彼釘之十字架、偕彼有他二人在此在彼、伊伊穌斯在中間、 19批刺特書標、而置于十字架上、書曰、那作列特人伊伊穌斯、乃伊屋叠亞人之王也、 20伊屋叠亞人中有多者讀是標、因伊伊穌斯被釘于十字架之處近城、書用耶烏雷乙、希臘、羅馬等字、 21故伊屋叠亞人之司祭首謂批刺特曰、勿書伊屋叠亞人之王、乃書其自稱曰、我乃伊屋叠亞人之王云、 22批刺特答對、我所書者、已書之矣、 23兵卒釘伊伊穌斯後、取其外衣為四分、每兵卒得一分、以及裹衣、裹衣無縫、乃自上渾織者、 24故互相曰、勿撕裂之、乃為之擲鬮、將属誰者、是為應聖經所載者、互分我之外衣、而為我之裹衣擲鬮、故兵卒如此而行、
第六一節誦
25〇在伊伊穌斯之十字架旁、立有其母、其母妹克烈鄂葩之瑪利亞、及瑪格達刺之瑪利亞、 26伊伊穌斯見其母與所愛之門徒、在此立者、謂其母曰、娘歟、顧乃爾子、 27次謂門徒曰、顧乃爾母、自此時其門徒取之就己 28厥後、伊伊穌斯見一切已成就所為應聖經曰、我渴、 29在彼置器盛滿醋、有人以海絨蘸滿醋、朿以牛膝草遞至其口、 30伊伊穌斯受醋之後、而曰、成就矣、乃俯首、其神靈付焉、 31時乃備穌博特之日、伊屋叠亞人、免在穌博特存掛遺體於十字架上、因其穌博特為大日、則求批刺特為彼等折脛骨、而取之下、 32故兵卒來至、而折脛骨于第一者、及他偕彼被釘十字架者、 33又來就伊伊穌斯、而見其已死、則不折其脛骨、 34兵卒中有一以槍刺其脋、血與水遂流出、 35見者作証、其証乃真、乃知彼言真理、使爾等信焉、 36蓋此所成、為應聖經云、其骨不折也、 37又聖經他篇云、將觀其所刺者、
第六二節誦
38〇厥後、阿利瑪斐阿人伊鄂錫福、乃伊伊穌斯之門徒、因懼伊屋叠亞人之故而自隱者、求批刺特為取伊伊穌斯之遺體、而批刺特許之、則來至、而取伊伊穌斯之遺體、 39又尼適底木、乃曩昔夜間來就伊伊穌斯者、携沒藥、和沈香、約百斤而來至、 40彼等取伊伊穌斯之遺體、以枲布加香料裹之、如伊屋叠亞人禮以埋葬之、 41在伊伊穌斯釘于十字架之處有園、園中有新墓、從未葬人、 42因乃伊屋叠亞人、備穌博特之日、而其墓又近、則在彼葬伊伊穌斯、