第九四節誦
1〇彼入耶利鴻行過時、 2而顧、有人名咂克黑乙、乃為稅吏之長而富者、 3求見伊伊穌斯為何如人、因民之故不得見、蓋其身短也、 4遂趨前升無花果樹、為見之、因彼過此、 5伊伊穌斯至其處之時、仰視之曰、咂克黑乙速下哉、因我今日、當寓爾家、 6遂急下、喜接之、 7衆見之、怨曰、彼往宿罪人之家矣、 8咂克黑乙立而向主曰、主歟、顧、我以我所有之半濟貧、若曾誣詐人、則四倍償之、 9伊伊穌斯向之曰、今拯救臨此家、因彼亦係阿烏拉阿木之子、 10盖人子來、為尋救失亡者、 11彼等聞此之時、又設譬喻、緣彼已近耶魯薩利木、彼等意上帝國將即顯現、故彼如此曰、
第九五節誦
12〇有一尊貴人往遠地、為得國而歸、 13遂召其十僕、予彼等銀十斤、而命之曰、爾等貿易、以待我歸、 14其國民憾之、遣使隨其後曰、我儕不願斯人君我也、 15彼得國而返、命呼予銀之我諸僕來、欲知各獲利幾何、 16第一者來至、曰、主歟、以爾斤、獲十斤、 17彼對曰、美哉、善僕歟、爾于小者忠、可宰十城、 18其次者來至、曰、主歟、以爾斤、獲五斤、 19彼對之曰、爾亦可宰五城、 20又其他者來至、曰、主歟、顧爾之斤、我以巾包而藏之、 21因爾為人甚嚴厲、我懼怕爾、爾未置者取之、爾未播者穫之、 22彼語之曰、惡哉、僕也、依爾口判爾、爾既知我乃嚴厲人、我未置者取之、我未播者穫之、 23何不以我銀寄諸兌錢肆、然我來時、可幷其利而取之、 24遂命前立者曰、奪其一斤、而予有十斤者、 25彼等曰、主歟、其已有十斤、 26我誠告爾等、凡有者將予之、無有者並其所有者亦將奪之、 27至於我敵、不欲我君之者、可曳之來、誅于我前、 28彼言畢、前行上耶魯薩利木、
第九六節誦
29〇彼既近微福斯發乞亞及微發尼亞、上橄欖山、即遣其門徒二人、 30曰爾等往直前之村、及入、遇見一小驢繫焉、乃未經人騎之者、解之即牽來、 31倘有人問爾等為何解之、應之曰、主需之、 32奉遣者往、果遇如彼所言者、 33彼等解小驢之時、其主人向之曰、解小驢何為、 34對曰、主需之、 35遂牽之就伊伊穌斯、以己衣置小驢上、扶伊伊穌斯乘之、 36彼行時、衆以己衣鋪道、
第九七節誦
37〇彼已近橄欖山下路之時、門徒大衆、為其所見之異能、喜而大聲讚美上帝、 38曰被福言者係因主名而來之王、在天安和、在上榮光、 39民中有發利些乙數人向彼曰、師歟、禁爾門徒、 40彼答之曰、我告爾等、若彼等緘默、則石將發聲而呼、 41既近、見城、為之哭曰、 42若爾于爾之斯日、而知所關于爾之安和耶、然今日此隱于爾目矣、 43盖日將臨于爾、爾諸敵將築壘圍爾、四面攻爾、 44毀壞爾、滅亡爾之諸子、且于爾中不遺一石于石上、因爾不知眷顧爾之時、
第九八節誦
45〇彼入殿、逐出在其中貿易者、 46謂之曰、經載我室稱為祈禱之室、爾曹以之為盜賊之巢窟、 47彼日日在殿中教訓、諸司祭首學士及民之長老等謀求滅亡之、 48無可尋求何以行之、因諸民跟守聽之、