第二百七十四節誦
感謝在上帝
1〇葩韋泐錫魯昂提摩斐乙書達在上帝吾父及主伊伊穌斯合利斯托斯斐薩羅尼克之教會、 2恩寵及安予爾等、由上帝吾父及主伊伊穌斯合利斯托斯哉、 3弟兄乎、我儕當為爾等恒感謝上帝、是合宜也、因爾等之信愈長、爾眾中互相之愛彌增、 4致我儕在上帝之諸教會為爾等自誇、盖爾曹以爾等之忍耐及信德、竟受諸窘逐患難、 5此為上帝、公義審判之明徵、使爾等因之受苦難、後必堪入上帝之國、 6蓋公義在上帝凡苦害爾等者其必以苦害報之、 7至爾等受苦者偕我等以安悅報之、乃在主伊伊穌斯合利斯托斯偕其能力諸天神自天顯現之時也、 8彼以火熖施報於不識上帝者、與不順服吾主伊伊穌斯合利斯托斯之福音者、 9此等必受刑由主之而、及其大能之榮光永遠而滅亡、 10迨彼降來、當其日在諸聖者中得榮光、又在諸信者中顯威嚴、
第二百七十五節誦
〇如爾曹所信我等之証據耳、 11因此我儕恆為爾等祈禱、願吾上帝使爾等堪蒙召分者、終以能力成就於凡仁愛善志、及信德行寔、 12即為吾主伊伊穌斯合利斯托斯之名在爾等中得榮光、而爾等亦在彼中、憑吾上帝及伊伊穌斯合利斯托斯之恩寵也、