第五七節誦
1〇當時分封之王伊羅德聞伊伊穌斯之聲名、 2語其使臣曰、此乃授洗者伊鄂昂其由死中復活矣、緣此異能行於彼、 3蓋伊羅德為其弟肥利普妻伊羅底阿達之故、執伊鄂昂繫之而置於牢獄、 4蓋伊鄂昂曾謂之曰、爾所不宜納之、 5且欲殺之而懼民、因以之為先知也、 6適至伊羅德誕生之日、伊羅底阿達之女中間跳舞、而為伊羅德所喜、 7故發誓許予其所求者、 8而女被其母挑唆之曰、將授洗者伊鄂昂之首盛于盤在此予我哉、 9王憂愁之、為發誓及偕伊同席者在之故、已命予之、 10即遣斬伊鄂昂于牢獄、 11盛其首于盤携以予女、伊即携予其母、 12其門徒來至取其遺體而葬之、且來吿伊伊穌斯、 13伊伊穌斯聞之登舟離彼獨往野地、民聞之由諸城步行從之、
第五八節誦
14〇伊伊穌斯出、見多民憐憫之、而療愈其病者、 15旣暮其門徒就之曰、此乃野地、時已晚、散衆民、俾伊等往鄉間為己市食、 16伊伊穌斯謂之曰、勿庸去爾等予伊等食、 17彼等曰、我儕在此無他只有五餅二魚耳、 18伊曰、携來至此予我、 19而命衆民坐于草上、取五餅及二魚、仰天而福言、擘餅予門徒而門徒予民、 20皆食而飽、且拾餘屑滿十二筐、 21食者婦女孩兒外、約五千人、
第五九節誦
22〇既而伊伊穌斯催促其門徒登舟先濟彼岸、待伊散衆民、 23散民之後、伊獨登山為祈禱、既暮、惟伊獨自在彼、 24而舟在海中被浪鼓盪、蓋風逆也、 25夜四更之時、伊伊穌斯履海往就之、 26門徒見其履海、驚慌曰、是幻相也、即由懼而呼、 27既而伊伊穌斯語彼等曰、放膽哉、是我也、勿懼、 28撇特兒答之曰、主歟、若是爾、命我履水來就爾、 29彼曰、來、撇特兒自舟而下履水來就伊伊穌斯、 30見風烈而懼、則將沉溺、呼曰、主歟、拯救我耶、 31既而伊伊穌斯伸手援之、曰、小信者歟、何疑乎、 32及共登舟、而風息矣、 33在舟者來就而拜之曰、爾誠上帝子也、 34既濟、來至艮尼薩列特地、
第六十節誦
35〇其處之人皆識之、徧遣為攜諸病者來就之、 36且求之即為捫其衣裾、凡捫者皆得救矣、