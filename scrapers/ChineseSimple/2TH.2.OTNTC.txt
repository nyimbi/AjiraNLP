第二百七十六節誦
1〇弟兄乎、論及吾主伊伊穌斯合利斯托斯之降臨、及我等會集而就彼、我儕求爾等、 2或由神、或由言、似我等所遺之書信云、合利斯托斯之日伊邇、勿輙動心、亦勿驚怖、 3人以何誘爾等、切勿為其所惑、蓋其未來、必有背叛先來、又嚴惡之人及滅亡之子必將顯出、 4此為悖逆者自高、超越凡稱為上帝者、或崇拜者、甚至彼坐於上帝之殿如上帝、示己為上帝、 5我儕尚在爾等中時曾以此告之、豈不記憶乎、 6爾曹今知所拘阻者、乃屆其時方顯出、 7蓋不法之隱秘已行、惟今所拘阻者待其出於中間、 8然後再不顯出、主伊伊穌斯以其口氣殺滅之、並以其降臨之顯現廢絕之、 9彼之降來、是為薩他那行為、以及其一切虛偽之異能奇徵及奇蹟耳、 10處在一切滅亡者不義之詭譎中、蓋彼等不受眞理之愛、為己得拯救、 11是以上帝即任彼等迷謬之行為、致彼等信從虛偽、 12使凡不信眞理者、凡悅不義者、悉被定罪、
第二百七十七節誦
13〇然主所愛之弟兄乎、我儕當為爾等恆謝上帝蓋上帝自始揀簡爾等、為得拯救於神之成聖、及眞理之信、 14為此彼亦藉我等所傳之福音召爾等、為得吾主伊伊穌斯合利斯托斯之榮光、 15弟兄乎、故爾曹當堅立持守遺傳、是由我等言或書所學者、 16吾主伊伊穌斯合利斯托斯、及上帝吾父、即是愛我等者、乃由恩寵賜永遠之慰、及義善之望者、 17其自必安慰爾等心、且堅固爾等於一切善言善行、