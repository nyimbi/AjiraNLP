第二百六十四節誦
1〇弟兄乎、爾等自知我儕入爾等中、非徒然也、 2乃如爾曹所知、我儕在肥利普受苦難及見辱之後、我儕賴吾上帝、毅然以多勤勞傳上帝之福音於爾等中、 3蓋我等之勸諭、非由迷惑、非由邪僻、亦非由詭譎、 4乃如我儕被上帝試探、為可堪受託於福音者、則我儕如此言之、不取悅於人、乃取悅於試採我等心之上帝也、 5如爾曹所知、我儕從未用謟媚之言、亦無貪婪之計謀、有上帝為証、 6然我儕未求人之榮光、或於爾等、或於他人、 7我儕為合利斯托斯之宗徒、雖能示威嚴、乃在爾等中成為溫柔、猶乳母愛育其子、 8我儕如是戀慕爾等、願賜予爾等、不衹以上帝之福音、乃以己之生命、蓋爾曹為我之所愛者、
第二百六十五節誦
9〇弟兄乎、爾曹記憶我等之勞苦及慇懃、因我儕在爾等中傳福音之時、則晝夜工作為免累爾等中一人、 10有爾等及上帝為証、我儕如何聖潔、公義、無玷在爾等信者中而行、 11蓋爾曹所知、我儕如何央求勉勵爾等各人、如父於其子、 12戒勸爾等行、當合乎上帝、夫召爾等於其國及榮光、 13是以我儕感謝上帝不息、因爾曹受納由我等所聞上帝之言、受納非如人者、乃誠為上帝之言、其力行在爾等信者中、
第二百六十六節誦
14〇弟兄乎、蓋爾曹曾效在伊屋叠亞信伊伊穌斯合利斯托斯之上帝諸教會、緣爾曹受苦難於同族、如他受於伊屋叠亞人、 15乃殺主伊伊穌斯、及其諸先知、又逐出我等、且不取悅於上帝、並與衆人為敵、 16終阻拒我等訓誨列邦人使之得拯救、如是其罪惡之量常盈滿、至極而震怒臨於彼等、 17弟兄乎、我儕暫以而非以心而離爾等、故我儕所願即務見爾等之而愈切、 18於是我葩韋泐業已一二次切願來就爾等、乃竟被薩他那所阻矣、 19蓋誰為我之望、或喜、或誇之冕、豈非爾等在吾主伊伊穌斯合利斯托斯前於其降臨之時乎、
第二百六十七節誦
20〇蓋爾曹為我等之榮光、及歡喜也、