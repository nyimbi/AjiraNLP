Sala ya Ukombozi kutoka kwa Adui
Kwa mwimbishaji. Zaburi ya Daudi.
1
Ee BWANA, hata lini utanisahau, hata milele?
Hata lini utanificha uso wako?
2Hata lini nifanye mashauri nafsini mwangu,
Nikihuzunika moyoni mchana kutwa?
Hata lini adui yangu atukuke juu yangu?
3
Ee BWANA, Mungu wangu, uangalie, uniitikie;
Uyatie nuru macho yangu,
Nisije nikalala usingizi wa mauti.
4Adui yangu asije akasema, Nimemshinda;
Watesi wangu wasifurahi ninapoondoshwa.
5
Nami nimezitumainia fadhili zako;
Moyo wangu na uufurahie wokovu wako.
6Naam, nimwimbie BWANA,
Kwa kuwa amenitendea kwa ukarimu.