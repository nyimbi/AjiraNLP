Enkitieunoto ti atua Olaitoriani
1Atua Olaitoriani nanu asaru;
kaji iyie inko pee kijoki nanu,
“Isika anaa emotonyi shomo ildoinyo;
2amu ng'ura, eteyietutuo lelo torrok enkawuo enye,
etipika ninche embae enye empito,
pee etum aatang'or te naimin ilo supat to ltau;
3amaa te neidaikieki ilkitamanyunot kaa eas ilo supat?”
4Etii Olaitoriani atua enkaji enye sinyati,
etii olorika le nkitoo lo Laitoriani keper;
neing'orisho too nkonyek enyena,
netem too nkonyek enyena, nkera e tung'ana.
5Ketem Olaitoriani ilo supat o ltorrono,
neiba to ltau lenye olarruoni.
6Ore te lelo torrok,
naa keitashaiki nkuk e nkima o enchan oo soito;
o lkutati opejisho olo aaku erubata e nkikompe enye.
7Amu aisupat Olaitoriani, nenyor ninye nkiaasin supati;
ilo oata oltau sidai odol enkomon enye.