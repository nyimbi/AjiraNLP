Enkomono e tadekenya te nkaraki eretoto
1Iyie Olaitoriani, meikenayu ilmang'ati laainei!
Aatudumakinote nanu ilkumok aagilunore;
2ejoito ilkumok ti alo nanu,
metii eretoto naing'uaa Enkai te nkaraki ninye.
3Kake ore iyie Olaitoriani,
ira elong'o naamanita nanu,
iyie enkitoo ai, naa iyie likishumu endukuya.
4Atabuakua nanu aishiraki Olaitoriani,
naawaliki ninye nanu te ilo doinyo lenye sinyati.
5Airraga nanu nairura;
naitoki ainyototo, amu Olaitoriani laarripito.
6Maure nanu iltung'ana nkalifuni tomon,
lelo laatudumakinote nanu aarare naamuat.
7Inyo, iyie Olaitoriani!
Tokorduaki nanu na Ai ai!
Amu itoosho iyie ilmang'ati laainei pooki eseder,
itigila iyie ilala le lelo arruok.
8Eno Laitoriani enkordunoto
meetu mayianat inono shumata iltung'ana linono.