1  Taretu iyiook, Olaitoriani: amu meekure eetae hoo obo oata euriata e Nkai; amu eishunye ilooisiligayu tiatua nkera e tung'ana. 

2  Eiro pooki ng'ae elejare tialo ole latia enye; to lkoroj o te nkilelemare eiro ninche. 

3  Metudung'oi Olaitoriani nkutukie pooki naaikorojisho lelo ng'ejepa le nkitokoos kitok, 

4  lelo oojo, “Ore olng'ejep lang nikisulie, kiaata nkutukie ang, kaing'ae naitore iyiook.” 

5  “Ore enkaraki naitorogonyaki olaisinani, oe nkaraki naigorito ilo oata osina kadumunye taata nanu,” Olaitoriani ojo; “Kapik nanu ninye atua ina seriani naa ninye eng'uar.” 

6  Ore nkisiligat o Laitoriani naa nkisiligat naasila, naaikununo anaa enkosholai natisilaki to lkokuet te nkop, nesili katitin naapishana. 

7  Torripo iyie iyiook Olaitoriani, torripo iyiook anaake tena ishoi. 

8  Ore too nkaloli pooki, nemanimanaa anaa olng'atuny lelo torrok anaa enatudumuye entorroni aponari ti atua nkera e tung'ana.

