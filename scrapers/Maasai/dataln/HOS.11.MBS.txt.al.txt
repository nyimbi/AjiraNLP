1   Ore apa aa enkerai Israel atonyorra nanu ninye, ore te Misiri naipotuo nanu enkerai ai. 

2  Ore anaa enaipotu nanu ninche, naapuo ninche aaing'uaa nanu; netotoni ninche epolosaki Baal, nepejoki nkitanyaanyukot enkorropil. 

3  Ore eyia nanu apa oitamoo Efraim meshomo, atudumua nanu ninche too nkaik aainei; Kake eitu ninche eyiolou nchere aishiunye nanu ninche. 

4  Atorikoyie nanu ninche too nkeenta o lng'ur, too enat e nyorrata, natiu nanu te ninche anaa ilo oitololong enchata too iltagiligil lenye too murto enye, nairrugokino nanu ninche naitoti ninche. 

5  Kerrinyo ninche aapuo enkop e Misiri, naa kelo Asiria aaku olaiguanani lenye, enkaraki natanyaita ninche aarrinyokino nanu. 

6  Olalem olo ashurt nena anas enye, neidaikie ninche tiatua nena wuejitin enye neegol. 

7  Eteenikinote iltung'ana laainei enkibelekenyakinoto pee aapuo aaing'uaa nanu; neaku etegelakaki ninche enchata e murt nemeetae ololaku. 

8   Kaji nanu aiko te naitarasaa intae; iyie Efraim? Kaji nanu aiko te naitarasaa intae; iyie Israel! Kaji nanu aiko te naitanyaanyukie intae Adama! Kaji nanu aiko te naitaas intae anaa Seboim! Eibelekenye oltau lai ti atua nanu, eirowuaja olng'ur lai neborru. 

9  Maasishore nanu engoro ai napi, maigil nanu aidaikie Efraim amu ara nanu Enkai mara oltung'ani Ilo Sinyati otii atua intae, nemalotu nanu aidaikie. 

10  Kepuo ninche aasujaa Olaitoriani, naa keikurrukur ninye anaa olng'atuny, ee keikurrukur, ore layiok lenyena nepuonu eikirikira eing'uaa enkalo o loo ntoluo. 

11  Nepuonu ninche eikirikira anaa ntaritik naaing'uaa Misiri, o anaa nturkuluni eing'uaa enkop e Asiria; naa karriny nanu ninche meshomo inkang'itie enye, Olaitoriani ojo. Etudungokoki Israel o Yuda enkiguana 

12  Aatang'adua nanu Efraim te lejare, naang'adu enkaji e Israel too monko; kake eton eyioloi Yuda te Nkai, naa keisiligayu ninye te ilo Osinya.

