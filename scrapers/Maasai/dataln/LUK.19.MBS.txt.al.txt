1  Ore pee ejing Yesu Yeriko, nepolos alo. 

2  Netii oltung'ani oji Sakayo; naa olkitok loo lasotok le kodi, naa karsis. 

3  Neing'oru eneiko pee edol Yesu ajo ai ng'ae, nelaikino, te nkaraki olorere, amu dorrop ninye. 

4  Neipirri aituruk neked o lng'aboli pee edol, amu ine wueji, eim Yesu. 

5  Ore pee ebaiki Yesu ine neraposhu nkonyek nejoki, “Sakayo, tasieku tadou; amu enkaji ino ade taata ajing.” 

6  Nesieku taa nedou neng'amu te ng'ida. 

7  Ore pee edol ninche neing'unyung'uny pooki ejo, “Eshomo meitoomoni te nkaji o ltung'ani aing'okoni.” 

8  Neinyototo Sakayo nejoki Olaitoriani, “Ng'ura, Olaitoriani, aitorit aor imasaa aainei naisho laisinak naa te neetae hoo oltung'ani latooruo toki enye, te nkeleekisho, nalaaki katitin ong'uan.” 

9  Nejoki Yesu ninye, “Eewuo taata ena olong enjeunoto ena aji, amu ole Abraham sii doi ninye. 

10   Amu eewuo Enkerai e Tung'ani aing'oru pee eitajeu ilooimina.” Enkitanyaanyukoto oo mpisai e sahabu (Mat 

25  .

14  -

30  ) 

11   Ore einining'ito ltung'ana nena, neitoki Yesu aliki ninche enkitanyaanyukoto, amu etinyikaka ninye Yerusalem naa kejo ninche etaa keibalunyeki enkitoria e Nkai te ina kata. 

12  Ore te nkaraki ina, nejoki, “Eshomo olaiguanani obo kitok enkop nalakua meishori enkitoria neshukunye. 

13  Neipot isinkan lenyena tomon, neisho ake obo empisai e sahabu nejoki, ‘Etaasishore o maeu.’ 

14  Kake ore enkaraki naiba ltung'ana le ina kop enye ninye, neitusuj olkilikuai ejo, ‘Mikiyieu neitore iyiook ele tung'ani.’ 

15  Ore pee eitu, eidipa atang'amai enkitoria, neipot lelo sinkan lenyena apa ootung'eikia impesai, meetu, pee eyiolou dupoto nanoto te nkinyang'a. 

16  Neituruku ole dukuya, ejo, ‘Olaitoriani, enoto ropiyiani inono tomon kulie katitin tomon.’ 

17  Nejoki, ‘Intobira, osinka supat! Ore enkaraki nitaa oloisiligayu too nkuti oleng, iyooki aitore nkanas tomon!’ 

18  Nelotu ole aare, ejo, ‘Olaitoriani, enoto ropiyiani inono kulie tomon katitin imiet.’ 

19  Nejoki ilo, ‘Intore sii iyie nkanas imiet.’ 

20  Neitoki alotu likae sinka ejo. ‘Olaitoriani, nena empisai ina e sahabu naisudoyie apa te nkarasha; 

21  amu iyie aturia, amu ira oltung'ani ogol pukunoto; odumu ineitu irragie, nidung neme iyie otuno!’ 

22  Nejoki ninye, ‘Ekaadung'oki naa enkiguana te nkiroroto ino makewan, lo sinka torrono! Iyiolo apa ajo kara oltung'ani ogol pukunoto, odumu ineitu airragie, nasotu ineitu aun? 

23  Kaji naa etiu pee eitu ishum impesai aainei te mbenki, pee te na lotu, natum nena aainei o naaiu?’ 

24  Nejoki lelo ooitashe te ine, ‘Entooru ina pisai e sahabu naata ninye enchoo elde oata tomon.’ 

25  (Nejoki ninche ninye, ‘Olaitoriani, keeta ninye ropiyiani tomon katitin tomon!’) 

26   Nejo ninye, ‘Ajoki intae, ore pooki ng'ae oata keponikini aaisho; kake ore elde lemeeta, keoruni ninye ina kiti naata. 

27  Kake ore ninche kulo mang'ati laainei, apa lemeyieu naitore, eyau entaar metuata tene natii.’ ” Etijing'a Yesu Yerusalem te nkoing'ono (Mat 

21  .

1  -

11  ; Mk 

11  .

1  -

11  ; Yhn 

12  .

12  -

19  ) 

28  Ore pee eidip atejo neijia, negiroo alo ailepaki Yerusalem. 

29  Neaku ore pee enyikaki Betfage o Betania, to ildoinyo oji oloo Loirienito, neirriwaa ilooiteng'eni lenyena aare, 

30  ejo, “Enchom enda ang naipirare intae, ore pee ijing'ijing'i nidolidolo enkurrarru naena, neitu ae kata eked oltung'ani; ore pee ilakuku nireuu ene. 

31  Naa te neikilikuani intae aajoki, ‘Oo pee ilakuku?’ Entejo nji, ‘Olaitoriani oata enadung'ie.’ ” 

32  Nepuo lelo ooirriwayioki neinepu etiu anaa ina natiaaka. 

33  Ore elaku olkurrarru, nejoki lopeny, “Kaji etiu pee ilakuku olkurrarru?” 

34  Nejo ninche, “Olaitoriani oata enadung'ie.” 

35  Nerewaki Yesu, ore pee eirotoki enkurrarru nkilani enye, neitaked Yesu, 

36  ore elo ekedito osikiria, neisalaash ninche nkilani enye te nkoitoi. 

37  Ore pee enyiku, to loshong'ishong'i lo ldoinyo loo Loirienito, neiteru aang'ida olorora pooki oo looiteng'eni neisis Enkai to ltoilo sapuk too nkiaasin e ngolon naatoduaa, 

38   ejo, “Emayiana Olaiguanani olotu te nkarna o Laitoriani, Eseriani te keper naa enkitoo te Nkai!” 

39  Nejoki kulikae loo Lfarisayo ootii atua olorere, “Olaiteng'enani, intigira ilooiteng'eni linono.” 

40  Newaliki ajoki, “Ajoki intae, ore te negira kulo nebuaku ninche kulo soito.” 

41  Ore pee enyikaki ina anasa nedol neishiraki; 

42  ejo, “Ooi te naa iyiolo sii ake te le kekun imbaa naayau eseriani! Kake ore taata keisudoro medol inkonyek inono. 

43  Amu kepuonu nkolong'i, nikintamuat lmang'ati linono oolkerenket, nikipunyaki too nkaloli pooki, 

44  nikinang'ie enkop, iyie taa, o nkera niata ti atua, nemeetae osoit obo ti atua iyie oing'uari eiteleikino olikae; amu eitu iyiolou olkekun likibaikinye Enkai.” Eshomo Yesu enkaji e Nkai (Mat 

21  .

12  -

17  ; Mk 

11  .

15  -

19  ; Yhn 

2  .

13  -

22  ) 

45  Nejing enkaji e Nkai neiteru aaraa lelo oomirisho 

46   ejoki ninche, “Etisiraki aajo, ‘Ore enkaji ai keaku ene nkomono;’ kake intaa intae enkapune oo laisimak.” 

47   Neiteng'enisho anaa ake te nkaji e Nkai. Neing'oru ilapolosak kituaak, o lasirak o ltung'ana kituaak le ilo orere pee eidaikie ninye; 

48  kake etalaita enaas, amu eteenikinote ltung'ana pooki irorei lenyena.

