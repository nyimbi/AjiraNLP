1  “Teneishankarra iltung'ana, nepuonu kotini, nedung ilarishak enkiguana te ninche, nepali ilo asipani neiguanareki ilo arruoni, 

2  tenelo neaku eoshoto naishiakino ilo tung'ani, neisho oladung'oni le nkiguana ilo tung'ani meirraga te nkop neari te dukuya ninye ioshot naairirikino enkitarruoroto enye. 

3   Amu eidimi aishoo ninye ioshot artam kake meitulusi; amu tenelo likae tung'ani aponiki ninye ioshot naalang kuna, netemenayioki naa ilo alashe lino too nkonyek inono. 

4   “Mien olkiteng enkutuk eidong'ito entapa. Enaitaasi olalashe otua 

5   “Tenetoni ilalashera tenebo, neye obo lenye meeta olayioni, ore ina kitok eilo otua, meyami teboo ilo marei oltung'ani leeiking'a; ore olalashe olmoruo lenye nchoo elo ayiolou, neya ninye aitaa enkitok enye, neitaas ninye enaishiakino neitaas enkitok olalashe lenye. 

6  Ore olayioni ong'as aiu neya enkarna eilo alashe lenye otua, pee meiwuang'ieki enkarna enye tiatua Israel. 

7   Naa tenemeyieu ilo lee neyam enkitok o lalashe lenye, nelo ina kitok o lalashe lenye auluo enetii ilpayiani, nejoki, ‘Etanya olalashe lo lmoruo lai eun enkarna o lalashe lenye te Israel; meas ninye esiaai o lalashe lenye te nanu.’ 

8  Ore lelo payiani leina anasa enye, neipotu ninye, neirorie ninye: naa teneuno, ejo, ‘Mayieu nanu naya ninye’, 

9  nelo naa ina kitok o lalashe lenye enetii ninye teine netii lelo payiani, neitayu enamuke enye te nkeju enye, nenotaki enkomom enye; newaliki ajoki, ‘Ena emookini aaitaas olee le meshet enkaji o lalashe lenye.’ 

10  Ore enkarna enkaji enye kemookini aajo te Israel, enkaji e ilo oitayioki enamuke te nkeju enye. Kulie Kitanapat 

11  “Teneara ilewa maate, nelotu enkitok e obo amitu olmoruo teilo oarita ninye, neitorioo enkaina enye aibung elewaisho, 

12  tudung'oi enkaina enye; ming'urrie ninye. 

13   “Mipik olbene lino mpukunot are oo soito ootemieki enkiroishi, o sapuk o enkiti. 

14  Mipik enkaji ino mpukunot are e ntemeta enalala o enkiti. 

15  Entemet nabore nesipa ninye taasishore naa entemet nalulung'a ninye taasishore; pee etum nkolong'i inono aatoponari teina kop nikincho Olaitoriani Enkai ino. 

16  Amu ore lelo pooki oas mbaa naijo kuna, lelo pooki oasisho te lejare naa entoki olminong to Laitoriani Enkai ino. Enkitanapata naarieki ile Amaleki metuata 

17   “Tadamu ina apa nikintaasa Amaleki te nkoitoi, ina kata ipuonunu aaing'uaa Misiri, 

18  ina kata apa pee kirasaki te nkoitoi inaure nitashala, nedung'oo to lkidong'oe linyi lelo pooki apa ooyietunye te siadi intae; neitu ninye eureyu Enkai. 

19  Metaa tenikincho Olaitoriani Enkai ino enkiyeng'iyeng too lmang'ati linono pooki likimanita, tiatua ina kop nikincho iyie Olaitoriani Enkai ino metaa enjung'ore ino niya; nilo aiwuang'ie Amaleki tioriong enkop; mincho ake kirikino.

