1  Ore kira laisiaayiak te nebo ninye nikisai intae eming'amaa empiris e Nkai pesho; 

2   amu ejo ninye, “Ore te nkata namunyak aatoning'o nanu iyie; ore te nkolong e njeunoto naatareto nanu iyie.” Ng'ura, taata ina kata namunyak; ng'ura, taata ina olong e njeunoto. 

3  Mikiaata iyiook olkob likipikaki hoo likae tung'ani, pee metumi ake olopik esiaai ang entiyoto. 

4  Kira ilaisiaayiak le Nkai ooitobiraa ate to mbaa pooki etiu enatiu: niking'iri ti atua enkinyala, too ngolikinot o too nkirrikinot, 

5   too ooshot o too o larrabali ti atua olorere, too nkiaasin naagol, nikirripo, nikiaata esumash, 

6  ore mikiaata ntiyot, nikiaata eyiolounoto, o eng'iriata o lng'ur; te Nkiyang'et Sinyati, o te nyorrata, 

7  kilikioo esipata, naa te ngolon e Nkai; too masaa e supatisho te tatene o te kedianye, 

8  eyanyiti iyiook o meyanyiti; einorri iyiook o meinorri. Keitaai iyiook ilalejak, kake kira asipak; 

9  netiu anaa aimeyioloi iyiook neyioloi sii oleng; kiye, nikitiu anaa looyena, naa ng'ura kinchu iyiook, kake eitu eari iyiook matuata; 

10  neinyalitai iyiook, niking'ida anaa ake; kira aisinak, kake kintaa iyiook ilkumok karsisi; anaa ilemeeta toki, nikiaata pooki toki. 

11  Lo Korintio, eikirorie intae aabaraki, newang ltauja lang naleng; 

12  mikijo maibooi intae, intae ooning nimbooyoyo ate. 

13  Entawang'a sii taata ltauja linyi. Airorie intae anaa olpayian oirorie nkera enyena. Enkikoo tenkaraki mbaa oo ltung'ana lemeyiolo Enkai 

14  Emishulare aaku nabo o lelo lemeiruk. Ai ti aji eshula supati o ntorrok? Kaa shula eeta ewang'an o enaimin? 

15  Kening'o ae kata Kristo o Belial? Ainyoo eng'ar oloiruko o leitu eiruk? 

16   Ainyoo eng'arie enkaji e Nkai enoo nkitanyaanyukot naaitaai nkaitin? Amu kira iyiook enkaji e Nkai naishu. Anaa enatejo Enkai, “Kamany atua ninche nairiamariyie ninche; naaku Enkai enye, neaku ninche ltung'ana laainei. 

17   Enkaraki ina entupuku ti atua ninche, entoorunye entung'uai ninche, Olaitoriani ojo. Emiseyie entoki naiduruk, naa kang'amu nanu intae, 

18   naaku nanu Papa linyi niaakuku intae layiok o ntoyie aainei, Olaitoriani Magilani ojo.”

