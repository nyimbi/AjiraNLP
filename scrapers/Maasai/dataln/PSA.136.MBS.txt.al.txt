1   Enchoo Olaitoriani enashe amu eisupat ninye, amu ebikoo enyorrata enye nauno ntarasi. 

2  Enchoo enashe Enkai oo nkaitin, amu ebikoo enyorrata enye nauno ntarasi. 

3  Enchoo enashe Olaitoriani loo laitoriak, amu ebikoo enyorrata enye nauno ntarasi; 

4  ilo laa ninye ake oas ine nking'asia sapuki, amu ebikoo enyorrata enye nauno ntarasi; 

5   ilo oitobira keper te nkarriyiano, amu ebikoo enyorrata enye nauno ntarasi; 

6   ilo oisalaasha enkop natoyio te shumata nkariak, amu ebikoo enyorrata enye nauno ntarasi; 

7   ilo oitobira iwang'aritin sapuki, amu ebikoo enyorrata enye nauno ntarasi; 

8  neitobir enkolong meitoria endama, amu ebikoo enyorrata enye nauno ntarasi; 

9  neitobir olapa o lakir meitoria enkewarie, amu ebikoo enyorrata enye nauno ntarasi; 

10   ilo apa otara metuata ilkikaunot le Misiri, amu ebikoo enyorrata enye nauno ntarasi; 

11   neipang'unye Isiraeli aitung'uaa atua ninche, amu ebikoo enyorrata enye nauno ntarasi; 

12  te nkaina nagol naitoriori, amu ebikoo enyorrata enye nauno ntarasi; 

13   ilo oiperra Enaiposha Nanyokie aitaa are, amu ebikoo enyorrata enye nauno ntarasi; 

14  neisho Isiraeli meima atua ninye, amu ebikoo enyorrata enye nauno ntarasi; 

15  kake etusulayie Farao o lorora lenye ti atua Enaiposha Nanyokie, amu ebikoo enyorrata enye nauno ntarasi; 

16  Ilo otorikoyie iltung'ana lenyena ti ong'ata, amu ebikoo enyorrata enye nauno ntarasi; 

17  ilo otasesekuana ilaiguanak kituaak, amu ebikoo enyorrata enye nauno ntarasi; 

18  near to lalem ilaiguanak ning'ot, amu ebikoo enyorrata enye nauno ntarasi; 

19   Sihon, olaiguanani le Amori, amu ebikoo enyorrata enye nauno ntarasi; 

20   o Oog, olaiguanani le Bashan, amu ebikoo enyorrata enye nauno ntarasi; 

21  neishooyo enkop enye metaa enjung'ore, amu ebikoo enyorrata enye nauno ntarasi; 

22  enjung'ore to sinka lenye Israel, amu ebikoo enyorrata enye nauno ntarasi. 

23  Ninye otadamua iyiook apa kishal, amu ebikoo enyorrata enye nauno ntarasi; 

24  nekordu iyiook aitung'uaa ilmang'ati lang, amu ebikoo enyorrata enye nauno ntarasi; 

25  ninye oisho endaa ntokitin pooki naaishu, amu ebikoo enyorrata enye nauno ntarasi. 

26  Enchoo enashe Enkai e keper, amu ebikoo enyorrata enye nauno ntarasi.

