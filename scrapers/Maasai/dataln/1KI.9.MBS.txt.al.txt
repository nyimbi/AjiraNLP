2   Int 

7  .

11  -

22  ) 

1  Ore pee eidip Solomon atesheta ina aji o Laitoriani o enkaji o laiguanani o pooki apa naayieu Solomon neshet, 

2   neitoki Olaitoriani aipang'aki Solomon enkata eare, anaa apa enaipang'aka ninye te Gibeon. 

3  Nejoki Olaitoriani ninye, “Atoning'o enkomono ino o esayiata ino, nitoomono iyie te dukuya nanu. Aitisinya nanu ena aji nitesheta iyie, natipika enkarna ai ine ntarasi. Ore nkonyek aainei oltau lai keaku ine etii nkatitin pooki. 

4  Kake ore tialo iyie, tenaa eilo te dukuya nanu, anaa apa papaai lino Daudi, to ltau le mborron o esupatisho, aas te risioroto e nena pooki naaitanapa, nimbung nkiguanat aainei o nkikoot, 

5   naun aitubulaa olorika le nkitoria ino te Isirael ntarasi, anaa apa enaisiligie Daudi papaai lino, ajoki, ‘Melai aekata te iyie oltung'ani otonie olorika le nkitoo te Israel.’ 

6  Kake tenimbelekenya apaash esujata ai, iyie anaa nkera inono, nimimbung nkitanapat aainei, o nkiguanat aainei natipika nanu dukuya intae, nipuopuo aaisiaai kulie aitin niserememe ninche, 

7  naiwuang'ie naa nanu Isiraeli teina kop apa naishoo ninche; ore ina aji apa naitisinya nanu tenkaraki enkarna ai naiwuang'ie too nkonyek aainei, neaku Isirael endung'et e rashe o entoki naimakini too loreren. 

8   Neaku ena aji olchala le nkidaata, ore pooki ng'ae ogiroo neiputukuny, neisulisho, nejo ninche, ‘Kainyoo pee etaasa Olaitoriani ena tena kop o tena aji? 

9  Naa kepuo ninche aajo, ‘Enkaraki natung'uaitie Olaitoriani Enkai enye, naa ninye apa nayaua loo menye aitung'uaa enkop e Misiri, neibung'are kulie aitin, neserem ninche neisiaai ninche. Ore enkaraki ina eyaua Olaitoriani ena torroni pooki shumata ninche.’ ” Olning'o le Solomon o Hiram (

2   Int 

8  .

1  -

2  ) 

10  Ore etulusoitie ilarin tikitam, eidipa Solomon atesheta nena ajijik pokira are, enkaji o Laitoriani, 

11  o enkaji olaiguanani, neidipa Hiram olaiguanani le Turo aishoo Solomon iltarakua o mbaoi o sahabu, anaa enayieu. Eishoo sii ninye olaiguanani Solomon Hiram nkanas tikitam tiatua enkop e Galilaya. 

12  Kake ore ake pee elotu Hiram te Turo adol nena anas naaishoo Solomon ninye, neitu eitiship ninye. 

13  Neaku etejo ninye, “Kaji eikununo kuna anas nikinchoo iyie nanu olalashe lai?” “Neaku etejoki apa ninche, enkop Kabul o taata. 

14  Neirriwaka apa Hiram olaiguanani ntalantani iip o tikitam e sahabu. Kulie baa naataasa Solomon (

2   Int 

8  .

3  -

18  ) 

15  Naa nji eikununo enkisiaayiare, apa nataasa olaiguanani Solomon eshet enkaji o Laitoriani o enkaji enye makewan, o Milo, o esuntai e Yerusalem, o Hasor, o Megido, o Geser. 

16  (Ore apa Farao olaiguanani le Misiri neshomo aibung Geser nepejoo ninye te nkima, netaara apa ninye Ilkanaani oomanya ina anasa metuata, neishooyo enkanasa anaa enkishooroto enkiyama te ntito enye, ina kitok e Solomon. 

17  Neaku enyaaka apa Solomon ashet Geser) o Bet-horon e abori 

18  o Baalat, o Tamar tiong'ota, tiatua enkop e Yuda, 

19  o nkanas pooki naashumishoreki apa naata Solomon, o nkanas oo ngarrin enyena oo mbartan o nkanas oo lakedok lenyena loo mbartan, o pooki toki apa nayieu Solomon neshet te Yerusalem, otiatua Lebanon, o tiatua enkop pooki enkitoria enye. 

20  Ore lelo tung'ana pooki apa ootelekutua Ilamori, o Ilhiti, Olperesi, o Lhifi, o Lyebusi, lelo apa leme ilo lorere loo Siraeli 

21  ore ina ishoi enye natelekuaki, teina kop, lelo apa leitu eidaikie iltung'ana loo Siraeli tukul - ore kulo neitaa Solomon irrindiki le nkisiaayiare enye, netiu ninche neija o metabaiki ena olong. 

22  Kake ore too ltung'ana loo Isiraeli eitu eitaa Solomon irrindiki. Isikarini apa ninche, iltung'ana lenyena kituaak apa ninche. Ilkituaak le njore, ilarikok le njore, o lkituaak loo ngarrin oo mbartan o lakedok loo mbartan. 

23  Ore kulo naa iltung'ana kituaak ooitasheiki esiaai e Solomon iip imiet ninche o onom, laa ninche ooitasheiki iltung'ana aasak le siaai. 

24  Kake eshomo ina tito e Farao teina anasa e Daudi nelo enkaji enye makewan apa nateshetaka Solomon ninye, neitoki ashetu Milo. 

25   Katitin uni apa to lari eitayu Solomon ilasarri oopejori o lasarri le seriani te nchumata ilo perere lo lasar apa oteshetaka Olaitoriani. Nepej enkorropil te dukuya Olaitoriani. Neaku eidipa apa ninye enkaji. 

26  Eitobira sii apa Solomon imelin kumok te Esiong'eber naa ninye nataaniki Eliton, to lomanaa le naiposha Nanyokie, te nkop e Edom. 

27  Neirriwaa Hiram tenebo nena melin kumok isinkan lenyena, iltung'ana oopuo too nkariak, ootamoo enaiposha, tenebo isinkan le Solomon. 

28  Nepuo ninche Ofir neyau sahabu teine naa ore esapuko enye ntalantani tikitam, neyaki ninche olaiguanani Solomon.

