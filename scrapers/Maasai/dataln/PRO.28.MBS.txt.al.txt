1  Eilanyisho lelo torrok meeta oltung'ani omirita, kake ore isupati naa kepi ninche anaa olng'atuny. 

2  Ore teneas enkop ng'ok, neeta ilaitoriak kumok, kake ore iltung'ana oota ening'unoto o eng'eno, naa keitasheyie ninche ninye te nkata naado. 

3  Ore oltung'ani aisinani oibooki enkop ilo aisinani, netiu anaa enchan naar endaa nemeleku. 

4  Ore lelo oomenaa inkitanapat neisis lelo torrok, kake ore lelo ooibung inkitanapat nearare ninche. 

5  Ore iltung'ana torrok nemening'u esipata, kake ore lelo ooing'oru Olaitoriani naa kening'u katukul. 

6  Enaikash oltung'ani aisinani olo te ng'eno enye, alang oltung'ani karsis laa torrok inkoitoi enyena. 

7  Ore ilo oibung ena kitanapata naa enkerai ng'en, kake ore ololo aisiritore oltung'ani olubo naa keitukurru menye. 

8  Teniaku karsis intalaku dupoto too ltung'ana, nelo karsisisho ino aaku, eno ltung'ani onana oshoke too laisinak. 

9  Tenelo neitoming'an oltung'ani enkiok enye pee mening ina kitanapata, neaku ore ninye enkomono enye naa olminong to Laitoriani. 

10  Ore ilo oitapong'oo ilo supat autaki atua enkoitoi torrono, naa kesulakino engumoto enye makewan, kake ore ilo le meeta entioto naa ketum enjung'ore sidai. 

11  Ore oltung'ani karsis naa aing'en too nkonyek enyena makewan, kake ore oltung'ani aisinani oota endamunoto naa kejur ninye oleng. 

12  Ore te nemirisho isupati, naa ketumi enkisisa sapuk, kake te neinyototo iltorrok, neisudoo iltung'ana ate. 

13  Ore ilo oisudoo ing'ok enyena nemebul, kake ore ilo oibalie neing'uaa ninche naa ketum olng'ur. 

14  Emayiana ilo tung'ani oure Olaitoriani anaake; kake ore ilo oitagol oltau lenye naa kebatatakino atua ing'olikinot. 

15  Anaa enatiu enkikurrukur o lng'atuny, arashu olng'arurumi okuetu, neijia etiu oloitoreisho torrono too ltung'ana aisinak. 

16  Ore oloitoreisho le meeta ening'unoto naa olaironyani ogogong; kake ore ilo oiba imasaa naapurruno naa keitoodor inkolong'i enyena. 

17  Teneitanyamal oltung'ani osarge le ilo tung'ani apa otara, inchoo ninye elimana o metua naa inchoo melo ake oltung'ani hoo obo aretu ninye. 

18  Ore ilo olo te sipata naa keitajeuni, kake ore ilo opong'ori too monko too nkoitoi enyena naa kesulakino eng'umoto. 

19  Ore ilo otur enkurma enye naa ketum endaa sapuk, kake ore ilo osuj imbaa nemeeta tipat naa ketum aisinanisho sapuk. 

20  Ore oltung'ani oisiligayu naa ketum imayianat kumok. Kake ore ilo osioki aaku olkarsis nemelo eitu eitamei. 

21  Tinintodolu olkep neme sidai; kake eas oltung'ani ntorrok te neishori enkiti daa. 

22  Ore oltung'ani lo lorok neing'oru enkarsisisho nasieku, nemeyiolo ajo kelotu osina enetii ninye. 

23  Ore ilo oisikong oltung'ani, ore te siadi naa keitoki atum omom, alang ilo opakas ninye too rorei lo lng'ejep lenye oopuyiapuy. 

24  Ore pooki ng'ae opur menye arashu ng'otonye nejo, “Imme enkitarruorroto ina katukul,” naa olencholiek e ilo tung'ani amutani. 

25  Ore oltung'ani lo lorok neinyeyie olarrabal, kake ore ilo oisilig Olaitoriani naa keitaae karsis. 

26  Ore ilo oisilig endamunoto enye naa olmodai, kake ore ilo olo te ng'eno nagut naa kekorduni. 

27  Ore ilo oleng too laisinak, nemeng'oriki toki, kake ore ilo oisudoo inkonyek enyena netum ildeketa kumok. 

28  Ore te nedumunye iltorrok, neisudoo iltung'ana ate, kake te neidaaya neponari iltung'ana supati.

