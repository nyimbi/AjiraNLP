1  Ore apa te sabato nabo nelo ninye ainos endaa te nkaji o Lfarisayoi obo kitok, te nkolong e nkiyeng'iyeng'ata, neing'or ninche aajur. 

2  Naa ng'ura, etii oltung'ani dukuya ninye otejia osesen. 

3  Neirorie Yesu lang'eni loo nkitanapat o Lfarisayo, ajoki, “Keishoruno pasa too nkitanapat meishiunyeki oltung'ani te nkolong e sabato anaa ai meishoruno?” 

4  Kake etigirate ninche. Neibung ilo tung'ani neishiunye, neisho meshomo. 

5   Nejoki ninche, “Ai ng'ae te ntae laa te neeta enkurrarru anaa olkiteng otusulakine olkesumet lemesaru nabo kata aitayu, oi aa te nkolong e sabato.” 

6  Nelaikino aatawaliki ina. Emborron o nkaminino 

7  Neitoki aliki enkitanyaanyukoto lelo ooitoomoni, etoduaa eneiko tenegelaki ate iwuejitin lorikan ooilepie, nejoki ninche, 

8   “Te nikimpotokini osirua le nkiama, mitonie ake ewueji enkanyit, melotu ake likae oipoto kitok likilang; 

9  nelotu ilo oipoto ntae, pokira oare, nikijoki, ‘Nchoo sii iyie ele tung'ani enetonie,’ nintoki iyie adou te nkurruna alo ewueji e abori. 

10  Kake ore iyie pee kimpoti, totona te wueji nebayie tukul, paa te nelotu ilo oitoomonisho nikijoki, ‘Olchore, ilepa sii iyie;’ nikiyanyitu esiamo pooki niboitare te mesa. 

11   Amu ore pooki oilepie kewan neitadouni, ore oloitadou kewan neilepieki.” 

12  Nejoki sii ninye ilo oitoomonisho, “Te nincho ltung'ana endaa aashu ntobiraki osirua, mimpot lchoreta linono o lalashera linono o lelo lo lmarei lino aashu lkarsisi le latia ino, pee mikiyooki sii ninche aaitoomon, nikilaaki enda apa nintaasa. 

13  Kake ore ti nintobir iyie osirua, mpoto laisinak, o ltarrushi o lng'ojiniaa o lmodook, 

14  naa eikimayiani amu mikindim ninche aatalaaki iyie. Aikilaakini kenya ake te mpiunoto e lelo supati.” Enkitanyaanyukoto o sirua kitok (Mat 

22  .

1  -

10  ) 

15  Ore pee ening ina obo le lelo ootoni te mesa, nejoki, “Emayiana ilo oyooki adaa te nkitoria e Nkai.” 

16  Kake etiaka ninye ilo, “Etii apa oltung'ani oitobira osirua kitok, neipot iltung'ana kumok, 

17  ore pee ebau enkata e ilo sirua neirriwaa olaisiaayiani lenye metiaaki lelo ooipotoki, ‘Wootu; amu eirrag pooki toki!’ 

18  Kake eiterutua pooki aaitaakuuk. Nejo ole dukuya, ‘Ainyang'ua enkurma, naa kalo ake adol; aatasayia tung'ueikiaki nanu.’ 

19  Nejo likae, ‘Ainyang'ua nanu lmong'i tomon naa kalo pee alo asipu; aatasayia tung'ueikiaki nanu.’ 

20  Nejo likae, ‘Enayamie enkitok, nemaidim naa aeu.’ 

21  Kaae, nelotu olaisiaayiani aliki olkitok lenye nena. Negoro olopeny enkaji nejoki olaisiaayiani lenye, ‘Tasiooi shomo nkoitoi oo nkaulele e ina anasa, toriku laisinak o ltarrushi o lmodook o lng'ojiniaa.’ 

22  Nejoki ilo aisiaayiani, ‘Lo kitok, eidipaki aataas ina natejo, neton ake meiputa enkaji.’ 

23  Nejoki olkitok ilo aisiaayiani lenye, ‘Shomo nkoitoi sapuki o nkutiti, o lkirinen taaru ltung'ana meetu, o meiputayu enkaji ai. 

24  Amu ajoki ntae, meishiamisham hoo obo le lelo apa ooipotokoki endaa ai.’ ” Ti nitaa oloiteng'eni le Yesu, midutie ai toki (Mat 

10  .

37  -

38  ) 

25  Ore eiriamariyie olorora kitok, neibelekenyakino nejoki, 

26   “Ore pooki ng'ae olotu enatii lemeibayu menye o ng'otonye, o enkitok enye o nkera, o lalashera o nkanashera, ee o ebaiki enkorrok enye, nemeidim ataa oloiteng'eni lai. 

27   Ore pooki lemenap osalaba lenye naairukurukore, nemeidim ataa oloiteng'eni lai. 

28  Amu kalo pasa linyi, laa te neyieu neshetu oltalet, lemeng'as aton aikenisho pee eyiolou te naa keidip intokitin naata? 

29  Pee meaku ake, ore eidipa aitamanyu nelaikino aidipa, nesukeny pooki ng'ae odol, 

30  ejo, ‘Eiterua ele tung'ani ashetisho, neitu eidip.’ 

31  Anaa kalo aiguanani oyieu nerasaki likae aiguanani to larrabal, eitu eng'as aiguana te naa keirish ilenyena iip tomon, iip tikitam le lido oarare? 

32  Naa te nemeirish, ore eton eitu enyiku olikae, neirriwaki lkiliku aikilikuanu mbaa naaitayu osotua. 

33  Neijia naa etiu, ore ake olinyi lemeibayu pooki toki naata nemeidim ataa olaiteng'eni lai. Emunyan nemeeta tipat (Mat 

5  .

13  ; Mk 

9  .

50  ) 

34  “Ai sidai emunyan; kake amaa te netuyiatuyu emunyan kerrinyokinoyu enkisukut enye? 

35  Meitoki aata tipat te nkurma nemeeta to lchala; keiturrarri ake. Oloata nkiyiaa naaning'ie inchoo ening.”

