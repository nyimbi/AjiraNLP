1  Nerik Pilato Yesu neidong te nkeene; 

2  neshetu isikarini olmarisian loo lkiku, nepik elukunya enye, neishopoki olkila onyokie. 

3  Neaku kepuonu enetii aajoki, “Supa, lo aiguanani loo Lyahudi!” Nedam isederi. 

4  Neitoki Pilato aipang nejoki ninche, “Eng'urai, aipang'akinye intae ninye pee iyiolouu aajo eitu atumie hoo enkitarruorroto.” 

5  Neipang'u taa Yesu eishopito olmarisian loo lkiku o lkila onyokie. Nejoki ninye ninche, “Eng'ura ele tung'ani.” 

6  Ore pee edol ilapolosak kituaak o larripok ninye, nebuak aajo, “Tasho! Tasho!” Nejoki Pilato ninche, “Ewaita intae oopeny, entasho; amu eitu atumie nanu ninye hoo enkitarruorroto.” 

7  Newaliki Lyahudi ninye aajoki, “Kiata iyiook enkitanapata naa ore te ina kitanapata keishiaakino keeya te nkaraki naitaa kewan Enkerai e Nkai.” 

8  Ore pee ening Pilato ilo rorei neureishoyu oleng, 

9  neitoki ajing atua enkaji o Lbalusui, nejoki Yesu, “Kaji ng'uaa iyie?” Kake eitu eisho Yesu ewalata hoo nabo. 

10  Nejoki Pilato, “Aimikirorie nanu? Ai miyiolo ajo kaata engolon naalakie naata engolon naasheyie?” 

11  Newaliki Yesu nejoki, “Miata hoo napaji engolon te nanu te neme eikinchooki eing'uaa shumata. Enkaraki e ina pee eeta olaatorikoko iyie eng'oki nalusoo.” 

12  Ore te nkaraki ena walata neing'oru Pilato eneiko pee elak. Neidikidik Ilyahudi aabuak ejo, “Ti nilak ele tung'ani, nimira olchore le Kaisari. Ore pooki ng'ae oitaa kewan olaiguanani, naa Kaisari egilunore.” 

13  Ore pee ening Pilato lelo rorei neipang'unye Yesu boo, neton to lorika le nkiguana te wueji neji olpura loo soito, neji te nkutuk oo Lhebrania Gabata. 

14  Naa te Nkitobirakinoto e Pasaka, anaa saa ile. Nejoki ninye Lyahudi, “Eng'ura olaiguanani linyi!” 

15  Nebuak aajo, “Iwuang'ie Iwuang'ie ninye, tasho ninye!” Nejoki Pilato, “Kashe olaiguanani linyi?” Newaliki lapolosak kituaak, “Mikiaata iyiook olaiguanani leme Kaisari.” 

16  Neishoo taa Pilato ninye meshomo aashe. Etashoki Yesu to Salaba (Mat 

27  .

32  -

44  ; Mk 

15  .

21  -

32  ; Lk 

23  .

26  -

43  ) Neibung neya ninche Yesu nerik; 

17  neipang enapita openy osalaba aya eneji Ewueji e Mborbor, neji te nkutuk oo Lyahudi Golgota. 

18  Neshe ninche ninye te ine, o kulikae aare te nebo ninye, atii ake obo enkae matua netii olikae enkae netii Yesu erishata. 

19  Nesir Pilato olkigeroto nepetoki osalaba, osira ajo, “Yesu le Nasaret, Olaiguanani loo Lyahudi.” 

20  Neisum Ilyahudi kumok ilo kigeroto amu ore ine wueji netasheyieki Yesu kenyikita ina anasa, natisiraki te nkutuk oo Lhebrania o enoo Roma o enoo Lyunani. 

21  Enkaraki e ina pee etiaakita ilapolosak kituaak loo Lyahudi Pilato, “Misir ajo, ‘Olaiguanani loo Lyahudi’, kake nchere etejo ninye, ‘Ara Olaiguanani loo Lyahudi.’ ” 

22  Newaliki Pilato ajo, “Ore enatisira, atisira.” 

23  Ore pee eidip isikarini aatasho Yesu neya nkilani enyena neitaa orot ong'uan, neya ake osikari eoroti nabo, o lkila sii. Nemeeta ilo kila lenye osugat keshetuno te shumata o meiting'o. 

24   Naa ina pee etiaakinote, “Emikipolos, ematooshie ole nkukuo, pee kitum oloya,” pee ebaya ilo kigeroto ojo, “Etoorikinote nkilani aainei neoshie ole nkukuo olkila lai.” 

25  Kuna baa etaasa isikarini. Ore te mbata o salaba le Yesu neitashe ng'otonye, o Mariamu enkanashe ng'otonye, o enkitok e Kleopas, o Mariamu Magdalena. 

26  Ore pee edol Yesu ng'otonye, eitashe te ine, o oloiteng'eni apa onyor, nejoki Yesu ng'otonye, “Yieyio, ng'ura enkerai ino.” 

27  Neitoki ajoki ilo oiteng'eni, “Ng'ura ng'utunyi.” Ore ebaiki ina kata nerik ilo oiteng'eni ninye enkang enye. Etua Yesu (Mat 

27  .

45  -

56  ; Mk 

15  .

33  -

41  ; Lk 

23  .

44  -

49  ) 

28   Ore te siadi ena, etayiolo Yesu ajo eitabayioki mbaa pooki, pee etumi aaitabai olkigeroto katukul, nejo, “Aata enkure.” 

29  Netipikaki emoti ine, nabore siki; nepik osuguroi obore ina siki oloomi le hisopo netuloki enkutuk enye. 

30  Ore pee eng'amu Yesu ina siki nejo, “Eidipe!” Neirrug elukunya nedung tau. Etaremoki Yesu ematua 

31  Ore Ilyahudi te nkaraki naa enkolong e Nkitobirakinoto, ejo pee meing'uari seseni te shumata o salaba te nkolong e sabato amu enkolong kitok sabato, neomon Pilato metigili ninche nkejek neiwuang'ieki aaya. 

32  Neaku eetuo isikarini apa negil inkejek ole dukuya o no likae apa otashoki te nebo ninye. 

33  Ore pee epuonu enetii Yesu, nedol aajo eidipa atua, neitu egil inkejek enyena. 

34  Kake etaremo osikari obo ematua te remet, nepuku osarge o enkare. 

35  Ore ilo otoduaa neishakenoko, naa kesipa shakenisho enye, neyiolo ninye ajo esipata ejoito, pee irukuruku sii intae. 

36   Etotiutuo kuna baa pee ebaya olkigeroto ojo, “Meetae oloito lenye ogili.” 

37   Enyaaka sii ajo likae kigeroto, “Eyooki ninche aaing'or ilo otaremo.” Enukaroto e Yesu (Mat 

27  .

57  -

61  ; Mk 

15  .

42  -

47  ; Lk 

23  .

50  -

56  ) 

38  Ore te siadi nena, neisho Yosef le Arimatea, laa oloiteng'eni le Yesu, kake too nkurrat te nkaraki naure Ilyahudi, neomon Pilato meishoo meewa osesen le Yesu; neisho Pilato. Nelotu neya osesen lenye. 

39   Nelotu sii Nikodemo, olapa otang'asa alo ayiaya ninye kewarie, neshoru enkitushulati e ilata narropil o emanoo o esonkoyo nabaya rrantilini iip. 

40  Neya osesen le Yesu neirin too nkarash e kitani napuyiapui te nebo ina ilata narropil, anaa enatiu olkerreti loo Lyahudi le nukaroto. 

41  Netii ine wueji netasheyieki ninye enkurma, netii atua ina kurma enkurare ng'ejuk neton eitu ae kata eirragieki likae. 

42  Ore te nkaraki Enkitobirakinoto oo Lyahudi, netaana ina kurare, neirragie Yesu te ine.

