2  .

1  -

4  ) 

1  Ore too nkolong'i e siadi, ore ilo doinyo le nkaji o Laitoriani neitasheyieki anaa oldoinyo ooado aisul neilepieki aaitulusoo too ldoinyo nepuo iltung'ana kumok ine. 

2  Naa kepuonu iloshon kumok nejo: “Wootu mailepa aapuo oldoinyo lo Laitoriani, maape enkaji e Nkai e Yakobo; pee etum ninye aiteng'ena iyiook nkoitoi enyena, nikipuo iyiook too rrekiei lenyena.” Amu Sion epukunye enkitanapata, neing'uaa ororei lo Laitoriani Yerusalem. 

3   Keiguanare ninye iloreren kumok nedung'oki enkiguana iloshon oogol oo lakua; neidong ninche ilalema lenye aaitaa ntokitin naaturishoreki neitaa iremeta enye ntokitin naasilieki enkurma; nemeitoki olosho adumaki olosho olalem, nemeigil aekata aaitamok ate olarrabal. 

4   Kake kelo ake pooki tung'ani oton tiabori osabibu lenye o tiabori olng'aboli lenye, nemeetae oloiture ninche; amu enkutuk o Laitoriani loo lororani nairoro. 

5  Amu epuoito iltung'ana pooki, oltung'ani ake te nkarna e Nkai enye. Kake eikipuo iyiook te nkarna o Laitoriani Enkai ang ntarasi o ntarasi. Kerrinyunye Israel te yararoto 

6  Ore kenya teina olong Olaitoriani ojo, naa kalo nanu aiturrur ilmaiman, naiturrur lelo apa ootarayioki o lelo apa laaisilisilo. 

7  Ore lelo maiman naitaa nanu olpisiai oleku; ore lelo apa ooiturrayioki, naitaa olorere ogol; nelo Olaitoriani aitore ninche to ldoinyo le Sion; ebaiki ena kata o ntarasi. 

8  Naa ore iyie lo talet loo ntare, na doinyo e ntito e Sion iyie kenya epukunye, iyie epukunye enkitoria nalotu, ina kitoria e ntito e Yerusalem. 

9  Kainyoo naa pee inchir abuaku? Aimetii olaiguanani atua iyie keidaa olautaroni lino, eji metaa kitijing'a emion anaa enkitok nasaisai? 

10  Temerregelayu ning'or aishir, na tito e Sion, anaa enkitok nasaisai; amu ore taata naa ilo aing'uaa ena anasa, nilo abik teina kop naisiaja ilo iyie Babilon. Naa teine kipuoi aakordu, teine kilo Olaitoriani alaku iyie aitung'uaa nkaik oo lmang'ati linono. 

11  Eiturrurrote taata iloshon kumok, pee kigilunore iyie ejo, “Nchoo ninye eisarkionieki, naa nchoo nkonyek ang eing'or Sion.” 

12  Kake meyiolo ninche ndamunot o Laitoriani, mening'u ninche nkitobirat enyena nchere eiturrurro ninche anaa suut to lkurroto oidong'ishoreki. 

13  Tudumunye ndong'o ninche na tito e Sion, amu kaitaa nanu emowuo ino esekenkei, naitaa iloisotok linono osuyai; iar iyie iloreren kumok aitaa mpurdat, ore imasaa enye nintisinyaki Olaitoriani. Ore enkarsisisho enye nintisinyaki Olaitoriani le nkop pooki.

