1  Nejoki Olaitoriani Musa, “Ntisinyakaki nanu ilkikaunot pooki; 

2   ore pooki toki naitera abol enkoshoke ti atua Siraeli te tung'ani o te ng'ues naa enaai.” Osirua loo mukateni neitu eisuijieki 

3  Nejoki Musa iltung'ana, “Entadamu ena olong; naa ninye apa itupukunye aaing'uaa Misiri, aaing'uaa enkaji e sinkaisho, amu te ngolon e nkaina eitayio ntae Olaitoriani aaitung'uaa ene wueji; meinosi emukate naisuijieki. 

4  Ipuopuo intae ena olong to lapa le Abibu. 

5  Ore ake te neyau intae Olaitoriani atua enkop oo Lkanaani, o Ilhiti, o Ilamori, o Ilhifi o Lyebusi, apa nainosa olmumai too loo papaai linyi pee eisho intae enkop naruko kule o enaisho, nimbung'ubung'u ena kisiaayiare tele apa. 

6  Too nkolong'i naapishana, enosa imukateni neitu eisuijieki, ore te nkolong e naapishana neaku osirua to Laitoriani. 

7  Imukateni neitu eisuijieki einosi too nkolong'i naapishana; medoli emukate naisuijieki te ntae, nemedoli emukate naisuijieki te nkop inyi. 

8  Nijoki akenya olayioni lino te ina olong ‘Enkaraki e ina naaitaasa nanu Olaitoriani apa pee apuku aing'uaa Misiri.’ 

9  Naa ketiu te iyie anaa enkitoduaata te nkaina ino netiu anaa endamunoto te rishata oo nkonyek inono, pee etum enkitanapata o Laitoriani atijing'a enkutuk ino; amu te nkaina nagol kiyaua iyie Olaitoriani aitung'uaa Misiri. 

10  Metaa imbung naa ena kitanapata te nkata enye nageluno te pooki ari. Ilkikaunot 

11  “Ore akenya ti nikiyau Olaitoriani enkop oo Lkanaani, anaa enainosa olmumai te iyie o too loo papaai linyi, naa eikincho iyie. 

12   Ninteng'el iyie te nkaraki Olaitoriani nena pooki naatang'asa aabol enkoshoke. Ore ilkikaunot pooki loo nkishu inono oora ilbung'aiko, neaku ilo Laitoriani. 

13  Ore olkurrarru pooki le sikiria ong'asi aaiu, nelakuni to sitima le ker, naa te nimilaku iyie ninye niburukush emurt enye. Ore olkikau pooki loo layiok linyi nilaku. 

14  Ore te nkata nalotu te nikinkilikuan olayioni lino, ajoki, ‘Kainyoo doi eutu ena?’ nijoki iyie ninye, ‘Te ngolon e nkaina eyaua iyiook Olaitoriani aitupuku te Misiri, aitung'uaa enkaji e sinkaisho. 

15  Amu ore apa pee eany Farao te ngolong'u eisho iyiook maape near Olaitoriani ilkikaunot pooki te nkop e Misiri, olkikau le tung'ani o le nkiteng. Metaa kapolosaki Olaitoriani ilbung'aiko pooki ootang'asa aabol enkoshoke; kake ore ilkikaunot pooki loo layiok laainei nawalu.’ 

16  Naa keaku olmishire te nkaina ino arashu te rishata oo nkonyek inono, amu te nkaina nagol eyaua iyiook Olaitoriani aitung'uaa Misiri.” Eng'ape e nkatampoi o eng'ape e nkima 

17  Ore apa pee eisho Farao iltung'ana meshomo, neitu erikoo Olaitoriani ninche aimie nkoitoi e nkop oo Lfilisti, hoo naa ina apa nataana; amu etejo, “Mayieu neibelekenya iltung'ana te nedol olarrabal, neshuko aapuo Misiri.” 

18  Kake etorikoyie Enkai iltung'ana aitamanaa te nkoitoi o lpurkel aing'orie Enaiposha Nanyokie. Neilepu iltung'ana loo Siraeli aaipang'u te nkop e Misiri eterretenate to larrabal. 

19   Neya Musa iloik lo sesen le Yosef te nebo ninye, amu eitayio apa Yosef enkutuk neinos olmumai too ltung'ana loo Siraeli, ejo, “Kemutan intae Enkai; naa eiyaya intae iloik laainei te nebo intae aaitung'uaa Misiri.” 

20  Nedumunye ninche te Sukot neitayu ilng'oborri te Esam, te bayie o lpurkel. 

21  Nelo Olaitoriani dukuya ninche dama te nkatampoi naikununo anaa eng'ape pee erikoo ninche te nkoitoi, ore te nkewarie naa te nkima naikununo anaa eng'ape pee eitawang'aki ninche, pee etum aashom dama o kewarie. 

22  Ore ina atampoi neikununo anaa eng'ape te ndama o enkima naikununo anaa eng'ape te nkewarie neitu eiwuang te dukuya iltung'ana.

