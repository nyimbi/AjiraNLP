1  Ore te ina kewarie neitu eirura olaiguanani; neitanapisho ninye pee eyauni embuku natii mbaa naadamuni, neisumi te dukuya olaiguanani. 

2   Netumi eigero ajo etolimuo Mordekai Bigtana o Teres, lelo oare ti atua isunaishi oogelema lo laiguanani, apa oorripito kutuk aji, neyieu sii apa nepik nkaik enye olaiguanani Serser. 

3  Nejo olaiguanani, “Amaa kaa anyit anaa kaa kitoo eishooki Mordekai tena bae?” Nejoki ilaisiaayiak lo laiguanani ooisiaita ninye, “Meetae enaitaasaki.” 

4  Nejo olaiguanani, “Aing'ae otii olodung'oro, naa enalotunye Haman atua ilo odung'oro li oriong enkaji o laiguanani, pee etum airorie olaiguanani pee eiki Mordekai te nchumata ilo shani ogorishoreki oitobiraka. 

5  Neliki ilaisiaayiak lo laiguanani ninye, ejo, “Etii Haman idie, eitashe to lodung'oro.” Nejo olaiguanani, “Enchoo elotu atua aji.” 

6  Nejing'u Haman atua aji, nejoki olaiguanani ninye, “Kaa eitaasi oltung'ani oshipakino olaiguanani pee eyanyit.” Nejo Haman to ltau lenye, Kaing'ae pasa oitishipa olaiguanani pee eyanyit aitalang nanu? 

7  Neitoki Haman ajoki olaiguanani, “Ore oltung'ani oshipakino olaiguanani pee eyanyit 

8  inchoo eyauni nkilani e nkitoo naaidipa olaiguanani aishopo, o ina barta naidipa olaiguanani atakedo, neishopokoki olmarisian le nkitoo endukuya enye; 

9  neishori nena kilani o ina barta eitarasakini obo loo laitasheikinok lo laiguanani oata enkitoo; nchoo ninye eishopoki ilo tung'ani oshipakino olaiguanani pee eyanyit, nerikoo ninye ekedito embarta te nkoitoi sapuk e ina ang, eitayiolo aibalunye te dukuya ninye nchere, neijia eikoni ilo tung'ani oshipakinoolaiguanani pee eyanyit.” 

10  Neitoki olaiguanani ajoki Haman, “Isarisara intayu nena kilani o ina barta, ore anaa enitejo, nintaas ina Mordekai ilo Yahudi otonita te nkishomi o laiguanani. Mintong'or ake nabo te nena duoo nitejo.” 

11  Neitayu Haman inkilani o embarta neishopoki Mordekai neisho ninye metakedo embarta nerikoo ninye aimie ilo kurroto otumoreki le nkanasa eibalunye ajo, “Inji eikoni oltung'ani oshipakino olaiguanani pee eyanyit.” 

12  Neitoki Mordekai ashuko alo kishomi o laiguanani. Kake eisarisara Haman alo enkaji enye eishirita neimulumula elukunya enye. 

13  Neliki Haman enkitok enye Seresh o lchoreta lenyena pooki nena baa pooki naanoto ninye. Nejoki ninye ilang'eni lenyena o enkitok enye Seresh, “Tenaa ko Lyahudi Mordekai ilo apa litang'asa adumakino mindim naa iyie ninye kake meeta nchere mibatata iyie te dukuya ninye.” Etaaraki Haman metua 

14  Ore eton eirorie ninche ninye, nebau lelo sunaishi oogelema lo laiguanani eisosion pee eya Haman ilo sirua oitobira Esta.

