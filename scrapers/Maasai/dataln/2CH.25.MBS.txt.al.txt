2   Ilai 

14  .

2  -

6  ) 

1  Oloo larin tikitam o imiet apa Amasia pee eiteru aitoreisho, neitoreisho ninye ilarin tikitam te Yerusalem. Ore enkarna e ng'otonye naa Yehodan e Yerusalem. 

2  Neas ninye mbaa sidain too nkonyek o Laitoriani, kake mme sidai ake oltau lenye. 

3  Ore ake pee eibung enkitoria akurraki too nkaik enyena, near metuata isinkan lenyena apa ootara menye ilo aiguanani. 

4   Kake eitu ninye ear nkera enye metuata terisioroto e nena naaigeroki too nkitanapat, tiatua embuku e Musa, teina apa naitanapishe Olaitoriani ajo, “Meari loo menye metuata tenkaraki nkera, anaa meari nkera metuata tenkaraki iloo menye. Kake keye ake pooki tung'ani te nkaraki eng'oki enye makewan.” Olarrabal o Edom (

2   Ilai 

14  .

7  ) 

5  Neitoki Amasia aiturrurr iltung'ana le Yuda, neitoton ninche anaa ilukuny oo nkajijik oo loo menye, tiabori ilarikok le njore loo nkalifuni o loo maa iip te Yuda pooki o te Benchamen. Nepik ninye lelo loo larin tikitam neilep. Ore esiana enye neaku iltung'ana nkalifuni iip uni gelunot, ooidim olarrabal, ooidim aatanap iremeta o long'oi. 

6  Neitoki sii aiger iltung'ana nkalifuni iip nabo magil ooing'uaa Isiraeli te shekeli iip nabo e nkosholai. 

7  Kake eewuo oltung'ani le Nkai enetii ninye nejoki, “Lo aiguanani, mincho enjore e Israel elo tenebo iyie, amu metii Olaitoriani tenebo Isiraeli, tenebo kulo pooki le Efraim. 

8  Kake tenaa ijo iyie tena oitoi ilo agolu to larrabal, naa aikilo anang'aa Enkai te dukuya ilmang'ati; amu eeta Enkai engolon naretishore o enanang'arie.” 

9  Nejoki Amasia ilo tung'ani le Nkai, “Kaa iyiook kias tenkaraki nena talantani iip nabo naishoo nanu enjore oo Siraeli?” Newalu ilo tung'ani le Nkai ajo, “Eikindim iyie Olaitoriani aishoo nkumok naalang kuna.” 

10  Neisho Amasia ina jore naing'uaa Efraim metorrinyoyu alo ang. Negorokino ninche Yuda oleng; nerrinyo aapuo ang te ngoro sapuk. 

11  Kake eitagoluo Amasia, nerikoo ninye iltung'ana lenyena, nepuo oerata le munyan, nesesekuan iltung'ana oogiroo nkalifuni tomon le Seir. 

12  Neibung iltung'ana le Yuda kulikae nkalifuni tomon eishu, neya ninche enchumata endapidapoi nesulaa ninche teine; nepurda pooki aaku mpurdat. 

13  Kake ore ilapa tung'ana le njore ootorrinyo Amasia, amitiki epuo olarrabal tenebo ninye, nedoiki nkanas e Yuda ebaiki Samaria o metabaiki Bet-horon, near iltung'ana nkalifuni uni tiatua ninche, neya iyarunot kumok oleng. 

14  Ore pee errinyunye Amasia eing'uaa-esesekuanata oo ltung'ana le Edom, neyau nkaitin oo ltung'ana le Seir, neitaa ninche nkaitin enyena, neserem ninche, neitaiki ninche ilasarri. 

15  Ore enkaraki ina negorokino Olaitoriani Amasia, neirriwaki ninye oloiboni le Nkai, otiaaka ninye, “kainyoo pee imbelekenyakine nkaitin oo ltung'ana neitu ninye ekordu iltung'ana lenye maate te nkaina ino?” 

16  Kake ore eton eirorita ninye nejoki olaiguanani ninye, “Eikintaa iyiook iyie olaikooni lang? Tigirayu! Eijo iyie pee kiari tua?” Neaku etigire ilo oiboni le Nkai, kake etejo, “Ayiolo nanu ajo eitobira Olaitoriani pee kindaikie iyie, enkaraki nitaasa ena neitu ining enkikoo ai.” Olarrabal o Siraeli (

2   Ilai 

14  .

8  -

20  ) 

17  Neitoki Amasia aikilikuanishore iltung'ana lenyena, neirriwaki Yoash olayioni le Yehoahas olkilikuai. Naa Yehu olaiguanani loo Siraeli apa nkakuyiaa lenye. Nejoki Amasia Yoash, “Wou maing'urata too nkomomi.” 

18  Neirriwaki Yoash ilo aiguanani loo Siraeli Amasia olkilikuai nejoki, “Eirriwaka enkiti aitubului e Lebanon olkilikuai oltarakuai, ajoki, ‘Nchoo entito ino meyama olayioni lai’; nelotu eng'ues e ntim e Lebanon aim ine neituny ina aitubului amut. 

19  Ijo taata iyie, ‘Ng'ura, aidaikie nanu Edom,’ nikitudumua iyie oltau lino to lwuasa. Kake ore taata totona iyie tiang; kainyoo iyie pee impiru enyamali pee itum atua, iyie tenebo Yuda?” 

20  Kake etanya Amasia ening, amu enkitobirata e Nkai apa ina, pee etum atipika ninye atua nkaik oo lmang'ati lenye, enkaraki nateserema ninche nkaitin e Edom. 

21  Neaku eshomo apa Yoash olaiguanani le Israel, netumo ninye o Amasia ilo aiguanani le Yuda, netumo to larrabal te Betshemesh, e Yuda. 

22  Nemir Israel Yuda neisik pooki tung'ani alo enkang enye. 

23  Neibung Yoash olaiguanani loo Siraeli Amasia ilo aiguanani le Yuda, olayioni le Yoash, olayioni le Ahasia te Betshemesh neyau ninye te Yerusalem, neuroo ninye esuntai e Yerusalem, erishata oo ntemat e nkaina iip ong'uan, ebaiki enkishomi e Efraim o metabaiki kishomi olpijata. 

24  Neya ninye sahabu pooki o enkosholai, o masaa pooki naatii atua enkaji e Nkai, netii Obed edom tenebo ninche. Neya sii ilchumat ootii enkaji o laiguanani, o ltung'ana ooibung'aki aaya, nerrinyo alo Samaria. 

25  Ore Amasia olayioni le Yoash olaiguanani le Yuda nebik ilarin tomon o imiet etulusoyie keeya e Yoash olayioni le Yehoahas, olaiguanani loo Siraeli. 

26  Ore apa nkulie kiaasin e Amasia, ebaiki enkiterunoto o metabaiki enkiting'oto, neigeroki too mbukui oo laiguanak le Yuda o Israel. 

27  Ore ebaiki ina kata apa naibelekenye ninye apaash Olaitoriani, neitobir ninche pee ear ninye metua te Yerusalem. Neisikaki ninye Lakish. Kake etusujakita ninche ninye Lakish, near ninye metua teine. 

28  Neyau ninche ninye too mbartan. Nenukari tenebo loo menye te nkanasa e Daudi.

