1   “Irara intae nkera o Laitoriani Enkai inyi; midung'udung'u ate nimibarnibarna nkomomi inyi teninchirakiki ilmeneng'a, ootuata. 

2   Amu irara intae iltung'ana oosinya to laitoriani Enkai inyi netegelua intae Olaitoriani pee iakuku olorere lenye makewan, agelu intae te lelo tung'ana pooki ootii oriong enkop. Ing'uesi Sidain o Naaiduruk (Ilaw 

11  .

1  -

47  ) 

3  “Minosinoso intae pooki toki ake ninye nadiaa. 

4  Kuna ng'uesi indimidimi aainosa: olkiteng, enker o enkine, 

5  o empanas, o entarakuet, o olkondi, enkine oo soito, aashu osirua, o eng'ues nanyaanyukie olkibulekeny o enker-oo ldoinyo. 

6  Ore pooki ng'ues narisha loisotok anaa neiperra iloisotok kat are, neinyaku ng'amura tiatua ng'uesi indim ainosa. 

7  Ore ake eyia te nena naainyiaku ng'amura aashu nemerisha loisotok minos: entames, enkitejo, o e suni, amu keinyaku ninche ing'amura kake merisha loisotok, naa olminong ina te intae. 

8  Ore olbitir enkaraki narisha iloisotok kake meinyaku ng'amura, naa olminong te intae. Eminosinoso intae nkiri enye ore mpopong'i enye emiseyie. 

9  “Ore nena pooki naatii atua enkare indimidimi aainosa; ore mpukunot pooki oo sinkir indimidimi aainosa. Ore pooki toki naata naipuko neeta ilpala nindimidimi aainosa. 

10  Ore pooki nemeeta inaipuko anaa ilpala niminosinoso, mesinya nena te ntae. 

11  “Indimidimi aainosa imotonyi pooki sidain, 

12  kake mindimidimi ainosa kuna, olkurragos, olmotonyi loo lmurran o mpukunot oo sidan, 

13  olkurruk o olkupelia o mpukunot enye pooki; 

14  o lkurruk o mpukunot e pooki toki naata naipuko o mpukunot enyena pooki, 

15  o esidai o lmuntut o motonyi e naiposha, o lenkalem, o mpukunot enye pooki. 

16  O enkiti motonyi oo nkiyiaa, o emotonyi oo nkiyiaa sapuk, o emotoroki e nkare 

17  o enkakaya, osakeri, o lmagero, 

18  o entilagos, o empukunoto e motoroki o lanke, o enagor kewan. 

19  O ntokitin pooki naapuo too naipuko naa olminong te intae, meidimi aainosa ninche. 

20  Ore nena tokitin pooki naasinyari naapuo too naipuko indimidimi aainosa. 

21   “Minosinoso pooki toki ake ninye naye openy. Indimidimi intae aaishoo oltung'ani omoni ootii atua nkang'itie inyi, pee einos ninche, aashu indimidimi aatimiraki oltung'ani loo loreren; amu intae iltung'ana oosinya to Laitoriani Enkai inyi. “Miyierie olkuoo kule e ng'otonye. Enkitanapata e matua e tomon 

22   “Ntayu erubata e lelo anterera linono ooing'uaa enkurma to lari ake ninye pooki. 

23  Ore te dukuya Olaitoriani Enkai ino, teine wueji negelu ninye, pee eitamany enkarna enye, nilo iyie ainos ina rubata e nkurma ino; o enoo sabibu linono, o eneilata ino, o enoo lkikaunot loo nkishu inono o ntare; pee iyiolou iyie aturia Olaitoriani Enkai ino anaake. 

24  Naa tenaa keado enkoitoi te iyie, neaku mindim ayau ina rubata tenikimayian Olaitoriani Enkai ino te nkaraki kelakua oleng te iyie ine wueji negelu Olaitoriani Enkai ino pee epik enkarna enye ine, 

25  mbelekenya naa metaa mpisai, nieniki nena pisai enkaina ino, nilo ine wueji negelu Olaitoriani Enkai ino, 

26  ninyang'unye nena pisai entoki pooki naba anaa eniyieu, olkiteng aashu enker, enaisho oo sabibu aashu enaisho napi, entoki ake ninye naba anaa eniyieu; nilo iyie ainos teine te dukuya Olaitoriani Enkai ino ning'ida, iyie o lmarei lino. 

27  Niminturaa iyie ilo tung'ani loo Lawi otii atua nkang'itie inyi, amu meeta ninye erubata aashu enjung'ore tenebo iyie. 

28  “Ore te nkiting'oto, e pooki ari liokuni nkatitin pooki niyauu intae ematua ina rubata pooki e tomon enkisampuare inyi to lari obo, aairragie aashum too nkang'itie inyi; 

29  ore Olawi, enkaraki nemeeta ninye erubata aashu enjung'ore tenebo iyie, oilo omoni, o lokishi, o enkoliai natii atua nkang'itie inyi, nepuonu aainos neraposho; pee kitum Olaitoriani Enkai ino atamayiana teina siaai pooki oo nkaik inono nias.

