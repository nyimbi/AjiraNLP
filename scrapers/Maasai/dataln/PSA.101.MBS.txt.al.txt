1  Karanyisho nanu te nkaraki enkirukoto o esipata; iyie Olaitoriani nanu aranyaki. 

2  Kaibung nanu ina oitoi oo nkitoriorot. Oi kanu akenya ilotu enatii? 

3  Mapik nanu dukuya nkonyek aainei entoki ake pooki torrono. Kaiba nanu esiaai e lelo ooibelekenyate aaing'uaa Enkai; manyikaki nanu. 

4  Nchoo elamari oltau lo lwuasa te nanu; maata nanu enaporoki enkarruoisho. 

5  Ore ilo okur aitong'u ole latia enye too nkisudorot naa kaidaikie ninye. Ore ilo tung'ani oitokoos newuasa to ltau lenye, magirakino nanu. 

6  Kaisho nanu omom lelo ooisiligayu te nkop, pee etum ninche aatobik te nebo nanu; ore ilo olo te nkoitoi nemetii entioto ninye laaisiaai nanu. 

7  Meetae oltung'ani oas esunkureisho obik ti atua enkaji ai; meetae oltung'ani oiro elejare oton te dukuya nanu. 

8  Ore too nkakeny pooki naa kaidaikie nanu lelo pooki torrok te nkop, aiwuang'ie lelo pooki torrok te nkop aitung'uaa enkanasa o Laitoriani.

