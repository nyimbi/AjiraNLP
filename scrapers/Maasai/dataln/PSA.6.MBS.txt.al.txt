1   Iyie Olaitoriani, mikisikong nanu te ngoro ino, nimikintame nanu te ngoro ino napi. 

2  Ing'urrieki nanu iyie Olaitoriani, amu ataa oloishunye nanu: Olaitoriani, nchiunyeki, amu etororonyate iloik laainei. 

3  Netanyamala sii oltau lai. Kake amaa iyie Olaitoriani, o anu kenya? 

4  Mbelekenyayu Olaitoriani, ntajeu enkishui ai; tokorduaki nanu te nkaraki ina nyorrata ino nauno. 

5  Amu ore ti atua keeya nimikintokini aadamu iyie; amaa, ti atua enemeneng'a kaing'ae likisis iyie? 

6  Atalepori nanu te nkishirata ai; ore pooki kewarie neibalibala ilkiyio laainei te ndapash, neilibilib endapash ai too lkiyio. 

7  Eiliilaitie nkonyek aainei te nkaraki osina, eimisiloitie te nkaraki ilmang'ati laainei. 

8   Enchom entung'uayioki, intae pooki aasak loo ntorrok; amu etoning'o Olaitoriani oltoilo le nkishirata ai. 

9  Etoning'o Olaitoriani enkomono ai, etang'amayie Olaitoriani enkomono ai. 

10  Keitukurruni ilmang'ati laainei pooki, neitanyamali, keibelekenya ninche aarrinyo, neitukurruni te nkata nabo.

