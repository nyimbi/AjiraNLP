1   Neaku eidipe ina siaai pooki apa nataasa Solomon tenkaraki enkaji o Laitoriani. Neyau Solomon aitijing'u nena tokitin apa naaitisinya Daudi papaai lenye, neshum ina osholai, o sahabu, o masaa pooki teneshumishoreki e nkaji e Nkai. Eyauaki osanduku lo lning'o lo sotua atua enkaji e Nkai (

1   Ilai 

8  .

1  -

9  ) 

2   Neitoki Solomon aiturrur ilpayiani loo Siraeli, o lukuny pooki oo loshon, o lukuny oo nkajijik oo loo menye too ltung'ana loo Siraeli, te Yerusalem, pee epuo aailepunye osanduku lo lning'o lo sotua lo Laitoriani aaitupuku te nkanasa e Daudi, aa taa Sion. 

3  Neiturrurro iltung'ana pooki loo Siraeli te dukuya olaiguanani to sirua lo lapa liopishana. 

4  Nepuonu ilpayiani pooki loo Siraeli, nenap ilawi ilo sanduku, 

5  neyau ilo sanduku oilo ng'obor le ntumo, o nena masaa naasinya pooki naatii atua ilo ng'obor; neyau ilapolosak o Lawi ninche. 

6  Ore olaiguanani Solomon o lturrurr pooki le Israel apa oiturrurre te dukuya ninye, netii dukuya ilo sanduku, nepolos nkerra kumok o lmong'i lemeikenayu. 

7  Neaku eyautua ilapolosak ilo sanduku lo lning'o lo sotua lo Laitoriani ewueji enye, tiatua olgilata liatua leina aji, tiatua ine wueji nesinya aisul, tiabori inaipuko oo lkerubi. 

8  Amu kelak apa lelo kerubi inaipuko enye te shumata ilo sanduku lo lning'o lo sotua, neaku keitoip lelo kerubi ilo sanduku lo sotua, o mbokishi enyena. 

9  Naa kaadoru apa nena bokishi oleng, ometaa ore ineeiting'ie nelioyu teine wueji sinyati te dukuya olgilata liatua osinya. Kake melioo te boo. Netii ninche ine ometabaiki ena olong. 

10   Metii apa toki atua ilo sanduku meteleku ake nena baoi dapashi oo soito apa naatipika Musa te Horeb, teine apa naitobirie Olaitoriani olning'o lo sotua o ltung'ana loo Siraeli, apa pee eipang'u te nkop e Misiri. 

11  Ore apa pee eipang'u ilapolosak teine wueji sinyati (amu ore apa lelo apolosak pooki ootii ine neitisinya ate, meshilaa ilturrurri lenye; 

12  ore lelo aranyak pooki le Lawi, o Asaf, o Heman, o Yedutum, o layiok lenye o lalashera lenye, neishop ilkilani sidain, neeta inkinantani dapashi, o nkai oo sinkolioitin, o lwululi loo usin, neitashe te nkalo o loo saen lo lperere lo lasar, tenebo ilapolosak iip nabo o tikitam ookut ntarumpetani. 

13   Naa esiaai apa oo lakutak loo ntarumpetani, o laranyak pee eitoning'oo ate te nkirukoto o sinkolio eisis neisho enashe Olaitoriani. Naa teneilepieki osinkolio too ntarumpetani o too nkinantani dapashi, o kulie ake kinantani naaranyishoreki eisisi Olaitoriani, aajo, “Eisupat ninye nebik enyorrata enye nauno ntarasi” ore ina aji, ina aji o Laitoriani neiput enkatampoi; 

14  amu keiput apa enkitoo o Laitoriani enkaji e Nkai.

