37  .

1  -

7  ) 

1  Ore ake pee ening Hesekia ina, nepolos nkilani enyena neimulumul kewan too lkuniyiani nelo atua enkaji o Laitoriani. 

2  Neirriwaa ninye Eliakim, laa ninye apa oitasheiki enkaji e nkitoo, o Shebna ilo aigeroni, o lapolosak kituaak ooimulumula ate too kuniyiani, neirriwaki ninche Isaya olayioni le Amos. 

3  Nejoki ninche ninye, “Nji ejo Hesekia, ‘Ore ena olong naa enkolong o sina, enkolong e nkisikong'ata naa enkolong e sulare, etoiwuoki nkera nemeeta ninche engolon nabulunye. 

4  Ebaiki netoning'o Olaitoriani Enkai ino lelo rorei pooki le Rabshake, laa ninye eirriwua olkitok lenye ilo aiguanani le Asiria meeu amor Enkai naishu. Keisikong Enkai ninye tenkaraki lelo rorei ootoning'o. Ore naa taata ilepie enkomono tenkaraki ilo pisiai otelekua.” 

5  Ore ake pee epuonu isinkan lo laiguanani Hesekia enetii Isaya, 

6  nejoki Isaya ninche, “Entiaaki olkitok linyi, ‘Nji ejo Olaitoriani: Miureishoyu tenkaraki lelo rorei litoning'o, laa ninche aatusukenyie nanu isinkan leilo aiguanani le Asiria. 

7  Ng'ura kapik nanu ninye oltau lo lkirutoto oitoning olkukui, nerrinyo alo enkop enye makewan, naisho nanu metabatatayu to lalem tiatua enkop enye makewan.’ ” Eirriutua iltung'ana le Asiria enkae bae o larrabal (Isa 

37  .

8  -

20  ) 

8  Nerrinyo Rabshake neinepu olaiguanani le Asiria earare Libna; amu etoning'o ninye nchere etung'uayie olaiguanani Lakish. 

9  Ore ake pee ening olaiguanani nchere etudumunye Tihaka olaiguanani le Etiopia, alotu aarare ninche, neirriwaki ilkiliku arewaki Hesekia ejo, 

10  “Nji enchom entiaki Hesekia, olaiguanani le Yuda, ‘Mincho kilej ina Ai nisiligita tenikisiligie ninye iyie nchere meyae Yerusalem aapik nkaik o laiguanani le Asiria. 

11  Ng'ura itoning'o iyie enaitaasa ilaiguanak le Asiria nkuapi pooki, eidaike ninche katukul. Paa ijo iyie eikikorduni? 

12  Amaa nena aitin oo loreren ketokordutua ninche, lelo oshon apa ooidaikie loo papa, Gosan, o Haran, o Resef o ltung'ana le Eden apa ootii Telasa? 

13  Koree olaiguanani le Hamat, o laiguanani le Arpad, o laiguanani le nkanasa e Sefarfaim o laiguanani le Hena, anaa olaiguanani le Ifaa?’ ” 

14  Neng'amaa Hesekia ina palai too nkaik e lelo kiliku, neisuma; neilep Hesekia alo enkaji o Laitoriani, neisalaash ina palai te dukuya Olaitoriani. 

15   Neomon Hesekia te dukuya Olaitoriani, nejo, “Olaitoriani Enkai oo Siraeli, iton iyie to lorika le nkitoo te shumata ilkerubi. Ira iyie Enkai, naa iyie ake Enkai, tiatua nkitoriat pooki e nkop. Iyie oitobira keper o enkop. 

16  Irrugu enkiok ino Olaitoriani toning'o, tabolo nkonyek inono, Olaitoriani toduaa, nining kulo rorei le Senakerib, ooirriwua ninye pee elotu amor Enkai naishu. 

17  Esipata, Olaitoriani, nchere eitomijoono ilaiguanak le Asiria iloreren o nkuapi enye, 

18  nenang'aki nkaitin enye atua enkima; amu mme nkaitin apa ninche, kake esiaai oo nkaik e tung'ani oo nkeek o soito. Ore enkaraki ina eidaikieki ninche. 

19  Ore naa taata Olaitoriani Enkai ang, ntajeu iyiook, aatasayia, ntung'uai iyiook enkaina enye, pee etum nkitoriat pooki e nkop aatayiolo nchere, iyie Olaitoriani, iyie ake Enkai.” Olkilikuai le Isaya oirriwaka olaiguanani (Isa 

37  .

21  -

38  ) 

20  Neitoki Isaya olayioni le Amos airriwaki Hesekia olkilikuai ejo, “Nji ejo Olaitoriani Enkai oo Siraeli: ore ina omono nikitoomono te nkaraki Senakerib olaiguanani le Asiria, atoning'o nanu. 

21  Ele rorei eiroro Olaitoriani oipirta ninye: “Kitemenayie ninye iyie, kitusurdaanya ninye iyie na tito e Sion; eipirripir endukuya enye te siadi iyie; na tito e Yerusalem. 

22  “Kaing'ae doi ilo litamoro nisurdaany? Kaing'ae ilo lidumaki oltoilo lino, nishumaki nkonyek inono to lwuasa? Ilo osinya le Israel! 

23  Ore te lelo kiliku linono nitamoro Olaitoriani, nitejo iyie, ‘Ore te nkumoi oo ngarrin aainei oo mbartan, ailepa nanu alo nchumat oo ldoinyo, o mashomo atua Lebanon, atuuroyie nanu iltarakua lenyena adoru aaisul, o lelo keek lenyena gelunot; atijing'a nanu atua nalo atua ina tim enye nagol. 

24  Atuturuo ilchorroi naok nkariak enkop eeiking'a, naaituny nanu too nkejek aainei nchorroi pooki neelepo e Misiri.” 

25  “Keitu aekata iyie ining ajo aitobira apa ina te musano? Aitobira apa nanu moitie ena taata nalo aitabaya, nchere ore nkanas naasheta isunta naa ilo aitaa osototi loo suut. 

26  Meeta apa lelo oomanya engolon, neiputukunyo neidang, etotiutuo ninche anaa nkaitubulu e ong'ota, o anaa nkujit naanana, etotiutuo anaa nkujit naabulu too nchumat oo nkajijik, te nekut olkutati eton eitu ebulu. 

27  “Kake ayiolo nanu oltonei lino, o enkipang'ata ino o enjing'unoto ino, oina nikigilunore iyie nanu. 

28  Ore enkaraki nikitigilunore iyie nanu, netabaikia enkitokoos ino nkiyiaa aainei, kapik nanu olalae lai oololo enkume ino, napik olgisoi lai enkutuk ino, naarriny nanu iyie aing'orie ina oitoi niimua. 

29  “Naa ena nalo aaku olmonekie te intae: ore tele ari, ninosinoso intae nena naabulu oopeny, ore to lari liare ninosinoso nena ake ore to lari liokuni, niunuunu nisampumpu, niunuunu isabibu, ninosinoso ilng'anayio lenye. 

30  Ore ilo pisiai oleku le nkaji e Yuda neitoki aibung ntona, neiu ilng'anayio. 

31  Amu te Yerusalem epuku ilo pisiai, naa to ldoinyo le Sion epuku olturrur le lelo ooleku. Olom lo Laitoriani olo aas ena. 

32  “Ore enkaraki ina nji ejo Olaitoriani tialo olaiguanani le Asiria, melotu ninye ajing'u atua ena anasa, anaa engoroo embae teine, anaa elotu ataanikini ninye eeta elong'o, anaa elotu aman ang'adu. 

33  Ore ina oitoi apa naimua ninye, ina ake eitoki aim arrinyo, nemelotu ninye ena anasa, Olaitoriani ojo. 

34  Amu kamitu nanu ena anasa aitajeu tenkaraki kewan ai o tenkaraki o sinka lai Daudi.” 

35  Ore ina kewarie nelo olmalaika lo Laitoriani aar metuata iltung'ana nkalifuni iip nabo o ntomoni isiet o imiet too lng'oborri le Asiria: ore ake pee einyototo iltung'ana tadekenya, ng'ura etuata kulo pooki. 

36  Nedumunye taa Senakerib olaiguanani le Asiria alo ang, nelo abik te Ninawi. 

37  Ore eseremisho ninye tiatua enkaji e Nisrok, ina ai enye, near Adramelek o Sheresa, lelo ayiok lenyena ninye to lalem, neisik aapuo enkop e Ararat. Neitoreisho Esarhadon olayioni lenye te rishata enye.

