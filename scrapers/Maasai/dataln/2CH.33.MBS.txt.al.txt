2   Ilai 

21  .

1  -

19  ) 

1  Oloo larin tomon oare apa Manase pee eiteru aitoreisho, neitoreisho ninye ilarin onom o imiet te Yerusalem. 

2   Etaasa ninye mbaa torrok too nkonyek o Laitoriani, te risioroto e nena baa olminong loo loreren apa ooiwuang'ie Enkai te dukuya iltung'ana le Israel. 

3  Amu enyaaka ninye ashet iwuejitin neeika apa neetigila papaai lenye Hesekia auroo. Neshetaki Baal ilperereni loo lasarri, neitobir Ashera, neserem olorora pooki le shumata, neisiaai ninche. 

4   Neshetu ilperereni loo lasarri tiatua enkaji o Laitoriani, laa ninche apa etejo Olaitoriani “Atua Yerusalem etonie enkarna ai ntarasi.” 

5  Neshetu ninye ilperereni loo lasarri tenkaraki olorora le shumata too lgorieti pokira oare le nkaji o Laitoriani. 

6  Nepejoo ilayiok lenyena anaa olasar to erata loo layiok le Hinom. Neas ninye mbaa oo nkitumusumusot, neas ne naibon, o esakutore neton tenebo iloo ntaleng'o o lkuyantik. Etaasa ninye entorroni sapuk te dukuya Olaitoriani, neitagor ninye. 

7   Ore ina kitanyaanyukoto e nkai naitobira ninye nepik atua enkaji e Nkai, naa ninye apa etiaka Enkai Daudi o Solomon olayioni lenye, “Ore tiatua ena aji, o te Yerusalem, naa ninye ategelua too loshon pooki le Israel, kapik enkarna ai ntarasi. 

8  Nemaigil nanu aiwuang'ie enkeju e Israel teina kop apa nategelaka loo papaai linono teneing'or ninche aaibung nena pooki naitanapa ninche, o nkitanapat pooki, o nkikoot o nkiguanat apa naaishoruaki aaimunye Musa.” 

9  Eteleja Manase Yuda o lelo oomanya Yerusalem, o metaasa ntorrok aaitulus te lelo oshon apa ooidaikie Olaitoriani te dukuya iltung'ana le Israel. Eirridua Manase 

10  Eirorie apa Olaitoriani aikok Manase o ltung'ana lenyena, kake eitu ninche ening. 

11  Ore enkaraki ina eyaka ninche Olaitoriani ilarikok le njore e Asiria, lelo ooibung'a Manase too lala oololo neen ninye too lpisia lo suyai, nenap ninche aaya Babilon. 

12  Ore etii ninye atua osina, neomonu omom to Laitoriani Enkai enye, neitobir kewan oleng, te dukuya Enkai oo loo menye. 

13  Neomon ninye, neng'amaa Enkai esayiata enye, o enkomono enye, neitoki Enkai arrinyoki ninye enkitoria enye tiatua Yerusalem. Neyiolou taa Manase ajo Olaitoriani ninye Enkai. 

14  Ore te siadi ina neshet esuntai e oriong e nkanasa e Daudi te nkalo oloo ntoluo le Gishon, to erata, tembata e wueji nejing'ieki enkishomi e dukuya, nelo aitamanaa te Ofel. Neilepie aitoodor oleng. Etipika sii ilarikok le njore nkanas pooki naasheta isunta e Yuda. 

15  Neiwuang'ie ninye nena aitin oo loreren, o nkitanyaanyukot oo nkaitin aitung'uaa enkaji o Laitoriani, o lelo pereren loo lasarri apa ootesheta to ldoinyio le nkaji o Laitoriani o te Yerusalem, nenang'aki ninche auluo enkanasa. 

16  Neshuku sii apa olperere lo lasar lo Laitoriani, neitayu te nchumata enye ilasarri le seriani o lasarri le nashe. Neitanap ninye Yuda meisiaayia Olaitoriani Enkai e Israel. 

17  Ore ake eyia neton ake eitayu iltung'ana ilasarri too wuejitin o neeika, kake Olaitoriani Enkai enye ake eitaiki. Enkiting'oto e nkitoria e Manase (

2   Ilai 

21  .

17  -

18  ) 

18  Ore apa nkulie kiaasin e Manase, o enkomono enye e Nkai enye, o rorei le lelo aduaak apa oirorie ninye te nkarna o Laitoriani Enkai e Israel, etii atua ntepen oo laiguanak le Israel. 

19  Ore ina omono enye, oina natang'amayie Enkai esayiata enye, o ng'ok enyena pooki, o enkisiligata enye, o wuejitin apa neeteshetie ilperereni loo lasarri, o eneitasheyie Asherim, o nkitanyaanyukot oo nkaitin, enapa kata eitu eitobor kewan, ng'ura eigeroki too ntepen oo laduaak. 

20  Neaku eirure Manase etua anaa apa loo menye, nenukaa ninche ninye tiatua enkaji enye; neitoreisho Amon olayioni lenye te rishata enye. Olaiguanani Amon le Yuda (

2   Ilai 

21  .

19  -

26  ) 

21  Oloo larin tikitam o are apa Amon pee eiteru aitoreisho, neitoreisho ninye ilarin oare te Yerusalem. 

22  Etaasa apa ninye ntorrok te dukuya Olaitoriani, anaa apa enataasa papaai lenye Manase. Etopolosaka apa Amon nkitanyaanyukot pooki oo nkaitin naaitobira papaai lenye Manase, neisiaai ninche. 

23  Neitu ninye eitobor kewan te dukuya Olaitoriani, anaa apa enaitoborro papaai lenye Manase kewan, kake etoponayie Amon aas entorroni oleng. 

24  Nerresh ilaisiaayiak lenyena ninye near metua tiatua aji. 

25  Kake etara iltung'ana leina kop metuata lelo tung'ana pooki apa ootarresho olaiguanani Amon; ore iltung'ana leina kop neitaa Yosia olayioni lenye olaiguanani te rishata enye.

