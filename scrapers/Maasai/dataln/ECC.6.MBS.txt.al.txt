1  Etii entorroni natoduaa nanu tiabori enkolong, neteeka oleng iltung'ana. 

2  Ore oltung'ani oisho Enkai enkarsisisho o masaa, o enkanyit, metaa meeta toki nalau e pooki ake naba anaa enayieu, nemeisho ake sii Enkai ninye engolon metishipakinoyu ninche, kake olomoni olotu ashipakino ninche; ore sii ena naa empesho; naa olosilisil sapuk. 

3  Teneiu oltung'ani nkera iip nabo, nebikoo ilarin kumok oleng, metaa ore inkolong'i oo larin lenyena naa kumok oleng, kake meshipakino ntokitin sidain e nkishui, nemetum sii enukaroto, ajo nanu enaikash olkibiroto alang ninye. 

4  Amu elotu atua empesho nerrinyo alo atua enaimin, neitoipori enkaina enye te naimin; 

5  ore ake sii, eitu doi ninye edol enkolong arashu eyiolou toki; netum ake enkiyeng'iyeng alang ninye. 

6  Ore hoo tenaa kebikoo ninye ilarin enkalifu aigil are, neitu ake eshipakino toki aime ewueji nebo epuo ninche pooki. 

7  Ore eekenyata pooki o ltung'ani naa tenkaraki enkoshoke ake, nemeraposho ake te sumash enye. Kainyoo elang'ie ilo ng'en olmodai? 

8  Anaa ainyoo eeta ilo tung'ani ng'en nalang'ie olaisinani otayiolo eneikunaa kewan te dukuya lelo ooishu? 

9  Enaikash ina duaata oo nkonyek alang ina yieunoto nemeuno; ore sii ninye naa empesho enkijape ake emirareki. 

10  Ore pooki naewuo aaku neidipaki apa aipoto, neyioloi enatiu tung'ani, neyioloi aajo meidim ataarare obo ogol alang ninye. 

11  Ore teneaku irorei kumok, neaku empesho sapuk, naa ainyoo eikashie oltung'ani? 

12  Anaa aing'ae oyiolo ajo ainyoo esidai te tung'ani eton eishu tenena kuti olong'i naaishu ninye te nkishui enye e pesho, nena naagiroo ninye anaa oloip? Anaa aing'ae oidim atoliki oltung'ani imbaa naaku te siadi ninye tiabori enkolong?

