1  Ira iyie Enkai, iyie Enkai ai, iyie nanu aing'oru, iyie eetayie oltau lai enkure; kaiterre nanu te yieunoto ino, atiu anaa oltung'ani te nkop natoyio nemetii enkare. 

2  Neaku, aaing'orua nanu iyie ti atua ine wueji ino sinyati, naing'or engolon ino o enkitoo ino. 

3  Amu ore ina nyorrata ino nauno, naa eisidai alang enkishui, kaaisis nanu iyie te nkutuk ai. 

4  Naa kaaisis nanu iyie anaa naishu; kailepie nanu nkaik aainei naipot enkarna ino. 

5  Etaraposhe oltau lai te mpiron o te ilata, nikisis enkutuk ai te ng'ida, 

6  te naadamu nanu iyie te ndapash ai, naibirribir mbaa inono airragita kewarie; 

7  amu itaa apa iyie eretoto ai, naa ti abori oloip loo naipuko inono nanu aranyisho te ng'ida. 

8  Iyie eigarakino oltau lai, enkaina ino e tatene naairishu nanu. 

9  Kake ore lelo ooing'oru pee eidaikie enkishui ai, naa kedoyio aapuo olodo le nkop; 

10  keishoori ninche aapik engolon o lalem, keaku ninche endaa oo mbariak. 

11  Kake keng'idakino olaiguanani Enkai; ore lelo ooinos olmumai te ninye neaku kituaak; amu ore nkutukie e lelo alejak naa keitigiri.

