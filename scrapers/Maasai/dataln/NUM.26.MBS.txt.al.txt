1   Ore etulusoyie ilo meitai nejoki Olaitoriani Musa o Eliesa olayioni le Aron olapolosani, 

2  “Enkena ina umata pooki, oo ltung'ana le Israel, ebaiki ilarin tikitam neilep, too nkajijik oo loo menye, pooki ti atua Siraeli ooidim aashom enjore.” 

3  Ore Musa o Eliesa ilo apolosani neirorie ninche too nkisiajat e Moab te mbata o lkeju le Yordan te Yeriko, ejo, 

4  “Enkena iltung'ana, ebaiki ilarin tikitam neilep,” anaa enaitanapa Olaitoriani Musa. Ore lelo tung'ana le Israel ooetuo aaipang'u te nkop e Misiri, naa: 

5  Ruben ilo kikau le Israel; ilayiok le Ruben, ile Hanok, ilo marei loo le Hanok; le Palu, olmarei loo le Palu; 

6  ile Hesron, olmarei loo le Hesron; ile Karmi, olmarei loo le Karmi. 

7  Kulo ninche ilmareita loo le Ruben; ore esiana enye naa nkalifuni artam o okuni o iip naapishana o tomoni uni. 

8  Ore ilayiok le Palu naa: Eliab. 

9  Ore ilayiok le Eliab naa: Nemuel, Datan o Abiram. Kulo apa, Datan o Abiram etegeluaki te umata, ootekeshare Musa o Aron to lturrur le Kora, ina kata apa pee ekeshare ninche Olaitoriani, 

10  neng'a enkop enkutuk enye neijoo ninche te nebo Kora, ore ake eye ilo turrur, ore ake pee emut enkima iltung'ana iip are o onom, neaku ninche enkikoo. 

11  Ore ake etiu ina, eitu eye ilayiok le Kora. 

12  Ilayiok le Simeon te risioroto oo lmareita lenye: ile Nemuel, olmarei loo le Nemuel; ile Yamin, olmarei loo le Yamin, ile Yakin, olmarei loo le Yakin; 

13  ile Sera, olmarei loo le Sera; ile Shaul, olmarei loo le Shaul. 

14  Kulo ninche ilmareita loo le Simeon, nkalifuni tikitam o are o iip o are. 

15  Ilayiok le Gad to risioroto oo lmareita lenye: ile Sefon, oo lmarei loo le Sefon, ile Hagi, olmarei loo le Hagi, ile Shuni, olmarei loo le Shuni; 

16  ile Osini, olmarei loo le Osini, ile Eri, olmarei loo le Eri; 

17  ile Arod, olmarei loo le Arod; ile Areli, olmarei loo le Areli. 

18  Kulo ninche ilmareita loo layiok le Gad, te risioroto e siana enye, nkalifuni artam o iip imiet. 

19  Ore ilayiok le Yuda naa Eri o Onan; netuata apa Eri o Onan te nkop e Kanaan. 

20  Ore ilayiok le Yuda te risioroto oo lmareita lenye naa: ile Shela, olmarei loo le Shela; ile Peres, olmarei loo le Peres, ile Sera, olmarei loo le Sera. 

21  Ore ilayiok le Peres naa: ile Hesron, olmarei loo le Hesron; ile Hamul, olmarei loo le Hamul. 

22  Kulo apa ninche ilmareita le Yuda te risioroto e siana enye, nkalifuni ntomoni naapishana o ile o iip imiet. 

23  Ilayiok le Isaakar te risioroto oo lmareita lenye: ile Tola, olmarei loo le Tola; ile Puni, olmarei loo le Puni; 

24  ile Yashub, olmarei loo le Yashub; ile Shimron, olmarei loo le Shimron. 

25  Kulo apa ninche ilmareita le Isaakar te risioroto e siana enye, nkalifuni ntomoni ile o ong'uan o iip uni. 

26  Ilayiok le Sebulon te risioroto oo lmareita lenye: ile Sered, olmarei loo le Sered, ile Elon, olmarei loo le Elon; ile Yaleel, olmarei loo le Yaleel. 

27  Kulo ninche ilmareita loo le Sebulon te risioroto e siana enye, nkalifuni ntomoni ile o iip imiet. 

28  Ilayiok le Yosef te risioroto oo lmareita lenye: Manase o Efraim. 

29  Ilayiok le Manase: ile Makir, olmarei loo le Makir, naa Makir apa ninye menye le Gilead. Ile Gilead, olmarei loo le Gilead. 

30  Kulo ninche ilayiok le Gilead: Ileseri; ile Heler, olmarei loo le Heler, ile Helek o lmarei loo le Helek, 

31  ile Asiriel, olmarei loo le Asiriel; o le Shekem, olmarei loo le Shekem, 

32  o le Shemida, olmarei loo le Shemida; o le Heper, olmarei loo le Heper. 

33  Ore apa Selofehad olayioni le Heper meeta ilayiok, kake keeta ntoyie; ore nkarn oo ntoyie e Selofehad naa Mahala, o Noa, o Hogla, O Milka, o Tirsa. 

34  Kulo ninche ilmareita loo le Manase, ore esiana enye naa nkalifuni onom o oare o iip naapishana. 

35  Kulo ninche ilayiok le Efraim te risioroto oo lmareita lenye; ile Shutela, olmarei loo le Shutela; ile Bekeri, olmarei loo le Bekeri; ile Tahani; olmarei loo le Tahani. 

36  Naa kulo ninche ilayiok le Shutela; ile Erani, olmarei loo le Erani. 

37  Kulo ninche ilmareita loo layiok le Efraim te risioroto e siana enye, nkalifuni tomoni uni oare o iip imiet. Kulo ninche ilayiok le Yosef te risioroto oo lmareita lenye. 

38  Ilayiok le Benchamen te risioroto oo lmareita lenye: ile Bela; ile Ashebel, olmarei loo le Ashbel; ile Ahiram, olmareita loo le Ahiram; 

39  ile Shefufam, olmarei loo le Shefufam; ile Hufam, olmareita loo le Hufam. 

40  Ore apa ilayiok le Bela naa Ardi o Naaman: ile Ardi, olmareita loo le Ardi; ile Naaman, olmarei loo le Naaman. 

41  Kulo ninche ilayiok le Benchamen te risioroto oo lmareita lenye; ore esiana enye naa nkalifuni artam o imiet o iip ile. 

42  Kulo ninche ilayiok le Dan te risioroto oo lmareita lenye: ile Shuham, olmarei loo le Shuham. Kulo ninche ilmareita le Dan te risioroto oo lmareita lenye. 

43  Ore ilmareita pooki loo le Shuham, te risioroto e siana enye, naa nkalifuni ntomoni ile o ong'uan o iip ong'uan. 

44  Ilayiok le Asheri te risioroto oo lmareita lenye: ile Imna, olmarei loo le Imna; ile Ishfi; olmarei loo le Ishfi; ile Beria, olmarei loo le Beria. 

45  Ilayiok le Beria: ile Heberi, olmarei loo le Heberi; ile Malkiel, olmarei loo le Malkiel. 

46  Ore enkarna e ntito e Asheri naa Sera. 

47  Kulo ninche ilmareita loo layiok le Asheri te risioroto e siana enye nkalifuni onom o okuni o iip ong'uan. 

48  Ilayiok le Naftali te risioroto oo lmareita lenye: ile Yaseel, olmarei loo le Yaseel; ile Guni, olmarei loo le Guni; 

49  ile Yeser, olmarei loo le Yeser; ile Shilem, olmarei loo le Shilem. 

50  Kulo ninche ilmareita le Naftali te risioroto oo lmareita lenye; ore esiana enye naa nkalifuni artam o imiet o iip ong'uan. 

51  Ena apa esiana oo ltung'ana le Israel, nkalifuni iip ile o obo o iip naapishana o tomoni uni. 

52   Nejoki Olaitoriani Musa; 

53  “Keorikini kulo tung'ana enkop pee eaku enjung'ore, te risioroto e siana oo nkarn. 

54  Ore olosho sapuk nchoo enjung'ore sapuk, ore olosho oti nchoo enjung'ore kiti; ore pooki osho neishori ake enjung'ore enye te risioroto e siana enye. 

55  Kake keoshokini ina kop enkukuo; te risioroto oo nkarn oo loshon loo loo menye enjung ninche. 

56  Keori ina jung'ore enye te risioroto e nkukuo to losho sapuk o to loti.” 

57  Kulo ninche ile Lawi anaa enaikenaki te risioroto oo lmareita lenye: ile Gershon, olmarei loo le Gershon; ile Kohat, olmarei loo le Kohat; ile Merari, olmarei loo le Merari. 

58  Kulo ninche ilmareita le Lawi: olmarei loo le Libni, olmarei loo le Hebron, olmarei loo le Mala, olmarei loo le Mushi, olmarei loo le Kora. Naa Kohat apa menye le Amram. 

59  Ore apa enkitok e Amram naa keji Yokebed, entito e Lawi, apa natoikioki Lawi te Misiri; neiki ninye Amram Aron o Musa o Miriam enkanashe enye. 

60   Ore to lmarei le Aron neini Nadab, o Abihu, o Eliesa o Itamar. 

61   Kake etua apa Nadab o Abihu ina kata apa pee eitarasaki enkima nemesinya Olaitoriani. 

62  Ore apa lelo ooikenaki te ninche naa nkalifuni tikitam o okuni, pooki lee lo lari obo neilep; amu eitu apa eikeni ninche te nebo iltung'ana le Israel, amu meetae apa enjung'ore naishooki ninche te nebo iltung'ana le Israel. 

63  Kulo apa ninche lelo ooikena Musa o Eliesa ilo apolosani, laa ninche esiana oo ltung'ana le Israel too nkisiajat e Moab te mbata olkeju le Yordan te Yeriko. 

64  Kake ore ti atua kulo metii hoo oltung'ani oikena Musa aashu Aron ilo apolosani, apa oikena iltung'ana le Israel ti ong'ata e Sinai. 

65   Amu etiaka Olaitoriani ninche, “Kepuo ninche aaye tiong'ota.” Eitu apa eleku oltung'ani te ninche, Kaleb ake olayioni le Yefune o Yoshua olayioni le Nuni.

