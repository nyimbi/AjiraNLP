1  Ara nanu entapukai e Sharon, entapukai oo erat. Olee 

2  Anaa entapukai natii atua ilkiku, neija etiu enyorrata ai too ntoyie. Enkitok 

3  Anaa enatiu olchani loo lng'anayio tiatua entim, neija etiu olanyor lai tiatua iltung'ana ooti. Atotona te nchipai sapuk tiatua oloip lenye, nemelok olng'anayioi lenye te nkutuk ai. 

4  Aatorikuo ninye nanu enkaji o sirua, naadumaki ninye nanu aitaman oltaa le nyorrata. 

5  Intasheyie eng'olon ai te ndaa oo lng'anayio, nikintagol too lng'anayio; amu aata nanu emuoyian e nyorrata. 

6  Oi duoo tenetii enkaina enye e kedienye abori elukunya ai, ore enkaina enye e tatene naaibung! 

7  Esiligieki intae natoyie e Yerusalem, enosa olmumai too ntarakueti naaten inchere mipututu enyorrata ang. Osinkolio liare Enkitok 

8  Aning'ito oltoilo lo lanyor lai, ng'ura elotu, edoku too ildoinyo, elang'u indoinyo. 

9  Etiu olanyor lai anaa enkolii, arashu oloing'oni le nkolii. Ng'ura, nelido oitashe tioriong esuntai ang, eing'or atua enkaji te lusie, eing'orisho too lusien. 

10  Airorie nanu olanyor lai naajoki ninye, Olee “Inyo enyorrata ai, ina nanyor aisul, naa wou tung'uai; 

11  Amu ng'ura, ore ina kirobi neisha eishunye enchan neshomo alusoo. 

12  Etubulutua ntapuka tioriong enkop, netabawua enkata eranyare, netoning'oki oltoilo loo nturkuluni te nkop ang. 

13  Ore olng'aboli neitayio ilng'abolo, ore osabibu neitapuka eitayu olng'usil orropil. Inyo, enyorrata ai, enaikishiaan ai wou tupuku. 

14  Oi iyie enturkulu ai natii atua olbaata le ndapidapoi, natii olbaata le marti, inchooki matoduaa enkomom ino, inchooki matoning'o oltoilo lino, amu ore oltoilo lino naa kemelok, naa sidai enkomom ino. 

15  Imbung'aki iyiook mbariak, nena bariak kutiti, nena naainyal inkurman ang oo sabibu, amu ore inkurman ang oo sabibuni neitapuka.” Enkitok 

16  Ore olanyor lai naa olalai nara nanu enenye, eirrita ninye ntare enyena tiatua ntapuka. 

17  O metaba anaa nemanaa, nelusoo enkewarie imbelekenyunye olanyor lai, totiwuo anaa enkoilii arashu itiu anaa oloing'oni le nkolii te nchumata oldoinyo osur.

