28  .

26  -

31  ) 

1  Nejoki Olaitoriani Musa, 

2  “Tiaaki iltung'ana le Israel ore lelo siruai gelunot lo Laitoriani, lilimunyenye aaibalunye nchere iumat sinyat lelo siruai laainei kulo ninche isiruai gelunot naa ninche kulo. 

3   Nkolong'i ile easi esiai; kake ore te nkolong e naapishana naa enkolong e sabato naitirring'ae aayeng'iyeng'a, eumata sinyati, miasiasa intae esiaai ina olong. Sabato ina to Laitoriani tiatua imanyishoreitin inyi pooki. 

4  “Kulo ninche lelo siruai oogeluno to Laitoriani, nena umat naasinya, naa ninche ipuopuo aalimu aaibalunye too nkatitin enye naategelakaki ninche. Osirua le ngiroroto o mukateni neitu eisuishieki (Enki 

28  .

16  -

25  ) 

5   “Ore to lapa le dukuya te nkolong e tomon oo ng'uan o lapa, teipa, naa pasaka o Laitoriani. 

6   Naa ore te nkolong e tomon o imiet eilo apa ake naa osirua loo mukateni neitu eisuishieki to Laitoriani, ninosinoso intae imukateni neitu eisuishieki nkolong'i naapishana. 

7  Ore te nkolong e dukuya nintayuyu eumata sinyati, nimiasiasa esiaai nagol. 

8  Kake intarasaa ilasarri te nkima aaitarasaki Olaitoriani nkolong'i naapishana; ore te nkolong e naapishana naa eumata sinyati, nimiasiasa esiaai nagol.” 

9  Nejoki Olaitoriani Musa, 

10  “Tiaaki iltung'ana le Israel tenipuonunu kenya atua ina kop naisho nanu intae nisampumpu ilng'anayio lenyena, eyaki intae irridat loo lng'anayio le dukuya le nkisampuare olapolosani; 

11  nelo ninye ayuk ilo rridati te dukuya Olaitoriani, pee itumutumu aanoto eng'amaroto, ore pee ekenyu etulusoyie sabato neyuk olapolosani ilo rridati. 

12  Naa ore ina olong niyukuyuku ilo rridati, nipolososo olkuo leker lo lari obo lemeeta entioto anaa olasar opejokini Olaitoriani. 

13  Ore ilo asar le ntapa opudakini naa rubat are e tomon e efa e ntapa napuyiapui naipurjaki te ilata, pee eitayunyeki olasar opejokini te nkima Olaitoriani, esong'ouna narropil o lasar le ntoki naoki tenebo ninye naa enaisho oo sabibu erubata e ong'uan etomon ninye. 

14  Niminosinoso intae imukateni aashu ilpaek ootoito aashu ilooshal ometabau ina olong, ometaba anaa niyauu ilasarri le Nkai inyi; enkitanapata ena oo ntarasi tiatua iishoritin inyi too manyishoritin inyi pooki. Isiruai le nkisampuare (Enki 

28  .

26  -

31  ) 

15   “Ninkenikene intae ebaiki ina akenya etulusoyie sabato, ebaiki ina akenya apa niyautua orridati lo lasar oyuki wikii naapishana naalulung'a, 

16  aaikenu nkolong'i onom ometabaiki ina akenya nasuju sabato e naapishana; nitumutumu taa aaitarasaki olasar leina tapa ng'ejuk Olaitoriani. 

17  Niyauu intae tiatua imanyishoritin inyi imukateni are pee eyuki, naaitobirunyeki irubat are tiatua e tomon e Efa, naa ine ntapa napuyiapui, naa kepeji ninche tenebo enkisuijoi, anaa ilng'anayio le dukuya ooishori Olaitoriani. 

18  Nintarasaa intae tenebo nena mukateni ilkuoo le kerra oopishana lo lari obo lemeeta ntioot, o loti oing'oni obo, olmeregeshi oare, neaku ninche olasar opejokini te nkima Olaitoriani tenebo olasar lenye le ntapa o lasarri lenye ooki, anaa olasar opejori, esong'ouna narropil to Laitoriani. 

19  Nipolososo ositima obo le kine metaa olasar le ng'oki, o lkuoo oare le kerra lo lari obo anaa lasarri le seriani. 

20  Neyuk olapolosani ninche tenebo ina mukate oo lng'anayio le dukuya anaa olasar oyuki te dukuya o Laitoriani, tenebo lelo kuoo oare le kerra; neaku ninche sinyat to Laitoriani tenkaraki olapolosani. 

21  Nilimu aibalunye ina olong nintayuyu eumata sinyati, nimiasiasa esiaai nagol enkitanapata ena ntarasi tiatua imanyishoreitin inyi pooki, tiatua iishoritin inyi. 

22   “Naa tenisampumpu intae nkurman inyi nimisampumpu aaitabaiki nkiting'ot, nimisotisoto ina kurma nitudung'o te nkisampuare entung'uai ninche te nkaraki olaisinani o lomoni: Ara nanu Olaitoriani Enkai inyi.” Osirua lo lari ng'ejuk (Enki 

29  .

1  -

6  ) 

23  Nejoki Olaitoriani Musa, 

24  “Tiaaki iltung'ana le Israel, ore to lapa liopishana te nkolong e dukuya o lapa, nimbung'ubung'u enkolong naeng'ieng'ae aaitirring'a, endamunoto nalimuni aaibalunye te oshoto oo ntarumpetani, eumata sinyati. 

25  Nimiasiasa esiaai nagol nintarasakiki Olaitoriani olasar opejori te nkima.” Enkolong e nkitutumoto (Enki 

29  .

7  -

11  ) 

26   Nejoki Olaitoriani Musa, 

27  “Ore te nkolong e tomon eilo apa liopishana naa enkolong o lning'o lo sotua naa keaku te intae enkata e umata sinyati, naa ieniene ate aaitupukoo nintarasakiki Olaitoriani olasar opejori tenkima. 

28  Nimiaasiasa esiaai teina olong; amu enkolong o lning'o lo sotua, pee eitobiri olning'o lo sotua te nkaraki intae te dukuya Olaitoriani Enkai inyi. 

29  Amu ore oltung'ani lemeen kewan aitupukoo teina olong neitayuni aaiwuang'ie too ltung'ana lenyena. 

30  Ore oloba anaa oloas esiaai teina olong, ore ilo tung'ani naidaikie aiwuang'ie tiatua iltung'ana lenyena. 

31  Miasiasa intae esiai: Keaku ina enkitanapata ntarasi tiatua iishoritin too manyishoritin inyi pooki. 

32  Keaku te intae enkolong naeng'ieng'ae aaitirring'a nieniene ate aaitupukoo. Ore te nkolong e naaudo o lapa eiteru teipa, eiteru te nteipa ometabaiki teipa imbung'ubung'u intae sabato inyi.” Osirua loo lng'oborri (Enki 

29  .

12  -

40  ) 

33   Nejoki Olaitoriani Musa, 

34  “Tiaaki iltung'ana le Israel, ore te nkolong e tomon o imiet ele apa liopishana o too nkolong'i naapishana naa osirua loo lng'oborri lo Laitoriani. 

35  Ore te nkolong e dukuya naa keaku eumata sinyati, miasiasa intae esiaai nagol. 

36  Nkolong'i naapishana intarasaa intae ilasarri oopejori te nkima aaisho Olaitoriani, ore te nkolong e isiet nimbung'ubung'u eumata sinyati nintarasakiki olasar opejori te nkima Olaitoriani, eumata e seremare ina. Miasiasa intae esiai nagol. 

37  “Kulo ninche isiruai oogeluno lo Laitoriani, laa ninche ilimumu aaibalunye anaa iumat naasinya naaitarasakinyeki Olaitoriani ilasarri te nkima, ilasarri ooki olasar ake te nkolong enye naishiaakino. 

38  Tenebo nena sabatoni o Laitoriani o tenebo nkishorot inyi o tenebo lelo muma linyi pooki o tenebo nena kishorot inyi pooki o lpela ninchosho intae Olaitoriani. 

39  “Ore te nkolong e tomon o imiet o lapa liopishana, indipa intae aaiturrurro ilng'anayio le nkop, nipuopuo intae aaibung osirua lo Laitoriani nkolong'i naapishana, neaku enkolong e naapishana enaeng'iyeng'ae aaitirring'a neaku sii enkolong e isiet enaeng'iyeng'ae aaitirring'a. 

40  Nintayuyu intae te nkolong e dukuya ilng'anayio le lelo keek sidain, o ilng'osil loo ltuka, o ilng'osil lo lchani olit, ning'idayuyu te dukuya Olaitoriani Enkai inyi nkolong'i naapishana. 

41  Nimbung'ubung'u intae anaa osirua lo Laitoriani nkolong'i naapishana tiatua olari; enkitanapata ena oo ntarasi tiatua iishoritin inyi pooki; mbung'ubung'u intae ina to lapa liopishana. 

42  Nitonini too lng'oborri nkolong'i naapishana; ore lelo pooki ooikino Israel netoni too lng'oborri, 

43  pee etum iishoritin inyi aatayiolo nchere aishoo nanu iltung'ana le Israel metotoni too lng'oborri ina kata apa ayau ninche aipang'unye te nkop e Misiri: Ara nanu Olaitoriani Enkai inyi.” 

44  Neiko neijia Musa aibalakinye iltung'ana le Israel isiruai oogeluno to Laitoriani.

