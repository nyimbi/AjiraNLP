1  Ore iyie tudumu enkishirata adumaki ilkituaak le Israel, 

2  nijo: Kaa lipong apa olng'atuny ng'utunyi ti atua ilng'atunyo! Eitubulua ing'atunyo kutiti ti atua ilng'atunyo. 

3  Eitubulua nabo oo ng'atunyo enyena, neaku oloti ng'atuny, neitamok kewan eneiko teneibung ing'uesi, neinos ninye iltung'ana. 

4  Ore iloreren nening'oo ninche, nerreshi ninye te ngumoto enye neyau ninche ninye too lala oogamishoreki, aayau enkop e Misiri. 

5  Ore pee edol ng'otonye ajo eisulieki, netaa eiting'o osiligi lenye, neya ninye likae kuoo, too lkuoo lenyena, neitaa oloti ng'atuny. 

6  Neloolo ninye ti atua ilng'atunyo, neaku oloti ng'atuny; neitayiolo kewan eneiko teneibung ing'uesi; neinos iltung'ana. 

7  Nemut aidaikie isempewueti lenye, neitomijooni inkanas enye; ore enkop neiputukuny o lelo pooki oomanya ninye, to ltoilo lenkikurrukur enye. 

8  Ina peyie edumakino ninye iloreren aarare ninye, nepik irresheta pooki alo; neisalaashaki orreshet lenye shumata enye; neyae ninye atua engumoto enye. 

9  Ore too lala oololo nepiki ninye osanduku, oibung'ieki nenapieki ing'uesi neyakini ninye olaiguanani le Babilon; nenapi ninye atua ewueji neikenorieki, peyie meitokini aekata aaning oltoilo lenye, te shumata lelo doinyo le Israel. 

10  Etiu apa ng'utunyi anaa osabibu le nkurma, otuunokoki embata enkare, oiu ilng'anayio nebore sii ilng'osil, te nkaraki enkare sapuk. 

11  Ore enchata enye empolos neaku eng'udi olaiguanani; etubulua ninye alus pooki, ti atua nenen neesur oo lng'osil; nedoli enkadori enye, ti atua enkumoi oo lng'osil lenyena. 

12  Kake etadotuoki olchani lo sabibu te ngoro napi, aanang'aki enkop, ore olkutati loo loo saen neitoi ninye; ore ilng'anayio lenyena nedung'ori, ore entonata o lchani ogol neitoi, nemut ninye enkima aidaikie. 

13  Enyaakaki taata aaun to lpurkel, te nkop natoyio neeta enkure. 

14  Neshomo enkima aing'uaa entonata enye, nemut ilng'osil lenyena olng'anayio, metaa metii enetelekua te ninye teina tonata nagol, nemeetae eng'udi o laiguanani. Ore ena naa enkishirata, netaa enkishirata.

