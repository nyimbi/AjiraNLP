2   Int 

36  .

13  -

21  ; Yer 

52  .

3  b-

11  ) 

1   Ore to lari lioudo le nkitoria enye, to lapa le tomon, te nkolong e tomon o lapa, nelotu Nebukadnesa olaiguanani le Babilon tenebo enjore enye pooki agilunore Yerusalem, neng'adu ninye aman, nepik ninche engumoto aaitaman enkanasa. 

2  Neaku etang'aduaki enkanasa ometaa olari le tomon oobo le nkitoria olaiguanani Sedekia. 

3  Ore te nkolong e naaudo o lapa liong'uan nerasu olameyu teina anasa, amu meekure eetae endaa too ltung'ana leina kop. 

4   Neitobiri elusie teina anasa; neisik olaiguanani kewarie o ltung'ana pooki le njore, aaim enkoitoi e kishomi natii erishata oo sunta, embata e nkurma o laiguanani, hoo netang'adutua apa Ilkaldayo ina anasa. Nepuo ninche aaim enkoitoi e Araba. 

5  Kake etusujaitie apa enjore oo Lkaldayo olaiguanani nepuo aainepu ninye too nkisiajat e Yeriko. Neidapasha enjore enye pooki aaing'uaa ninye. 

6  Neibung ninche olaiguanani neyau enetii olaiguanani le Babilon te Ribla, nedung'oki ninye enkiguana. 

7   Near ninche ilayiok le Sedekia metuata too nkonyek enyena neen ninye too lpisia, neya ninche ninye Babilon. Enkidaaroto e nkaji e Nkai (Yer 

52  .

12  -

23  ) 

8  Ore to lapa le imiet, te nkolong e naapishana o lapa aa ninye olari le tomon o oudo le nkitoria e Nebukadnesa, olaiguanani le Babilon, nelotu Nebusaradan ilo kitok loo larripok lo olaiguanani, osinka leilo aiguanani le Babilon, alotu Yerusalem. 

9  Nepejoo ninye enkaji o Laitoriani, o enkaji o laiguanani, o nkajijik pooki e Yerusalem. Ore pooki aji kitok, nepejoo ninye. 

10  Ore ina jore pooki oo lkaldayo, apa ootii tenebo ilo kitok le rripore, neuroo isunta pooki naamanita Yerusalem. 

11  Ore lelo kulikae tung'ana pooki apa ootung'uayioki tiatua enkanasa, o lelo ooisika, aaisikaki olaiguanani le Babilon, tenebo ilo orora pooki, neya Nebusaradan ilo kitok le rripore eyararoto. 

12  Kake etung'uayie apa ilo kitok le rripore embata oo ltung'ana aisinak oleng leina kop, pee eaku ilooitobir isabibu, o laturok. 

13   Ore nena ng'apeta o suyai apa naatii enkaji o Laitoriani, o nkitotoneta enyena o ilo moti lo suyai, apa naatii atua enkaji o Laitoriani, nebel ilkaldayo aaitaa mbelibelat, nenap ilo suyai aaya Babilon. 

14   Neya ninche imotioo, o nchempei, o nkuteta e nkima, o ntokitin e nkorropil, o masaa pooki o suyai apa naasishoreki te nkaji e Nkai o motioo, 

15  o lbakulini. Ore apa nena tokitin e sahabu neya ilo kitok le rripore anaa sahabu ore ina nara enkosholai neya anaa enkosholai. 

16  Ore tialo nena ng'apeta pokira are, o ilo moti, o nkitotoneta enyena, apa naaitobira Solomon te nkaraki enkaji o Laitoriani, ore enkiroishi eilo suyai pooki nemeimakinoyu te nkiroishi. 

17  Ore enkadoro e ng'ape nabo naa ntemat e nkaina tomon o isiet, ore enchumata enye netii osunyai. Ore enkadoro eina dukuya naa ntemat e nkaina uni. Eewaki iltung'ana le Yuda Babilon (Yer 

52  .

24  -

27  ) 

18  Neya ilo kitok le rripore Seria olapolosani kitok o Sefania ilo apolosani liare, o lelo arripok le kishomi pokira okuni; 

19  ore teina anasa neya ilo kitok apa oitasheiki iltung'ana le njore, o ltung'ana imiet lo lkiama lo laiguanani apa ooinepuaki te nkanasa; o laigeroni lo lkitok le njore laa ninye apa oipotuo iltung'ana leina kop, o ltung'ana ntomoni ile loo ltung'ana leina kop apa oonotoki teina anasa. 

20  Ore Nebusaradan ilo kitok le rripore neya ninche, neyau ninche enetii olaiguanani le Babilon te Ribla. 

21  Near olaiguanani le Babilon ninche, near metuata te Ribla, tiatua enkop e Hamat. Neaku eewaki apa Yuda eyararoto aaitung'uaa enkop enye. Gedalia olbalusui le Yuda (Yer 

40  .

7  -

9  , 

41  .

1  -

3  ) 

22  Ore te shumata lelo tung'ana oo telekutua te nkop e Yuda, lelo apa ootung'uayie Nebukadnesa olaiguanani le Babilon, negelu ninye Gedalia olayioni le Ahikan, olayioni le Shafan, aitaa olbalusui. 

23  Ore ake pee ening ilarikok pooki le njore, teina kop naisiaja nchere eitaaki tenebo iltung'ana lenye nchere eitaa olaiguanani le Babilon Gedalia o lbalusui, nepuonu ninche tenebo iltung'ana lenye enetii Gedalia te Mispa, aa taa Ishmael olayioni le Natania, o Yohanan olayioni le Karea, o Seriai olayioni le Tahumet le Netofat, o Yaasania olayioni le Maakat. 

24  Neinos Gedalia olmumai tialo ninche o ltung'ana lenye, ejo, “Emiureishoyu intae te nkaraki ilkituaak loo lkaldayo. Entobik intae tena kop, nisiaayiayia olaiguanani le Babilon, amu keserianu te intae.” 

25  Kake ore to lapa liopishana, nelotu Elishama, leilo marei le nkitoo, tenebo iltung'ana lenyena tomon, nerasaki Gedalia near metua, tenebo Ilyahudi o Lkaldayo apa ootii tenebo ninye te Mispa. 

26   Neitoki iltung'ana pooki, ilooti o lkituaak o larikok loo njorin, aadumunye nepuo Misiri, amu keure apa Ilkadayo. Etalakuaki Yohoiakin te jela (Yer 

52  .

31  -

34  ) 

27  Ore to lari le tomoni uni oopishana le yararoto e Yehoiakin olaiguanani le Yuda, to lapa le tomon oare, te nkolong e tikitam oopishana o lapa, nelaaya Efil Merodak, ilo aiguanani le Babilon, teilo ari oitera aitoreisho, Yehoiakin olaiguanani le Yuda metupuku te jela. 

28  Neirorie ninye te supatisho, neisho ninye olorika olus too lorikan loo laiguanak apa ootii tenebo ninye te Babilon. 

29  Neaku eitayio Yehoiakin lelo kilani lenyena le jela, ore too nkolong'i pooki e nkishui enye neinos ninye endaa te mesa o laiguanani. 

30  Ore te retoto enye, eishooki apa ninye eretoto e anaake naishoo olaiguanani, ore ake te nkolong neng'amaa erubata, te nkishui enye pooki.

