2   Int 

13  .

1  –

14  .

1  ) 

1  Ore apa to lari le tomon o isiet le nkitoria o layioni le Nebat, neiteru Abijan aitoreisho te Yuda. 

2  Neitoreisho ninye ilarin okuni te Yerusalem. Ore apa enkarna e ng'otonye naa keji Maaka entito e Abishalom. 

3  Neas ninye ing'ok pooki apa naataasa menye te dukuya ninye, nemeitoriori oltau lenye tialo Olaitoriani Enkai enye, anaa apa oltau le Daudi papaai lenye. 

4   Ore ake eyia tenkaraki Daudi, neisho ninye Olaitoriani oltaa te Yerusalem, aisho olayioni lenye metijing'a erishata enye, neitasheyie Yerusalem; 

5   enkaraki apa nataasa Daudi mbaa supati too nkonyek o Laitoriani, neitu ninye eibelekenya te pooki toki naitanapa ninye Olaitoriani, too nkolong'i pooki enkishui enye, meteleku ake te mbae naipirta Uria ilo le Hiti. 

6   Neeta Rehoboam o Yeroboam olarrabal too nkolong'i e nkishui enye pooki. 

7  Ore nkulie kiaasin e Abijam, o nena pooki naataasa, neigeroki tiatua embuku oo ntepen oo laiguanak le Yuda. Neeta apa Abijan olarrabal o Yeroboam. 

8  Neirura Abijam neye anaa loo menye, nenukari ninye te nkanasa e Daudi, neitoreisho Asa olayioni lenye te rishata enye. Asa olaiguanani le Yuda (

2   Int 

15  .

16  –

16  .

6  ) 

9  Ore to lari le tikitam le nkitoria e Yeroboam olaiguanani loo Siraeli neiteru Asa aitoreisho te Yuda. 

10  Neitoreisho ilarin artam oobo te Yerusalem. Ore apa enkarna e ng'otonye naa keji Maaka entito e Abishalom. 

11  Neas Asa mbaa sidain too nkonyek o Laitoriani anaa apa enataasa Daudi papaai lenye. 

12   Neiwuang'ie lelo lewa le nkisiaayiare e seremare enkiborra oo nkonyek apa naitobira loo menye. 

13  Eiwuang'ieki sii Maaka ng'otonye meitoki aaku enkaiguanani enkaraki naata apa enkitanyaanyukoto olminong apa naitobirakaki Ashera, nesulaki Asa ina kitanyaanyukoto enkop nepejoo to erata le Kedron. 

14  Kake eitu apa eiwuang'ieki iwuejitin neeika. Ore ake eyia, keitoriori apa oltau le Asa tialo Olaitoriani katukul, nkolong'i pooki enkishiu enye. 

15  Neyau ninye atua enkaji o Laitoriani ntokitin apa naaitisinya menye o naaitisinya ninye makewan, enkosholai, o sahabu o masaa. 

16  Netii apa olarrabal erishata e Asa o Baasha olaiguanani loo Siraeli too nkolong'i enye pooki. 

17  Eshomo Baasha olaiguanani loo Siraeli agilunore Yuda, neshet Rama, pee etum aibooi pooki ng'ae olotu enetii Asa olaiguanani le Yuda. 

18  Neyau Asa enkosholai pooki oina sahabu apa natelekua to lchumati le nkaji Olaitoriani, o to lchumati le nkaji o Laitoriani, nepik nkaik oo sinkan lenyena. Neirriwaa olaiguanani Asa ninche meshomo enetii Benhadad olayioni le Tabrimon olayioni le Hesion, olaiguanani le Siria, laa Dameski apa namanya, nejoki, 

19  “Maibung'ata iyiook pokira anaa apa enatiu papaai o papaai lino: ng'ura aairriwaka nanu iyie enkishoroto e nkosholai o sahabu. Shomo ntobira osotua lino o Baasha olaiguanani loo Siraeli, pee aatum atung'uai nanu.” 

20  Nening Benhadad enatejo olaiguanani Asa, neirriwaa ilarikok lenyena le njore meshomo aagilunore nkanas oo Siraeli, nemir Ljion, o Dan, o Abelbet-Maaka o Kinerut pooki tenebo enkop pooki e Naftali. 

21  Ore ake pee ening olaiguanani Baasha ina, neitu eitoki ashet Rama, nelo ninye abik te Tirsa. 

22  Neitoki olaiguanani Asa alimu enkitanapata, tiatua Yuda pooki, pee meing'uari ninye oltung'ani obo, pee epuo aaya lelo soito apa le Rama o mbaoi enyena, apa naa ninche eshetishore Baasha, nelo olaiguanani Asa ashetie Geba e Benchamen o Mispa. 

23  Ore apa nkulie kiaasin e Asa, enkidimata enye pooki, o nena pooki naataasa ninye, o nkanas naatesheta ninye, neigero pooki tiatua embuku oo ntepen oo laiguanak loo Siraeli. Kake ore etamorua ninye netum emuoyian too nkejek enyena. 

24  Neirura Asa neye anaa loo menye, nenukari ninye te nkurare oo loo menye te nkanasa e Daudi papaai lenye. Neitoreisho Yehoshafat olayioni lenye te rishata enye. Nadab olaiguanani le Israel 

25  Neiteru Nadab olayioni le Yeroboam aitoreisho tiatua Isiraeli, to lari liare le Asa ilo aiguanani le Yuda. Neitoreishe ninye te Israel ilarin oare. 

26  Neas ninye ntorrok te dukuya nkonyek Olaitoriani, nelo aibung olkuaak, le menye. Neas ing'ok nerikoki Isiraeli metaasa ing'ok. 

27  Ore Baasha olayioni le Ahija lo losho le Isaakar, nerresh ninye. Near Baasha ninye metua te Gibeton nara enoo lfilisti, amu eirraga apa Nadab o Siraeli pooki aang'adu Gibeton. 

28  Neaku etaara Baasha ninye metua to lari liokuni le nkitoria e Asa olaiguanani le Yuda, neitoreisho ninye te rishata e Nadab. 

29   Ore ake pee eaku olaiguanani nesesekuan enkaji e Yeroboam pooki, eitu ninye eing'uaa olaishirani te nkaji e Yeroboam. Eidakie pooki te risioroto o rorei lo Laitoriani apa oiroro aimunye osinka lenye oji Ahija le Shilo. 

30  Naa tenkaraki nena ng'ok e Yeroboam apa naataasa, nerikoki Israel metaasa engoki, o enkaraki ina naitagoro ninye Olaitoriani Enkai e Israel. 

31  Ore apa nkulie kiaasin e Nadab, o nena pooki naataasa, neigeroki tiatua embuku oo ntepen oo laiguanak loo Siraeli. Baasha olaiguanani le Israel 

32  Neeta apa Asa olarrabal, o Baasha ilo aiguanani loo Siraeli too nkolong'i enye pooki. 

33  Ore to lari liokuni le nkitoria e Asa olaiguanani le Yuda, neiteru Baasha olayioni le Ahija aitore Israel pooki te Tisra, neitoreisho ilarin tikitam oong'uan. 

34  Neas ninye intorrok too nkonyek Olaitoriani, neibung orrekie le Yeroboam teina ng'oki natorikoko Israeli metaasa.

