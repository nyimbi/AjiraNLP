7  .

1  -

13  ) 

1  Nepuonu Ilfarisayo oo laiteng'enak loo nkitanapat ooing'uaa Yerusalem enetii Yesu ejo, 

2  “kainyoo pee einyal ilooiteng'eni linono nkoon oo lpayiani? Amu einos endaa meisuja inkaik.” 

3  Newaliki ajoki ninche, “Ainyoo pee inyalinyala intae inkitanapat e Nkai enkaraki e nena koon inyi? 

4   Amu etejo Enkai, ‘Iyanyita minyi o ng'utunyi; ore oloitarriki menye aashu ng'otonye, inchoo metua.’ 

5  Kake ijojo intae, ore oltung'ani ojoki menye anaa ng'otonye inchere, ‘Ore toki naata naaretie iyie etaa enaisho Enkai to lasar,’ neaku meyanyit menye aashu ng'otonye. 

6  Ore te nkaraki nkoon inyi niwuang'ieng'ie nkitanapat e Nkai. 

7  Lo sunkuro, enotoko Isaya te naibon enye pee ejo, 

8   ‘Aayanyit ele orere too nkutukie, kake kaalakuaniki iltauja lenye; 

9  naa pesho aaserem ninche nanu, aa nkitanapat oo ltung'ana eitudupaa anaa ae ninche enkiteng'enare nasipa.’ ” 

10  Neipotu olorora nejoki, “Enining'o niyiolouu. 

11  Mme entoki naim enkutuk naidurukie oltung'ani, kake enapuku te nkutuk naidurukie oltung'ani.” 

12  Nepuonu ilooiteng'eni lenyena nejoki, “Itayioloito ajo etirikate Ilfarisayo pee ening ilo rorei?” 

13  Newaliki ninye ajoki ninche, “Ore pooki aitubului neme Papa le shumata otuuno kedotuni. 

14   Entapal ilarikok modook loo lmodook. Naa te nerik olmoodooni olikae modooni nesulakino pokira aare engumoto.” 

15  Newaliki Petero ajoki, “Imbalakinye iyiook ena kitanyaanyukoto.” Nejoki Yesu, 

16  “Keton ake sii mejing'aa intae? 

17  Aimiyiololo aajo ore pooki toki najing enkutuk o ltung'ani, enkoshoke elo neipang? 

18   Kake ore enapuku te nkutuk, oltau eing'uaa; naa ninye naisarkionie oltung'ani; 

19  amu oltau epukunye indamunot torrok, enkitayunoto oo loikop eloloito, enkibor oo nkonyek, enkiteenikinoto, o emorore. 

20  Kuna naaisarkionie oltung'ani, kake te nedaa meisuja inkaik, nemeisarkinonie oltung'ani.” Enkirukoto e nkitok e Kanaan (Mk 

7  .

24  -

30  ) 

21  Nelo Yesu te ine aito enkalo o lkerenket le Turo o Sidon. 

22  Ng'ura, nelotu enkitok e Kanaan naing'uaa ina kop neishiraki ajoki, “Lo Kitok, ng'urrieki, ara Daudi, eitanyamalita enkerai ai oloirirua.” 

23  Kake eitu hoo eng'amaa. Nepuonu ilooiteng'eni lenyena aasai aajoki, “Inchoo ena kitok elo amu, esujita iyiook eishirita.” 

24  Newaliki ajoki, “Ntare kiminat ake e nkaji e Siraeli aairriwakaki.” 

25  Nelotu neserem nejoki, “Lo Kitok, taretuoki.” 

26  Newaliki ajoki, “Meishiaakino te nenang'akini ildiein endaa oo nkera.” 

27  Nejoki, “Edede, Lo Kitok; kake einos sii ildiein inaadoyio te mesa oo lkituaak lenye.” 

28  Newaliki Yesu ajoki, “Na kitok, aisapuk enkirukoto ino, metotiwuo te iyie anaa ina niyieu;” neishiu entito enye te ina kata. Eishiunye Yesu Iltung'ana kumok 

29  Nelo Yesu te ine ashep enaiposha e Galilaya; neilepaki oldoinyo neton te ine. 

30  Neyiaya isiamon kumok, erikito iltung'ana ng'ojiniaa o lmodook o lemeiro, o lmaiman, o lkulikae kumok neirragie too nkejek enyena, neishiunye pooki, 

31  metaba anaa neing'asia olorora pee edol eiroro ilemeiro, neishiu ilmaiman, nepuo iltung'ana ng'ojiniaa, nedolishoyu ilmodook, neisis Enkai e Israel. Eitotio Yesu ltung'ana inkalifuni ong'uan (Mk 

8  .

1  -

10  ) 

32  Neipot Yesu ilooiteng'eni lenyena meetu enetii nejo, “Kaing'urrie esiamo amu, nkolong'i uni taata aaboitare nemeeta entoki nanya, nemayieu naisho meshomo eeta esumash, meiterriaa te nkoitoi.” 

33  Nejoki ilooiteng'eni lenyena, “Kaji kitumie tena ong'ata imukateni naaitaraposh ena siamo kitok naba inji?” 

34  Nejoki Yesu, “Kaja mukateni niaatata?” Nejoki, “Naapishana o lkuti sinkir kutiti.” 

35  Neitanap esiamo metotona te nkop; 

36  nedumu nena mukateni naapishana o lelo sinkir, ore pee eisho Enkai enashe, nebelibel neisho ilooiteng'eni lenyena pee eisho ilooiteng'eni esiamo. 

37  Neinos pooki neraposho; neiturrur mbelat naatelekuaki naaiputa nkikapuni naapishana. 

38  Ore ilooinosa nera ilewa nkalifuni ong'uan, metii inkituaak o nkera. 

39  Neisho esiamo meshomo nejing ninye empeut nelo enkop e Magadani.

