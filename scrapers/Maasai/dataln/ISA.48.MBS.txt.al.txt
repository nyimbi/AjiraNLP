1  Toning'o ena, na aji e Yakobo, intae ilooipotieki e nkarna e Israel, lelo oora ile ishoi e Yuda; ooinos olmumai te nkarna o Laitoriani, nelimu aaibalunye Enkai e Israel, kake mme te sipata neme te nkitorioroto. 

2  Amu ina anasa sinyati ninche eipotie ate, neisiligie ate ina Ai e Israel; Olaitoriani loo lororani ninye enkarna enye. 

3  “Ore ntokitin e apa naibalunye apa nanu te musano, neipang'u nena aaimu enkutuk ai naisho nanu metayiolouni; naitoki taa nabo kata aas naitabaya. 

4  Amu ayiolo apa nanu ajo igolong'u iyie, nikigol emurt anaa esekenkei netiu enkomom ino anaa osuyai, 

5  atolimuo apa nanu aibalunye te musano, ore eton eitu ebaya, naaitoning'o iyie aibalakinye, pee milo ake ajo, ‘Enkitanyaanyukoto ai nataasa kuna, ina kitanyaanyukoto ai naguetuni, o ina naipurjuno nayaua kuna.’ 

6  “Itoning'o apa iyie; toduaa naa taata kuna pooki; ai milo naa iyie aibalunye? Ore ebaiki ena kata neito idia alo kaaitoning nanu iyie mbaa ng'ejuko, mbaa naaisudoro neitu ae kata iyiolou. 

7  Taata eitobiraki ninche, mme apa; ore apa neitu ae kata iyie ining ninche, pee milo ake ajo, ‘Ng'ura, atayiolo apa nanu.’ 

8  Eitu ae kata ining, eitu ae kata iyiolou, ore ebaiki apa eitu ae kata ebolokini enkiok ino. Amu atayiolo apa nanu ajo iasisho iyie te nkeleekisho, naa ore ebaiki pee kiini nira iyie oloipotokoki enkiseroto. 

9  “Ore te nkaraki enkarna ai aibooyie engoro ai, ore te nkaraki enkisisa ai aiwuang'ie nanu te iyie, pee maaiwuang'ie nanu iyie. 

10  Ng'ura, aatisila nanu iyie, kake mme anaa enkosholai; aatetema nanu iyie to lkokuet loo nkisilisilot. 

11  Te nkaraki kewan ai, te nkaraki kewan ai ake, ataasa nanu ina, amu kaji eiko pee eisarkionieki enkarna ai? Ore enkitoo ai maisho nanu likae. Sairos, ilo arikoni otegelua Olaitoriani 

12   “Toning'oki nanu, iyie Yakobo, o Israel, apa laipoto nanu iyie! Nanu ilo, nanu ole dukuya, naa nanu ole siadi. 

13  Enkaina ai nairragie olkitamanyunoto le nkop, naa enkaina ai e tatene naisalaasha oloing'ang'e te naipot nanu ninche, neitashe pooki te nebo. 

14  “Enturrurroto intae pooki pee ining'ining'i! Kalo ti atua ninche apa oibalunye kuna baa? Enyor Olaitoriani ninye; naa kelo ninye aas eyieunoto o Laitoriani te Babilon, nelo agilunore lelo Kaldayo. 

15  Nanu, ee, nanu oiroro naipotu ninye, ayaua nanu ninye naa kelo ninye adupoyu te nkoitoi enye. 

16  Entinyikakaki nanu, entoning ena: ore ebaiki apa te nkiterunoto eitu nanu airo too nkisudorot, ore ebaiki ina kata apa naeuo ina aaku, atii apa nanu ine.” Ore taata naairriua nanu Olaitoriani Enkai te nebo Enkiyang'et enye. Enkitobirata e Nkai too ltung'ana lenyena 

17  Nji ejo Olaitoriani, Ilo likikordu iyie, Ilo Osinya le Israel: “Ara nanu Olaitoriani Enkai ino, ilo likinteng'en iyie tudupoyu, ilo likinkoo iyie te nkoitoi nilo aim. 

18  Oi apa tenaa itoning'o nkitanapat aainei, amu anaata etotiuo eseriani ino anaa olkeju, netiu esupatisho ino anaa lopir le naiposha; 

19  anaata etaba eishoi ino anaa osinyai, ore lelo litoiuo iyie nebayu anaa soito lo sinyai; ore enkarna enye nemeiwuang'ieki ae kata arashu eishieki te dukuya nanu.” 

20   Shomo tung'uai Babilon, isika ilanya Ilkaldayo, mbalunye ena te mbuakunoto e ng'ida, embalunye ena, nchoo elo abaya ina enkiting'oto e nkop; tejo, “Etokordua Olaitoriani osinka lenye Yakobo!” 

21  Eitu apa ninche etum enkure ina kata erikito ninche aimie ilpurkeli; eishoo enkare meturukunye te nkaraki ninche eing'uaa endapidapoi; etoosho ninye endapidapoi nerukunye enkare. 

22   “Meetae eseriani too ltorrok,” Olaitoriani ojo.

