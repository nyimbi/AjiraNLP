1   Etiaka apa Elisha ina kitok naitopiwuoki enkerai enye, “Inyo tenebo olmarei lino, shomo tamanya ewueji neba anaa enitamanya, amu eipotuo Olaitoriani olameyu, naa kelotu ajing ena kop too larin oopishana.” 

2  Nedumunye ina kitok alo te risioroto o rorei leilo tung'ani le Nkai. Nedumunye ninye o lmarei lenye nelo amany enkop oo Lfilisti ilarin oo pishana. 

3  Ore te nkiting'oto oo larin oopishana, eidipa ina kitok atushukunye te nkop oo Lfilisti, nelo asai olaiguanani te nkaraki enkaji enye. 

4  Negira apa olaiguanani airorie Gehasi osinka lo ltung'ani le Nkai, ajoki, “Tolikioki nanu kuna mbaa pooki sapuki naataasa Elisha.” 

5  Ore egira ninye aliki olaiguanani eneikuna Elisha pee eitopiu oltung'ani otua, ng'ura, ore ina kitok apa naitopiwuoki enkerai enye, nesai olaiguanani te nkaraki enkaji enye o enkurma enye. Nejo Gehasi, “Olkitok lai, lo aiguanani, nena ina kitok naa nena ina kerai enye apa naitopiwuoki.” 

6  Ore ake pee eikilikuan olaiguanani ina kitok, neliki ninye. Negelu olaiguanani oltung'ani kitok tenkaraki ina kitok, ejo, “Torrinyoki ninye entoki pooki nara enenye, tenebo endaa pooki naing'uaa enkurma enye, ebaiki enkolong apa nashomo tena kop o metabaiki taata.” Elisha tenebo olaiguanani Benhadad le Siria 

7  Eshomo apa Elisha Dameski. Naa kemuoi Benhadad olaiguanani le Siria; ore pee elikini ninye, aajoki, “Etii oltung'ani le Nkai ene,” 

8  nejoki olaiguanani Hasael, “Toshoroi enkishoroto shomo notore oltung'ani le Nkai, ninkilikuanishore Olaitoriani tialo ninye ajoki, ‘Kaishiu nanu tena muoyian?’ ” 

9  Nelo Hasael anagare ninye, neshoroo enkishooroto, mpukunot pooki oo ntokitin sidain e Dameski, ilolan loo ntamesin onom, ore pee aitashe te dukuya ninye, nejoki, “Aairiwua nanu olayioni lino Benhadad, olaiguanani le Asiria maeu enitii ejo, ‘Kaishiu nanu tena muoyian?’ 

10  Nejoki Elisha ninye, “Shomo tiaaki ninye, ‘Inchiu iyie’, kake aaitoduaa nanu Olaitoriani nchere meeta nchere pee miye.” 

11  Neshumu nkonyek enyena aing'or ninye, ometaba anaa nedol enkurruna. Neishir ilo tung'ani le Nkai. 

12  Nejo Hasael, “Kainyoo pee eishir olkitok lai?” Newaliki ajoki, “Enkaraki naiyolo entorroni nilo aitaas iltung'ana loo Siraeli; ilo iyie apejoo isempewueti lenye, nilo aar metuata ilbarnot lenye to lalem, nidung'udung' nkera enye aitaa ndung'udung'ot, niaar metuata nena kituaak enye naairoshiutuo.” 

13   Nejoki Hasael ninye, “Kainyoo ninye osinka lino, laa oldia ake, eji metaa keas ena bae sapuk?” Newaliki Elisha ajoki, “Aaitoduaa nanu Olaitoriani nchere ilo aaku olaiguanani le Siria.” 

14  Nelo ninye aing'uaa Elisha, nelo enetii olkitok lenye, nejoki ilo kitok lenye ninye, “Kaa iyie kitiaaka Elisha?” Newaliki ninye ajo, “Aatiaaka ninye inchiu iyie.” 

15  Kake ore pee ekenyu, nedumu ninye olkarasha le dapash, neitadoiki enkare neisalaashaki enkomom enye, ometua ninye. Neaku Hasael olaiguanani te rishata enye. Olaiguanani Yeharam le Yuda (

2   Int 

21  .

1  -

20  ) 

16  Ore to lari le imiet le nkitoria e Yoram olayioni le Ahab, olaiguanani loo Siraeli, neiteru Yehoram olayioni le Yehoshafat ilo aiguanani le Yuda aitoreisho. 

17  Oloo larin tomoni uni oare apa ninye pee eiteru aaku olaiguanani, neitoreisho ninye ilarin isiet te Yerusalem. 

18  Neibung ninye orrekie loo laiguanak le Israel, anaa apa enataasa enkaji e Ahab, amu entito e Ahab apa enkitok enye. Neas ninye mbaa torrok too nkonyek o Laitoriani. 

19   Kake eitu ake eidaikie Olaitoriani Yuda, te nkaraki Daudi osinka lenye, amu eisiligie apa Olaitoriani pee eisho ninye oltaa, o layiok lenyena ntarasi. 

20   Ore too nkolong'i enyena, neorori Edom te nkitoria e Yuda, negelaki ate olaiguanani lenye maate. 

21  Nelo Yoram agiroo Saair tenebo ngarrin enyena pooki oo mbartan, nedumunye kewarie, ore ninye o lelo kituaak loo ngarrin e njore, near aamut lelo tung'ana pooki le Edom apa oo manita ninye. Kake eilanyishe enjore enye alo ang. 

22  Neaku etoorori apa Edom te nkitoria e Yuda ometabaiki ena olong. Neitoki ake sii Libna aorori teina kata. 

23  Ore apa nkulie kiaasin e Yoram, o nena pooki naataasa ninye neigeroki te mbuku oo ntepen oo laiguanak le Yuda. 

24  Neirura Yoram etua anaa apa loo menye, nenukari tenebo loo menye te nkanasa e Daudi, neitoreisho Ahasia olayioni lenye te rishata enye. Olaiguanani Ahasia le Yuda (

2   Int 

22  .

1  -

6  ) 

25  Ore to lari le tomon oare le nkitoria e Yoram olayioni le Ahab, olaiguanani loo Siraeli, neitaae Ahasia olayioni le Yoram olaiguanani le Yuda, neiteru aitoreisho. 

26  Oloo larin tikitam oare apa Ahasia pee eiteru aitoreisho, neitoreisho ninye olari obo te Yerusalem. Ore apa enkarna e ng'otonye naa keji Atalia, naa nkakuyiaa lenye apa Omori olaiguanani loo Siraeli. 

27  Eibung'a sii apa ninye orrekie le nkaji e Ahab, neas mbaa torrok too nkonyek o Laitoriani, anaa apa enataasa enkaji e Ahab. Amu olaputani apa ninye lo lmarei le Ahab. 

28  Eshomo apa ninye tenebo Yoram olayioni le Ahab aarare Hasael olaiguanani le Siria te Ramot-Gilead nepuo iltung'ana le Siria aapik Yoram olbae teine. 

29  Nerrinyunye olaiguanani Yoram metabaki te Yesreel, lelo baa lenyena ootipika iltung'ana le Siria te Ramot, ina kata apa pee earare Hasael olaiguanani le Siria. Nedoyio Ahasia olayioni le Yehoram, olaiguanani le Yuda alo adol Yoram olayioni le Ahab te Yesreel, amu kemuoi apa ninye.

