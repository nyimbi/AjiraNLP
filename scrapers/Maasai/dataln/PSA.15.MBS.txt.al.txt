1  Iyie Olaitoriani, kaing'ae olo aton to lng'obor lino? Kaing'ae olo amany ilo doinyo lino sinyati. 

2  Ilo olo meeta entioto, neas isupati, neiro esipata to ltau lenye; 

3  nemeiro mbaa e nkiteenikino to lng'ejep lenye, nemeitaas entorroni olchore lenye, nemekur aitubulaa olmarenke teilo le latia enye; 

4  laa ore too nkonyek enyena nemenaa looiba Enkai, neyanyit lelo ooure Enkai, ilo oinos olmumai nemeibelekenya; 

5  nemeitayu mpisai enyena te nkaraki dupoto, nemeng'amaa ninye entoki e ropare pee einyal esipata. Ore ilo oas kuna baa nemeigusugusieki ae kata.

