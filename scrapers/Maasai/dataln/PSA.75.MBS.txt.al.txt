1  Kincho iyiook iyie enashe, Enkai, kinchoru enashe; kimpot iyiook enkarna ino nikinken nkiaasin inono e nking'asia. 

2  Ore te ina kata nategeluaki, naa kaiguana nanu too sipat. 

3  Te neikirikira enkop o lelo pooki oomanya, nanu ilo oitasheyie ing'apeta enyena. 

4  Atiaaka nanu ilo owasa, “Mintoki awuasa,” najoki ilo torrono, “Midumu emowuo; 

5  mishum iyie emowuo ino ailepunye, anaa iro imolesh emurt.” 

6  Amu mme oloo saen, neme oloo ntoluo, neme ong'ata enkilepata; 

7  kake Enkai naiguana te sipata; neitadou obo neilepunye olikae. 

8  Amu enkaina o Laitoriani etii enkikompe, etii enaisho naitokitok naing'oling'olaki aaitobiraki, nepiku ninye, neok lelo aarruok pooki. 

9  Kake kang'ida nanu ntarasi, karanyaki enkisisa e Nkai e Yakobo. 

10  Ore nena mowuarak pooki e ilo torrono naa kedung'oo ninye, ore mowuarak e ilo supat naa keilepieki.

