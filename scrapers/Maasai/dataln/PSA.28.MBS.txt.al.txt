1  Iyie nanu aipoto Olaitoriani; endapidapoi ai, mikigirare nanu, amu ti nikigirare iyie nanu natiu anaa lelo oopuo aadoiki Engumoto. 

2  Toning'o oltoilo le sayiata ai, enkata naaishiraki nanu iyie te nkaraki eretoto, ina kata ailepie nanu nkaik aainei, aing'orie ewueji ino sinyati aisul. 

3  Mikiya iyie nanu te nebo larruok, te nebo lelo aasak loo ntorrok, ooiro eseriani te nebo lelo le latia enye, ore too ltauja lenye neeta entorroni. 

4   Ntalaa ninche te risioroto e siaai enye, o te risioroto oo nkiaasin e ntorroni enye, ntalaa ninche te risioroto e siaai oo nkaik enye, nchoo ninche olerrinyore oiririkino. 

5  ore enkaraki meshilaa ninche isiaitin o Laitoriani, anaa esiaai oo nkaik enyena, kegil ninye ninche nemeigil ae kata ashetu ninche. 

6  Meisisi Olaitoriani, amu etoning'o ninye oltoilo le nkomono ai. 

7  Olaitoriani ninye engolon ai naa elong'o ai; ninye eisilig oltau lai; naataretuo ninye nanu, ore enkaraki ina neting'ide oltau lai, naa kaisho nanu ninye enashe to sinkolio lai. 

8  Olaitoriani ninye engolon oo ltung'ana lenyena, iyie enjeunoto nasaru ilo lenye otubukoki eilata aaput. 

9  Ntajeu iltung'ana linono, nimayian enjeunoto ino; laa iyie olchekut lenye ninap ninche ntarasi.

