1Enkerai ai, imbung'a irorei laainei, ninteng'el inkitanapat aainei tiatua iyie. 2Imbung'a inkitanapat aainei pee inchu, tagolie nkiteng'enat aainei anaa enerok enkong'u ino. 3Teeniki ninche ilkimojik linono, ingero ninche te mbao o ltau lino. 4Tiaaki eng'eno, “Ira iyie enkanashe ai” nimpot eng'eno nagut ajo olchore lai oleng; 5pee kitum atagolie te ina kitok naibor onyek, te ina aitang'oroni napuyiapui irorei.
Enkitok naibor onyek
6Amu ore te lusie e nkaji ai, aturumishe aing'or boo te lusie ai, 7nadol tiatua ilmoda, namusu olbarnoti obo tiatua ilbarnot, oloti barnoti lemedamisho. 8Eim enkoitoi dapash e nkanasa embata enkaji e ina kitok, eibung enkoitoi alo enkaji enye 9pee mirimiru e nteipa, te nkata enkewarie o enkata enaimin. 10Naa ng'ura, nenang'are ninye enkitok, neishope anaa emulayoi, neeta enareuta. 11Neiro ninye meeta enkuretisho, metoni inkejek enyena tiang; 12etii te ina kata enkoitoi dapash e nkanasa netii tena kata enemirishoreki, ore te pooki lojata oo nkoitoi neton ninye aanyisho.
13Neibung ninye ang'utut, ore inkonyek enyena nekurraki ninye: 14nejoki ninye, “Aidipa atalaa ilasarri, neaku ore ena olong atalaa ilmuma laainei. 15Metaa ore taata aaewuo atumore, aaing'orua iyie oleng, neaku aanoto. 16Aitobira endapash ai too lkarash oo puyiapui le katani naing'uaa Misiri. 17Aitorropilo endapash ai te manoo o esonkoyo o sinantei. 18Wou, maiputa ate enchipai ang omekenyu; matishipakinoto ate te nyorrata. 19Amu metii olpayian lai ang'; eshomo enelakua. 20Newa olbene loo ropiyiani nelo naa keshukunye kenya ang te mpolos o lapa.” 21Ore too rorei kumok le mpakasata, nearaki ninye; ore too rorei lenyena oo puyiapui neidimu ninye. 22Ore ina kata ake, nesuj ninye ninye, anaa olkiteng opuoi aayieng arashu enkolii najing atua orreshet. 23Ometaba anaa neng'or embae oltau lenye. Anaa emotonyi nakuetiki ajing atua orreshet; meyiolo duoo ajo keinosie enkishui enye.
24Ore naa taata, nakera aainei, entoning'oki nanu niakuku ilooning'u lelo rorei le nkutuk ai. 25Mincho oltau lino eibelekenya asuj inkoitoi enyena, mipong'okino inkoitoi enyena; 26amu eitayio ninye ilmeneng'a kumok lemeikenayu. Ee, ore ilmeneng'a lenyena naa olorora kitok. 27Ore enkaji enye naa enkoitoi nalo enemeneng'a, nedoyio alo ilgilat le keeya.