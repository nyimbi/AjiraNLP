Enkomono e Yona
1Neomon Yona Olaitoriani Enkai enye ti atua enkoshoke e ilo sinkirri, 2ejo, “Aipoto nanu Olaitoriani, ti atua osina lai, naawaliki ninye nanu; ti atua enkoshoke e nemeneng'a aishira nanu, nitoning'o iyie oltoilo lai.
3Amu kitanang'aka nanu atua enguton, atua enguton oo naaiposha, naaman nanu nkariak pooki wueji; ore lopir pooki o nang'arot oo nkariak neim shumata nanu.
4Najo nanu, ‘Aatanang'ayioki aaiturraa aaitung'uaa dukuya ino; kaji pasa nanu aiko pee aigil adol enkaji ino sinyati?’
5Aaimulumulaitie nanu nkarriak, aatamana nanu enguton nkaloli pooki; neteene olairampai aman endukuya ai,
6too ntonat oo ldoinyo. Nadoyio nanu alo ina kop naaikenorieki nanu ntarasi; ore ake eyia, niyaua iyie enkishui ai ailepunye ti atua engumoto, Iyie Olaitoriani Enkai ai.
7Ore pee eiterre oltau lai ti atua nanu, nadamu nanu Olaitoriani; nelotu enkomono ai enitii atua enkaji ino sinyati.
8Ore lelo ooyanyit nkitanyaanyukot oo nkaitin e pesho neituraa enkisiligata enye nasipa.
9Kake ore nanu to ltoilo le nkishoroto e nashe naa kaapolosaki iyie olasar; ore ina nainosie olmumai kalak nanu. Eno Laitoriani enkordunoto!” 10Neirorie Olaitoriani osinkirri, nelopu Yona te nkop natoyio.