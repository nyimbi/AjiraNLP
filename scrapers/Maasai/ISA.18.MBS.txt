Keitame Olaitoriani Etiopia
1 Kuaak, enkop oo naipuko naaikurrukur natii lido kekun ilkejek le Etiopia; 2ina nairriwaa ilbalusuni lenyena aimie olkeju le Nail, too mpeuti naaitobiraki te narau oo nkujit naapor nkariak! Enchom intae, intae olkilikuai oneneng ina kop e lelo adoru oosipa seseni, enetii ilo orere ourei te netaana o te nelakua, ilo osho magilani otimirishe, odung ilkejek enkop enye. 3Ore intae kulo ootii enkop pooki, intae lelo oomanya enkop, te nedumuni olmonekie too ldoinyo, eng'ura! Te neoshi emowuo, entoning! 4Amu nji nanu aatiaaka Olaitoriani: “Kaitirring'a nanu aing'orisho te manyisho ai, aing'or asipu anaa te ndama eirowuaja, anaa enkatampoi e nkoiliolio te nkata e nkisampuare eirowuaju.” 5Amu ore eng'or enkisampuare, eidipa enkurma aitapuka, neibelekenya ntapuka aaku ilng'anayio, nedung'oo ninye lelo ng'osil to lalem odung'ishoreki, ore lelo ng'osil oo luaari nedung'oo. 6Neing'uari ninche pooki, meinosa nena taritik e ong'ata naatoni too ldoinyo, neing'ueikini ing'uesi e ntim. Neked ilmotonyi shumata ninche te nkata e nkirowuaj, netonie ing'uesi e ntim ninche te nkata e nkirobi.
7Ore kenya te ina kata neyauni nkishorot aaisho Olaitoriani loo lororani, naaing'uaa lelo tung'ana adoru nesipa seseni, lelo tung'ana oourei te netaana o te nelakua, ilo osho magilani omirisho, odung ilkejek enkop enye, o metabaiki oldoinyo le Sion, ine wueji e nkarna o Laitoriani loo lororani.