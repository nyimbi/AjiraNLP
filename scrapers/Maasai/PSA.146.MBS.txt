Te nkisisa e Nkai Olaitajeunoni
1meisisi Olaitoriani!
Isisa Olaitoriani lo tau lai!
2Kaisis nanu Olaitoriani nkolong'i naaba anaa naishu;
arany nanu enkisisa e Nkai ai eton aishu.
3Mipik osiligi lino ilkituaak,
mipik atua tung'ani lemetii eretoto atua ninye.
4Te nepuku enkiyang'et enye nerrinyokino
ninye enkop;
ore te ina olong neish nkitobirat enyena.
5Emayianaa ilo laa Enkai e Yakobo ninye eretoto enye,
laa Olaitoriani Enkai osiligi lenye,
6 ilo oitobira keper o enkop,
o enaiposha o pooki naatii atua;
ilo ooibung enkirukoto ntarasi;
7ilo oiguanare too sipat oloitorogonyaki;
ilo laa ninye oitoti olooisumash.
Olaitoriani olaaya ilooena;
8Olaitoriani obol ilmodook nkonyek.
Olaitoriani odumu ailepunye ilootalepokinote enkop;
enyor Olaitoriani ilo asipani.
9Errip Olaitoriani ilo omoni,
neibung ninye enkoliai o ilo lemeeta menye,
kake ore enkoitoi e ilo torrono neyau ninye enkidaata.
10Olaitoriani olo aitoreisho ntarasi,
Enkai ino, iyie Sion, too ishoritin pooki.
Meisisi Olaitoriani!