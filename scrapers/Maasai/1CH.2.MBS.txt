Eishoi e Yuda
1Kulo ninche ilayiok le Israel, Ruben, o Simion o Lawi, o Yuda, o Isaakar, o Sebulon, 2o Dan, o Yosef, o Benchamen, o Naftali, o Gaad, o Asheri, 3kulo ninche ilayiok le Yuda. Eer, o Onan, o Shela, ore kulo pokira okuni apa etoikio Betshua oo Lkanaani ninye. Ore apa Eer ilo kikau le Yuda naa oltung'ani arruoni te dukuya Olaitoriani. Neaku etara Olaitoriani ninye metua. 4Ore ina tito apa nayama olayioni lenye naji Tamar, neiki ninye Peres o Serak. Eeta apa Yuda ilayiok imiet.
5Kulo ninche ilayiok le Peres: Hesron o Hamul. 6Ore ilayiok le Serak naa Simri, o Etan, o Hemian, o Kalkol o Dara, imiet pooki. 7 Kulo ninche ilayiok le Kormi; Akar ilo aing'oling'olani loo Siraeli, laa ninye apa otigila nkitanapat too ntokitin naaitisinyakaki Enkai, 8ore olayioni le Etan naa Asaria.
Entalipa olmarei lo laiguanani Daudi
9Kulo ayiok apa etoikioki Hesron: Yerameel, o Ram, o Kelubia. 10Ram apa menye le Aminadab, naa Aminadab apa menye le Nahashon, ilo kitok loo layiok le Yuda. 11Nahashon apa menye le Salma, Salma le Boas, 12Boas le Obed, Obed le Yese 13Yese apa menye le Eliab naa ninye olkikau. Aminadab oliare, o Shimea aa ninye oliokuni. 14Natanel oliong'uan, 15Radai ole imiet, Osem ole ile 16Daudi oliopishana, ore nkanashera enye naa Seruyia, o Abigail. Ore ilayiok le Seruyia naa Abishai, o Yoab, o Asahel. Lelo pokira okuni. 17Etoiuo apa Abigail Amasa, ore menye le Amasa naa Yeter le Ishmael.
Eishoi e Hesron
18Eeta apa Kaleb olayioni le Hesron nkera naatoiuo enkitok enye naji Asuba, ore te Yeriot, naa kuna nkarn oo layiok lenyena, Yesher, o Shobab, o Adron. 19Ore pee eye Asuba, neyam Kaleb Efarat naa ninye natoiuo Huri. 20Huri apa menye le Uri naa Uri menye le Besalel.
21Ore te siadi nelo Hesron ayam entito e Makir, menye le Gilead. Neyamisho ninye aa oloo larin ntomoni ile, neiki ina tito ninye Segub. 22Naa Segub apa menye le Yair, laa ninye apa oata nkanas tikitam ookuni te nkop e Gilead. 23Kake etaaraitie apa Geshur o Aram nkanas e Hofotajir, o Kenat, o nkang'itie enyena kutiti, nkang'itie ntomoni ile. Ore kuna pooki naa inoo le ishoi oo le Makir, menye le Gilead. 24Ore tesiadi te keeya e Hesron, nelo Kaleb ayiolou Efarata, enkitok e Hesron papaai lenye. Neiki ina kitok ninye Ashuri, menye le Tekoa.
Eishoi e Yerameel
25Kulo ninche ilayiok le Yerameel ilo kikau le Hesron: Ram ilo kikau lenye, o Buna, o Oren o Osem o Ahija. 26Eeta sii apa Yerameel enkae kitok, naji enkarna enye Atara; naa ninye apa ngotonye e Onam. 27Kulo ninche ilayiok le Ram ilo kikau le Yerameel: Maas o Yamin o Eker. 28Kulo ninche ilayiok le Onam: Shamai o Yuda ore ilayiok le Shamai naa Nadab o Abishur. 29Ore apa enkarna enkitok e Abishur naa Abihail neiki Abishu Ababan o Molid. 30Ore ilayiok le Nadab naa; Seled o Apaim, neye Selad meeta enkerai. 31Ore ilayiok le Apaim naa Ishi, ore ilayiok le Ishi, naa Sheshan, ore ilayiok le Sheshan naa Ahalai. 32Naa kulo ilayiok le Yada, olalashe le Shamai, o Yeter o Yonatan. Etua apa Yeter meeta enkerai. 33Kulo ninche ilayiok le Yonatan: Pelet o Sasa. Ore kulo naa ile ishoi e Yerameel. 34Meeta apa Sheshem ilayiok, ntoyie ake eeta. Neeta apa Sheshem Olmisiri rrindik oji enkarna enye Yerha. 35Neishooyo Sheshan ina tito enye meyama Yerha, orrindik lenye. Neiu ina tito Atai, 36Atai apa menye le Natan, 37naa Natan menye le Sabad. Sabad apa menye le Efla naa Efla menye le Obed. 38Obed apa menye le Yehu, naa Yehu menye le Asaria. 39Asaria apa menye le Heles, 40naa Heles menye le Eleasa. Eleasa menye le Sismai naa Sismai menye le Shalum. 41Shalum menye le Yekemia naa Yekemia menye le Elishama.
Kulikae le ishoi e Kaleb
42Kulo ninche ilayiok le Kaleb ilo alashe le Yerameel: Marehash ilo kikau lenye, laa ninye menye le Sif, ore ilayiok le Maresha olkikau lenye naa 43ilayiok le Hebron: Kora, Tapua, o Rekem o Shema, 44Shema apa menye le Raham, menye le Yorkeam; aa menye Shamai apa Rekem, 45kulo ninche ilayiok le Shamai: Maon: naa Maon apa menye le Betsar. 46Ore sii apa Efa ina apiani e Kaleb, neiu Haran, o Mosa o Geses, naa Haran apa menye le Geses. 47Ilayiok le Yehadai; Regem, o Yotam, o Gesham o Pelet o Efa, o Shaaf. 48Ore Maaka ina apiani e Kaleb neiu Sheber o Tirhana. 49Etoiuo sii Shaaf menye le Madmana, o Shefa menye le Makbena o menye le Gibea; ore apa entito e Kaleb naa keji Aksa. 50Kulo apa ileishoi e Kaleb.
Ilayiok le Huri ilo kikau le Efrata: Shobal menye le Kiriat-yearim, 51Salma menye le Betlehem o Heref menye le Betgader. 52Eeta apa Shobal menye le Kiriat jearim kulikae ayiok; Haroe laa ninye olpisiai loo lmonubot. 53Ore ilmareita loo Lkiriat-yearim naa Iltiriti, o Iputi, o Ilchumati o Imishirati, naa kulo eing'uaa Ilsoriti o Ilshitoa. 54Ilayiok le Solma: Betlehem o Lnetofari o Arot-bet-Yoab, o lpisia loo Lmahahati, o Lsori. 55Ore sii ilmareita loo laigerok apa oomanya Yabes, naa Iltirati o Ichimeat o Lsukati. Ore kulo naa Ilkeni apa ooetuo aaing'uaa Hamat, menye lolmarei le Rekab.