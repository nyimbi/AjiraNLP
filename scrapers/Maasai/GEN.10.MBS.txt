Eishoi oo layiok le Noa
(1 Int 1.5-23)
1Kuna iishoritin oo layiok le Noa, Shem, o Ham o Yafet, netoikioki ninche ilayiok te siadi olairrag le nkare.
2Ore ilayiok le Yafet naa kulo: Gomer, o Madai, o Yafan, o Tubal, o Mishek, o Tiras. 3Ore ilayiok le Gomer naa Askenas, o Rifat, o Togarma, 4ore ilayiok le Yafan naa Elisha, o Tarshish, o Kitim, o Dodaim. 5Te kulo etegelari iltungana loo lkirinen le naiposha aaidapashari. Ore kulo naa ilayiok le Yafet too nkuapi enye, oltung'ani ake o enkutuk enye, too lmareita lenye tiatua iloshon lenye.
6Ore ilayiok le Ham naa Kush, o Misri, o Put, o Kanaan. 7Ore ilayiok le Kush naa Seba, o Hafila, o Sabta, o Raama, o Sabteka. Ore ilayiok le Raama naa Sheba, o Dedan. 8Neiu Kush Nimrod laa ninye apa otang'asa aaku oltung'ani magilani te nkop. 9Ore apa Nimrod naa olang'oroni magilani te dukuya Olaitoriani. Ore enkaraki ina etejoki, “Olotiu anaa Nimrod olang'oroni magilani te dukuya Olaitoriani.” 10Ore enkiterunoto enkitoo enye naa Babel, o Erek, o Akad, o Kalneh o lelo pooki ootii enkop e Shinar. 11Nepuku teina kop alo Asiria neshet Ninawi o Rehobosuira, o Kala; 12o Rasen te rishata e Ninawi o Kala, aa ninye enkanasa kitok. 13Neaku Misri menye le Ludi o Anami, o Lehabi, o Naftuhi. 14O Patrusi, o Kasluhi, (laa ninye eing'uaa Ilfilisti) o Kafitori.
15Neaku Kanaan menye le Sidon ilo kikau lenye, o Het, 16o Lyebusi o Lamori, o Lgirgashi, 17o Lhifi, o Larki, Olsini, 18o Larfadi o Lsemari, o Lhamat; ore te siadi neidapasha ilmarei le Kanaan too nkuapi. 19Ore olpolosie le Kanaan edumunye te Sidon te nkalo e Gerar, ometabaiki Gasa, te nkalo e Sodom o Gomorra o Adma, o Siboiim ometabaiki Lasha. 20Kulo ninche ilayiok loo loshon lenye.
21Naa Shem sii menye loo nkera pooki e Eber, olalashe botor le Yafet, etoikioki sii ninye nkera. 22Ore ilayiok le Shem naa, Elam, o Ashur, o Arpakashad, o Lud, o Aram. 23Ore ilayiok le Aram naa Usi, o Hul, o Geter, o Mash. 24Neaku Arpakashad menye le shela, neaku Shela menye le Eber. 25Neikini Eber ilayiok oare, nejo obo enkarna Peleg, amu too nkolong'i enyena etoore enkop. Neji olalashe lenye Yokitan. 26Neaku Yokitan menye Almodad, o Shelaf, o Hasarmafet o Yara, o 27Hadoran, o Usal, o Dikla, 28o Obal, o Abimael, o Sheba, 29o Ofir, o Hafila o Yobab; ore lelo pooki naa ilayiok le Yokitan. 30Ore emanyisho enye epuku aing'uaa Mesha te nkalo e Sefar o metabaiki enkop oo ldoinyo te nkilepunoto enkolong. 31Kulo ilayiok le Shem to lmarei lenye, o too nkutukie enye, o too nkuapi enye, o too loshon lenye.
32Kulo ninche ilmarei loo layiok le Noa, te risioroto oo ishoritin enye, too loshon lenye. Naa te kulo eidapashakinote iloshon oriong enkop eidipa atulusoi oloirrag le nkare.