Eishoi e Isaakar
1Ilayiok le Isaakar; Tola, o Pua o Yashub, o Shimron, lelo pokira oong'uan. 2Ilayiok le Tola, Usi, o Refaia, o Yeriel, o Yahamai, o Ibsam, o Shemuel, ninche ilukuny oo nkajijik oo loo menye, aa taa Tola, Lmurran magil too lporori lenye. Ore esiana enye too nkolong'i e Daudi naa nkalifuni tikitam oare o iip ile. 3Ilayiok le Usi: Israhia. Ore ilayiok le Israma naa: Mikael, o Obadia, o Yoel, o Ishia, lelo pokira imiet, naa iltung'ana kituaak pooki. 4Ore tenebo ninche too iishoritin enye, terisioroto oo nkajijik oo loo menye, naa iltimito le njore, nkalifuni tomoni uni oile, amu eeta apa ninche nkituaak kumok o layiok. 5Ore iltung'ana lenye ootii ilmareita le Isaakar naa nkalifuni ntomoni isiet oopishana pooki, ilmurran magil, eigeroki nkarn enye anaa iishoritin.
Eishoi e Benchamen o ene Dan
6Ilayiok le Benchamen: Bela, o Besher, o Yediael, lelo pokira okuni. 7Ilayiok le Bela: Esron, o Usi, o Usiel o Yerimot o Iri, lelo pokira imiet, ilukuny oo nkajijik oo loo menye, ilmurran magil. Ore enkigeroto enye anaa too iishoritin enye naa nkalifuni tikitam oare o tomoni uni oong'uan. 8Ilayiok le Beker: Semira o Yoash, o Eliesa, o Elioenai, o Omori, o Yeremot, o Abija o Anatot o Alemet. Ore apa kulo pooki naa ilayiok le Beker.
9Ore enkigeroto oo nkarn enye te risioroto oo iishoritin enye, anaa lukuny oo nkajijik oo loo menye, lelo murran magil naa nkalifuni tikitam o iip are. 10Ilayiok le Yediel: Bilhan. Ore ilayiok le Bilhan naa Yeush o Benchamen, o Ehud, o Shenana, Sesan, o Tarshish o Ahishahar. 11Ilayiok le Yediel kulo pooki te risioroto oo lukuny oo nkajijik oo loomenye, ilmurran magil ninche. Nkalifuni tomon oopishana o iip are esiana enye, ilooterretenate to larrabal. 12Ore Shupim o Hupim naa ilayiok le Iri, ore Hushim naa obo loo layiok le Aher.
Eishoi e Naftali
13Ilayiok le Naftali: Yahasiel, o Guni, o Yeser, o Shalum, ilo le ishoi e Bilhal.
Eishoi e Manase
14Ilayiok le Manase: Asriel laa ninye apa etoikio enkapiani enye e Aramean, etoiuo sii apa Makir menye le Gilead. 15Eyamaka sii apa Makir Hupim o Shupim. Ore enkarna e nkanashe enye naa Maaka. Ore enkarna e nkanashe enye e are naa Selofehad; neiu apa Selofehad ntoyie. 16Ore Maaka ina kitok e Makir neiu olayioni, neisho enkarna ajo Peres, ore enkarna o lalashe lenye naa Sheresh: Ore ilayiok lenyena naa Olam o Rakem. 17Ilayiok le Ulam: Bedan. Kulo apa ilayiok le Gilead ole Makir, olayioni le Manase. 18Ore enkanashe enye Hamoleket neiu Ishod, o Abiesa, o Mahala. 19Ore ilayiok le Shemida naa Ahian, o Shekem, o Likihi o Aniam.
Eishoi e Efraim
20Ilayiok le Efraim: Shutela, o Bered, olayioni lenye, o Tahat olayioni lenye, o Eleada olayioni lenye, o Tahat olayioni lenye, 21o Sabad olayioni lenye, o Shutela olayioni lenye, o Eser o Elead laa ninche apa ootasesekuana iltung'ana le Gat apa ootoiwuoki teina kop, enkaraki naetuo ninche aaibung nkishu enye. 22Neishiraki ninche Efraim papaai lenye nkolong'i kumok nepuonu ilalashera lenye aaitagol ninche. 23Nelo Efraim ayiolou enkitok enye, nenutayu ninye neiu enkayioni, neisho ninye enkarna ajo, Beria, enkaraki natijing'a entorroni atua enkaji enye. 24Ore entito enye naa keji Sheera, naa ninye apa natesheta Betoron e abori o ene shumata o Usensheera. 25Rafan apa olayioni lenye, o Rashef olayioni lenye o Tela, olayioni lenye, 26o Ladan olayioni lenye o Amihud olayioni lenye, o Elishama, olayioni lenye 27o Nuni olayioni lenye o Yoshua olayioni lenye. 28Ore apa emanyisho enye o masaa enye naa Betel o nkang'itie enyena kutiti, o enkalo oloo saen le Naaran, o enkalo o loo ntoluo le Geser o nkang'itie enyena kutiti o Shekem o nkang'itie enyena kutiti, o Aya o nkang'itie enyena kutiti. 29Tenebo sii ilpolosien loo le Manase, o Betshean tenebo nkang'itie enyena kutiti, o Taanak o nkang'itie enyena kutiti, o Dor o nkang'itie enyena kutiti. Kunen apa neemanya ilayiok le Yosef ole Israel.
Eishoi e Asheri
30Ilayiok le Asheri: Imna, o Ishfa o Ishfi, o Beria o enkanashe enye Sera. 31Ilayiok le Beria: Heber o Malkiel, laa ninche apa iloomenye le Birsait. 32Herber apa menye le Yafet, o Shomer, o Hatam, o enkanashe enye Shua. 33Ilayiok le Yafet: Pasak, o Bimhal, o Ashfat. Kulo ninche ilayiok le Yafet. 34Ilayiok le Shemer olalashe lenye: Roga, o Yehuba, o Aram. 35Ilayiok le Helem olalashe lenye: Sofa, o Imna, o Shelesh, o Amal. 36Ilayiok le Sofa: Sua, o Harnefen o Shual, o Beri, o Imra, 37o Beser, o Hod, Shama, o Shilsha, o Iltran, o Beera. 38Ilayiok le Yater: Yefune o Pispa o Ara. 39Ilayiok le Ula: Ara, o Hamiel, o Risia. 40Ore kulo pooki naa iltung'ana le Asheri, ilukuny oo nkajijik oo loo menye, ilootonyorrayioki naa ilmurran magil, ilarikok loo lkituaak. Ore esiana enye anaa too iishoritin enye tenkaraki enkisiaayiare o larrabal, naa iltung'ana nkalifuni tikitam o ile.