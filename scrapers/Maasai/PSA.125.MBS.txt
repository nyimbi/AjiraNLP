Erripoto e seriani oo ltung'ana le Nkai
1Ore lelo ooisilig Olaitoriani netiu anaa oldoinyo le Sion,
lemeidimi aaigusugusie,
kake ebik ninye ntarasi.
2Ore anaa enamanita ildoinyo Yerusalem,
neijia etiu Olaitoriani emanita iltungana lenyena,
ebaiki ena kata o intarasi.
3Amu melotu eng'udi e nkitoria e lelo arruok
shumata ina kop natudung'okoki isupati
pee meitorioo ake isupati nkaik enye aas entorroni.
4Ntaasa isupati, Olaitoriani,
lelo oonyor isupati,
o lelo supati too ltauja lenye!
5Kake ore lelo ooibelekenya aapuo aaim nkoitoi enye naalojiloja,
nelo Olaitoriani arikoo ninche te nebo lelo torrok!
Meeu eseriani Israel!