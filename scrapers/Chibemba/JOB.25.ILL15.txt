Lesa Umwine wa maka yonse
1Elyo Biludadi umwina Shuha nao alandilepo ati,
2“Ubufumu no bucindami fyakwa Lesa,
eulenga ukuti mu mulu umo ekala mube icibote.
3Nani uwingapenda ifita fyakwa Lesa ifimubombela?
Nani uo ulubuuto lwakwa Lesa lushisanikila?
4Bushe umuntunse kuti aba shani uwalungama pa cinso cakwa Lesa,
kuti asanguluka shani uwafyalwa ku mwanakashi?
5Ngefyo no mweshi wine taubalikisha,
ne ntanda shine tashibengeshima pa cinso cakwe,
6nga palibufi umuntunse uwabafye umutiti,
umwana wa muntu uwabafye akamwambo!”