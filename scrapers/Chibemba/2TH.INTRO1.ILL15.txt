AMASHIWI YAKULONDOLOLA PALI UYU KALATA
Paulo alembele abena Tesalonika uyu kalata wabubili, ico ubwafya bwa pa mulandu wa kubwela kwakwa Kristu bwakonkenyepo. Tapapitile nshita itali pakati ka kalata wantanshi noyu wine uwacibili. Kanshi Paulo acili ku Kolinti eko alembele noyu wacibili.
Muli uyu kalata Paulo aeba abena Tesalonika ukuti, ilyo Kristu talabwela pa bushiku bwa Mfumu ubwakupelekeshako, umubi, umulwani wakwa Kristu eukabalilapo ukwisa. Paulo abakonkomesha no kuba abashangila mu cisumino nangu kube amafya na macushi. Abakonkomesha nokuti bali nokulaibombela abene nga Paulo mukufwaya ifyo balekabila mu bumi bwabo.
Imilandu yatantama ifi
Ukutendeka kwa kalata 1:1-2
Paulo abatasha pa cisumino cabo 1:3-4
Kristu akesa putula imilandu ya bantu bonse 1:5-12
Paulo abafunda palwa kwisa kwakwa Kristu 2:1-17
Paulo abakonkomesha pafyo bali nokwikala nga bena Kristu 3:1-15
Ukusondwelela kalata 3:16-18