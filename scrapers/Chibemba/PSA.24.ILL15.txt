Ulwakwa Davidi.
1Isonde lyonse na fyonse ifya bamo fyakwa Yawe,
e mwine we sonde lyonse na bantu abaikalapo.
2Pantu ewalishimpa pa mulu wa pali babemba,
ewacita ne mifula yaciko mu menshi ya muli babemba.
3Nani uwalinga ukunina ulupili lwakwa Yawe?
Bushe nani uwingeminina mu ncende yakwe iyamushilo?
4Ala kanofye muntu uwa minwe iyabula umulandu no mutima uwakaele,
uushatemwa ukubepa ubufi,
kabili uushilapa ubufi.
5Ena eukapaalwa no kusekelelwa kuli Yawe,
eo Lesa umupusushi wakwe akashininkisha.
6Abantu ba uyu musango ebafwaya Yawe,
ebafwaya ukuba pa cinso cakwa Lesa wakwa Yakobo.
(Selah)
7Isukeni mwe mpongolo isukisheni,
isukeni mwe fipata fyakale,
muleke Imfumu yalulumbi ingile.
8Ngeyo Mfumu iyalulumbi nani?
Ala ni Yawe uwamaka kabili uwabulamba,
Yawe uucimfya inkondo.
9Isukisheni mwe mpongolo,
isukeni mwe fipata fyakale,
muleke Imfumu iyalulumbi ingile.
10Ngeyo Mfumu iyalulumbi nani?
Ni Yawe umwine wa fita,
e Mfumu iyalulumbi.
(Selah)