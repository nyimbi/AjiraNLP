Ulwimbo lwakunina.
1Ine ndeinwina amenso yandi ku mpili,
nga ni kwi uko ningasanga uwakungafwa?
2Ine ubwafwilisho bwandi bufumafye kuli Yawe,
uwabumba umulu ne sonde.
3Ena takaleke amakasa yobe ukushelela,
uusunga iwe tashipula iyoo.
4Cine cinefye, uusunga Israeli tashipula
nangu ukulala utulo nakalya.
5Yawe eukusunga iwe,
Yawe e cintelelwe cobe lwa ku kulyo kobe.
6Akasuba takakakucite icibi ilyo kabalike,
nangu umweshi wine mu nshita ya bushiku.
7Yawe akulakubaka ku fibi fyonse,
akulakusunga umutende.
8Yawe akulakubaka ilyo wakulafuma,
ne lintu wakulaingila,
lyonse ukutampa nomba ukuya umuyayaya.