Amashiwi ayakulondolola pali ici citabo
Icitabo cakwa Yona tacapalana ne fitabo fimbi ifya bakasesema mukulembwa. Ici citabo cena calondolola ifyacitike kuli kasesema Yona uwaeseshe ukutalamina icipope cakwa Lesa. Lesa aebele uyu kasesema ukuya ku Ninife, uwali umusumba ukalamba uwa calo icakwatishe amaka ica Asiria. Ici calo ecali icilwani nganshi ku calo ca Israeli. Lelo Yona tafwaile ukuya kuli ici calo na mashiwi yakwa Lesa, pantu alishibe ukuti Lesa takafikilishe ukonaula ulya musumba nga balapila no kupilibuka. Lelo panuma ya finkunka ifyamucitikile, aishile sumina ukuya nangu aishile umfwamo ububi pakumona ukuti Lesa akaana ukufikilisha ukonaula ulya musumba.
Ici citabo cilangililafye ubukulu bwa maka yakwa Lesa pa bubumbo bwakwe. Lelo icakulishapo fintu calanda pa bukulu bwa kutemwa kwakwa Lesa no luse lwakwe. Ena ni Lesa uucita uluse na ku bantu ababa abalwani ba bantu bakwe, Lesa uushisekelela mukukanda nangu ukonaula abantu.
Imilandu yatantama ifi
Ukwitwa kwakwa Yona elyo no kukanabeela 1:1-17
Ukulapila kwakwa Yona elyo no kupusushiwa kwakwe 2:1-10
Imbila yakwa Yona ku bena Ninife 3:1-10
Uluse lwakwa Lesa pa bena Ninife 4:1-11