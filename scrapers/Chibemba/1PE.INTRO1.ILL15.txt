AMASHIWI YAKULONDOLOLA PALI UYU KALATA
Umusole Petelo ewalembele uyu kalata. Petelo alembele uyu kalata ku bena Kristu abasalanganine mu fyalo ifyalekana lekana ifya Benafyalo, mu nshiku sha lelo ni ku calo ca Turkey. Umulandu abalembele uyu kalata, ni pakuti abakoselesheko baleshipikisha mu macushi baleculako na pafyo abantu balebacusha pa mulandu wa cisumino cabo. Muli uyu kalata abeba nokuti baleibukisha Imbila Nsuma yakwa Yesu Kristu. Yesu wena aculile nganshi, basukile bamwipaya, lelo aishile shukuka ku bafwa. Ici cifwile ukubapeela isubilo ilyakuti, ilyo balecula, ayo macushi yakubafwakofye ukwishiba icishinka pa cisumino cabo nokuti Yesu Kristu akesa balambula pa bushiku bulya akabwela. Muli uyu kalata Petelo acincisha na bantu alembele uyu kalata ukuti lyonse mu bumi bwabo, bali nokwikala ne mikalile nga bantu bakwa Kristu.
Imilandu yatantama ifi
Ukutendeka kwa kalata 1:1-2
Petelo abebukishako ifyo Lesa abapususha 1:3-12
Abacincishako kufyo bali nokwenda nga bantu bakwa Lesa 1:13—2:10
Bali nokupashanya Kristu mu nshita ya macushi 2:11—4:19
Umwina Kristu abe no mutima wakuicefya no wakutumika 5:1-11
Ukusondwelela kalata 5:12-14