Amashiwi yakulondolola pali ici citabo
Ici icitabo cakwa Nehemia kuti cayakanishiwa mu fipande fine. (1) Nehemia abwelela ku Yerusalemu kukuba umulashi wa calo ca Yuda, uko atuminwe na kateeka mukalamba uwa calo ca Pesia. (2) Ukukuula cipya cipya ifibumba fya musumba wa Yerusalemu. (3) Ukubelenga amafunde yakwa Yawe ukufuma kuli Esra shimapepo, nefyo abantu balapile pa fyabubifi fyabo. (4) Imilimo imbi iyo Nehemia abombele ilyo ali umulashi wa calo ca Bayuda.
Icintu cimo icaishibikwa nganshi fintu Nehemia ali uwashintilila pali Lesa no mutima wakwe onse nefyo ali uwakulapepa inshita shonse.
Imilandu yatantama ifi
Nehemia abwelela ku Yerusalemu 1:1—2:20
Ifibumba fya musumba wa Yerusalemu fyakuulwa cipya cipya 3:1—7:73
Amafunde yakwa Lesa yabelengwa ne cipangano cabukululwa cipya cipya 8:1—10:39
Imilimo imbi iyo Nehemia abombele 11:1—13:31