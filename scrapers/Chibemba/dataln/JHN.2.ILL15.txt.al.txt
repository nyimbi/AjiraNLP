1  Awe ilyo papitile inshiku shibili, mu bwashitatu kwali ubwinga mu Kana mu calo ca Galile. Nyina kwa Yesu nao eko ali. 

2  Yesu na basambi bakwe nabo balibalalike ku bwinga. 

3  Kanshi ilyo umwangashi wapwa, nyina kwa Yesu aisa mweba ati, “Wapwa umwangashi onse.” 

4  Nomba Yesu ayasuka ati, “Mayo, nga mulenjipushisha nshi? Inshita yandi tailafikila.” 

5  Nyina kwa Yesu ena aeba ababomfi ati, “Mucite fyonse ifyo alemweba.” 

6  Palipo imitondo ya mabwe mutanda iya menshi pakukonka ulutambi lwa Bayuda ulwakusamba pakuisangulula. Cila mutondo kuti mwaingila amatepe ya menshi yane nangu yasano. 

7  Elyo Yesu aeba ababomfi ati, “Isusheni amenshi muli iyi mitondo.” Awe baisusha amenshi mu mitondo ukufikafye na pamulu. 

8  Yesu abeba ati, “Tapulenimo, twalileni umukalamba wa bwinga.” Awe efyo bacita. 

9  Awe umukalamba wa bwinga atapulamo amenshi ayalwike umwangashi. Wena ninshi teshibe uko umwangashi wafuma, lelo ababomfi abatapile amenshi bena ninshi nabeshiba. Kanshi epakwita shibwinga alamweba ati, 

10  “Umuntu onse abalilapo ukupeela umwangashi uuwamishepo. Ilyo abantu betilwe banwa nganshi, elyo aleta umwangashi uushiwamishe. Nomba iwe nausunga umwangashi uuwamishe ukufika na nomba!” 

11  Ici e cishibilo Yesu abalilepo ukucita. Acicitile mu Kana umushi wa mu Galile. Awe asokolola ubucindami bwakwe, na basambi bakwe epakumusumina. 

12  Panuma ya ifi, Yesu na nyina na bamunyina na basambi bakwe batentemukila ku Kapenamu. Nomba baya ikalako inshikufye shinono. Yesu atamfya abamakwebo mwi Tempele (Mateo 

21  :

12  -

13  ; Mako 

11  :

15  -

17  ; Luka 

19  :

45  -

46  ) 

13   Cilya Ipasaka inshikunkulu ya Bayuda iya Cakucilila yapalama, Yesu aninika ukuya ku Yerusalemu. 

14  Mwi Tempele, asangamo abantu abaleshitisha iŋombe, impaanga ne nkunda, na bambi nabekala balekabushanya indalama. 

15  Awe abuula imyando apangako icikoti. Elyo alatamfisha bonse panse ye Tempele, impaanga ne ŋombe shine. Alapenaula amatebulo ya balekabushanya indalama, ne ndalama shapasangana. 

16  Abaleshitisha inkunda bena abeba ati, “Fifumyeni muno! Tamuli nakusangula iŋanda yakwa Tata icisankano!” 

17  Elyo abasambi baibukisha ifyalembwa ifyakuti, “Icitemwiko cakutemwisha isano lyobe, we Lesa cikanjipaya.” 

18  Abayuda bena bamwipusha abati, “Bushe cishibilo nshi wingacita icingatulanga ukuti, walikwata amaka yakucita ifi wacita?” 

19  Yesu abasuka ati, “Bongololeni ili Tempele, na ine nkalikuula mu nshiku shitatu.” 

20  Abayuda bamwasuka abati, “Bapwile imyaka amakumi yane na mutanda pakukuula ili Tempele. Elyo iwe niwe wingalikuula mu nshikufye shitatu?” 

21  Lelo Tempele Yesu alelandapo, mubili wakwe. 

22  Kanshi ilyo aisa shukuka ku bafwa, abasambi bakwe epakwibukisha ifyo abashimikileko pali uyu mulandu. Awe basumina ifyalembwa mu Malembo Yamushilo, na mashiwi Yesu abebele. Yesu alishiba ifyo abantu baba 

23  Nomba mu nshikunkulu ye Pasaka, ilyo Yesu ali mu Yerusalemu, awe abantu abengi bamusumina, ico bamona ifishibilo alecita. 

24  Nomba Yesu umwine tabacetekele iyoo, pantu alibeshibe bonse. 

25  Kabili talekabila ukuti kube uwakumweba ifyo abantu baba, pantu umwine wine alishiba ifyaba mu mitima ya bantu.

