1  Umwana wakwe Yehoshafati umwaume ewamupyene pa bufumu elyo akosha na maka yakwe pa bena Israeli. 

2  Abika abashilika ba nkondo mu misumba yonse iya malinga iya mu Yuda elyo abika ne nkambi sha bashilika mu Yuda elyo na mu misumba yakwa Efulemu ilya Asa wishi apokolwele. 

3  Yawe ali na Yehoshafati, pantu mu myaka yakwe iyakwambilapo aendele bwino mu nshila shaleendamo wishi Davidi. Talefwaya icinso ca milungu ba Baali, 

4  lelo ena afwaile Lesa wakwa wishi no kukonka amafunde yakwe ukucila imicitile yakwete abena Israeli. 

5  Yawe akosha ubufumu ubwali mu minwe yakwe. Elyo abena Yuda batendeka ukuleta ifyabupe kuli Yehoshafati, icakuti akwata icuma icingi nganshi elyo no mucinshi. 

6  Umutima wakwe waipeeleshe ku nshila shakwa Yawe, kabili afumyamo incende shonse ishakupepelamo isho bacindika elyo atema ne nceshi sha mulungu Ashera ukufuma mu Yuda. 

7  Mu mwaka walenga itatu uwa pa bufumu bwakwe, atuma bacilolo bakwe Beni Haili, Obadia, Sakaria, Netaneli elyo na Mikaiya mukuya balesambilisha mu misumba ya mu Yuda. 

8  Pakati kabo pali na bamo abena Levi aba, Shemaiya, Netaniya, Sebadiya, Asaeli, Shemiramoti, Yehonatani, Adoniya, Tobiya, Tobadoniya elyo na bashimapepo Elishama na Yehoramu. 

9  Balasambilisha mu Yuda monse ninshi nabasenda icitabo ca mafunde yakwa Yawe. Baendawike mu misumba yonse iya mu Yuda, balesambilisha abantu. 

10  Umwenso wakutiina Yawe waikete ishamfumu shonse ishashingulwike icalo ca Yuda, icakuti takwali uwakucita ulubuli na Yehoshafati. 

11  Bamo Abafilisiti baletela Yehoshafati ifyabupe elyo na silifa ngo mutuulo. Elyo Abaarabu bamuletela ifitekwa, basukusuku amakana cine lubali ne myanda cine lubali (

7  ,

700  ) elyo na basawe nabo amakana cine lubali ne myanda cine lubali (

7  ,

700  ). 

12  Yehoshafati alekoselakofye asuka akwatisha amaka. Akuula imisumba ya malinga ne ya matala mu Yuda, 

13  elyo akwata ne fipe ifingi nganshi ifyo asunga mu misumba ya mu Yuda. Kabili asunga mu Yerusalemu abashilika abaishiba nganshi ukulwa. 

14  Kabili ifi efyali ukupendwa kwabo umwabela indupwa shabo, Ukufuma mu Yuda, abakalamba ba fita ikana limo (

1  ,

300  ,

15  Uwakonkapo ni Yehohanani umukalamba wa fita ali na bashilika amakana imyanda ibili na makumi cine konse konse (

280  ,

16  Uwakonkapo ni Amasiya mwana Sikiri uwaipeeleshefye umwine ku mulimo wakwa Yawe, ali na bashilika amakana imyanda ibili (

200  ,

17  Ukufuma muli Benjamini ni aba: Eliada umushilika uwamaka, ali na bashilika amakana imyanda ibili (

200  ,

18  Uwakonkapo ni Yehosabadi, ali na bashilika amakana umwanda umo na makumi cine konse konse (

180  ,

19  Aba e bashilika abalelinda imfumu, ukwabula ukupenda abo yatekele mu misumba ya malinga mu calo conse ica bena Yuda.

