1  We Yawe, we mfumu yesu, ifyo bwakula ubucindami bwe shina lyobe pano isonde ponse! Walipulamika ubukata bobe ukucila na pa myulu ine. 

2  Ku tunwa twa twaice no twa kwibele, eko waipekanishisha amalumbo yene yene, pa mulandu wakucimfya abalwani bobe, pamo na bantu bonse abakutalamina. 

3  Ntila nga nalolesha imyulu iyo wapanga ne minwe yobe, umweshi ne ntanda ifyo wabikamo. 

4  Ntila ngo muntunse wanshi uwakuti ulemutontonkanyapo? Umwana wa muntu nao wanshi uwakuti ulesakamana? 

5  Lelo walimulenga ukuti abe uwacepapo panono pali Lesa, walimufwika icisote cabufumu icamucinshi no bucindami. 

6  Walimupeela amaka ayakuteeka ifintu fyonse ifyo wabumba, walilenga na fyonse ukulamukunkwila, 

7  pa mpaanga ne Å‹ombe shonse, elyo na pa nama shonse isha mu mpanga, 

8  pa fyuni fya mu lwelele na pesabi ilyaba muli bemba, na pa fibumbwa fimbi fyonse ifyenda muli bemba. 

9  We Yawe, we mfumu yesu, ifyo bwakula ubucindami bwe shina lyobe pano isonde ponse!

