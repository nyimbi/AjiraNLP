1  Lumbanyeni Yawe! Mwe babomfi bakwa Yawe akumulumbanyeni, akulumbanyeni ishina lyakwa Yawe! 

2  Lekeni ishina lyakwa Yawe lipaalwe na matotelo ukutampa lelo ukufika na ku muyayaya. 

3  Ukutendekafye pa kutula kwa kasuba ukufika napo kawila, ishina lyakwa Yawe elyo nalilecindikwa. 

4  Yawe alisumbulwa ukucila pa bantu ba mishobo yonse pano isonde, no bucindami bwakwe bwalicila imyulu! 

5  Bushe nani uwingalingana na Yawe, Lesa wesu, uwaikala mu myulu umwasansama? 

6  Ena alenama pakulolesha, apabela ulwelele ne sonde. 

7  Ena ewimya umulanda mu lukungu, kabili no kwimya umupina pa mwina wa fisoso. 

8  Epakuti baleikala pamo ne ntungulushi, nasho intungulushi sha bantu babo. 

9  Ena ewacindamika iŋumba pa ŋanda yaiko, ukuba iyasansamuka nga nyina wa bana. Lumbanyeni Yawe!

