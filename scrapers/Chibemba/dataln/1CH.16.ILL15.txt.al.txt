1  Awe baletele Imbokoshi ya Cipangano iyakwa Lesa, baisa ibika mukati ke tenti lyakwa Lesa lintu Davidi aimike umwakwisa ifikilisha. Elyo batuula amalambo ya cakoca ne mituulo yakwampana pa cinso cakwa Yawe. 

2  Panuma yakupwisha ukutuula amalambo ya cakoca ne mituulo yakwampana, Davidi epakupaala abantu mwishina lyakwa Yawe. 

3  Elyo apeela abena Israeli bonse umwaume no mwanakashi umukate umo umo, icimamantwa ca tuncindu cimo cimo elyo ne cimamantwa ca myangashi cimo cimo. 

4  Davidi asonta bamo abena Levi ukubomba pa cinso ca Mbokoshi yakwa Yawe umulimo wakulombelako, ukutotela elyo no kulumbanya Yawe, Lesa wa bena Israeli. 

5  Asafu ewali intungulushi, uwacibili ni Sakaria, pakonka Yoeli, Shemiramoti, Yehieli, Matitiya, Eliabu, Benaya, Obedi Edomu elyo na Yeli. Ebali abakulisha amaseese ne nsango, Asafu ewali uwakulisha imiwaya. 

6  Elyo Benaya na Yahasieli bashimapepo ebali abakulisha amapenga inshita ne nshita pa ntanshi ya Mbokoshi ya Cipangano cakwa Lesa. Ulwimbo lwakutotela ulwakwa Davidi (Amalumbo 

105  :

1  -

15  ; 

96  :

1  -

13  ; 

106  :

1  ,

47  -

48  ) 

7  Pa bushiku bwine bulya Davidi abalilepo ukupeela Asafu na bamunyina ulu lwimbo ulwakutotela kuli Yawe ulwakuti: 

8  “Akutoteleni Yawe! Mulekuuta peshina lyakwe. Muleshimikilako ne mishobo ya benafyalo ifyo acita. 

9  Mulemwimbila, muleimba isha malumbo, mulelanda pa fintu ifyakupapa ifyo acita. 

10  Mulesekelela mwishina lyakwe ilyamushilo. Muleleka imitima ya bafwaya Yawe ilesansamuka. 

11  Mulelolesha kuli Yawe na ku maka yakwe, mulefwaya icinso cakwe inshiku shonse. 

12  Muleibukisha ifipeshamano ifyo acita, mwilalaba ifinjelengwe no bupingushi bwakwe ubo alanda. 

13  Mwe bufyashi bwakwa Israeli umubomfi wakwa Yawe, imwe bamwana Yakobo, mwebo aisalilafye. 

14  “Ena ni Yawe, e Lesa wesu. Ubupingushi bwakwe bwaba pano isonde ponse. 

15  Alebukisha icipangano cakwe umuyayaya, icebo ico akonkomesha ku nkulo ikana limo (

1  ,

16   E cipangano ico apangene na Abrahamu, umulapo alapile kuli Isaki. 

17   Acifikilishepo kuli Yakobo ukuba icipope, ukuti cikabe icakubelelela pe kuli Israeli mukutila, 

18  ‘Kuli iwe ine nkapeela icalo ca Kenani, ecikaba icuma cobe icabupyani.’ 

19  “Ilyo mwali abampendwa iyinono, mu cine cinefye abanono nganshi, kabili abeni muli ici calo. 

20  Abaleendauka ukufuma ku mushobo umo ukuya ku mushobo ubiye kabili ukufuma ku bufumu bumo na ku bufumu bubiye. 

21   Nomba Yawe tasuminishe nangu umo ukuti alebacusha, pakubacingilila alekalipila bashamfumu. 

22  Atile, ‘Kwiba uwakwikata mu basubwa bandi abo nasala, kwiba uwakucusha bakasesema bandi.’ 

23  “Imbileni Yawe mweba pano isonde bonse, mulebila ukupususha kwakwe akasuba na kasuba. 

24  Mulesabankanya ubucindami bwakwe mu mishobo yonse, muleshimikilako abantu bonse ificitwa fyakwe ifyamaka. 

25  Pantu Yawe alipulamisha kabili ewalinga ukulumbanya, ewakukwatila akatiina ukucila imilungu yonse. 

26  Pantu imilungu yonse iya mishobo tulubifye, lelo Yawe ewabumba imyulu. 

27  Ubucindami no bupulami fyaba pa cinso cakwe. Amaka no kusekelela efyaba mu cifulo cakwe. 

28  Mulelondolola ubulumbwa bwa bulamba bwakwa Yawe mwe ndupwa sha mishobo, mulelondolola ubulumbwa bwa bucindami bwakwa Yawe na maka yakwe. 

29  Mulelondolola ubulumbwa ubwalinga ishina lyakwa Yawe, muleleta no mutuulo pakwisa pa cinso cakwe. Mulepepa Yawe mu bucindami bwamushilo wakwe. 

30  Muletutuma pa cinso cakwe bonse mwe ba pano isonde. Isonde lyonse lyalishimpwa bwino, talingaseshiwa. 

31  Lekeni imyulu isansamuke ne sonde lisekelele, lekeni balande ku mishobo ya benafyalo ukuti, ‘Yawe euteeka.’ 

32  Lekeni bemba afumye iciunda pamo na fyonse ifya bamo, lekeni impanga yange pamo na fyonse ifya bamo. 

33  Elyo ifimuti fya mu mutengo fili nokwimba ne nsansa pa cinso cakwa Yawe, pantu aisa mukupingula aba pano isonde. 

34   “Muletotela Yawe, pantu ena musuma, ne citemwiko cakwe camuyayaya. 

35  Kuteni amuti, ‘Tupususheko we Lesa umupusushi wesu. Tulonganike no kutufumya mu benafyalo, pakuti tupeele ukutotela ishina lyobe ilyamushilo, pakuti tukulumbanye mukutotela.’ 

36  Napaalwe na matotelo Yawe, Lesa wa bena Israeli, ukufuma ku muyayaya ukufika na ku muyayaya!” Elyo abantu bonse batile, “Ameni!” Kabili, “Shi nalumbanishiwe Yawe.” 

37  Davidi epakusha Asafu na bamunyina pa cinso ca Mbokoshi ya Cipangano cakwa Yawe pakubomba imilimo yabo inshita yonse ukulingana ne fyalefwaikwa cila bushiku. 

38  Kabili asha Obedi Edomu na bamunyina amakumi mutanda na cine konse konse (

68  ) abakubomba nabo. Obedi Edomu mwana Yedutuni elyo na Hosa ebali abakulinda pa mpongolo. 

39  David asha Sadoki shimapepo na bashimapepo banankwe pa cinso ce Tenti lyakwa Yawe ilyali pa ncende yakupepelamo iyo balecindika mu Gibeoni, 

40  mukulatuula amalambo yakoca kuli Yawe pa bulambo bwakocelapo pa nshita yonse, akacelo elyo ne cungulo, ukulingana ne fyalembwa fyonse mu mafunde yakwa Yawe ayo apeele abena Israeli. 

41  Abali nabo ni Hemani na Yedutuni elyo na bashala bonse abo abasalilwe elyo no kusontwa mu mashina yabo ukulapeela ukutotela kuli Yawe, “Pantu ukutemwa kwakwe kwamuyayaya.” 

42  Hemani na Yedutuni ebali no mulimo wakulisha amapenga, imiwaya na fimbi ifya nyimbo shakwa Lesa. Abana bakwa Yedutuni ebalelinda pa mpongolo. 

43   Elyo abantu bonse basalangene, cila muntu alungama kumwakwe. Elyo Davidi abwelelamo kumwakwe mukuya paala ulupwa lwakwe.

