13  :

53  -

58  ; Luka 

4  :

16  -

30  ) 

1  Elyo Yesu afumine ku ncende ilya, aile ku mushi kumwabo ali na basambi bakwe. 

2  Ilyo ubushiku bwe Sabata bwafika, atampa no kufunda mu sinagoga, na bantu abengi abaleumfwako balapapa abati, “Ngoyu muntu aishiba shani ifi fyonse? Kabili nga amano apeelwa ya musango nshi? Na maka yakucita ifipeshamano ifya uyu musango yafuma kwi? 

3  Bushe uyu te kabasa wambao, mwana Maria, kabili bamunyina bushe te Yakobo na Yose na Yuda na Simoni? Bankashi yakwe bushe teaba bene twikala nabo kuno?” Awe cabansha no kumusumina. 

4  Elyo Yesu abeba ati, “Kasesema kumbi balamucindika, kanofye ku ba mu calo cakwe, ku ba mu lupwa lwakwe, na ba mu ŋanda yakwe.” 

5  Awe afilwa ukucitako icipeshamano nangu cimo. Aposhakofye abalwele banono mukubatambalikilapo amaboko. 

6  Kabili asunguka pali ico bakaana ukumusumina. Elyo alapita mu mishi ya mumbali alefunda. Yesu atuma abasole ikumi limo na babili (Mateo 

10  :

5  -

15  ; Luka 

9  :

1  -

6  ) 

7  Kabili aita abasole ikumi limo na babili, alabatuma babili babili, abapeela na maka yakutamfya imipashi yakowela. 

8  Kabili abakonkomesha ati, “Pa lwendo mulesendafye inkonto epela. Mwilasenda mukate nangu imbukuli nelyo indalama. 

9  Indyato shena mulefwala, lelo mwilasenda imingila ibili.” 

10  Kabili abeba ati, “Mu ŋanda yonse iyo mwaingilamo, mwikale umo mwine mpaka napo mukafumina muli iyo ncende. 

11  Na konse uko bakaana ukumusekelela no kumumfwa, pakufumako mulekunta ulukungu ku makasa yenu pakubashinina.” 

12  Awe baima, baya baleshimikila baletila, “Lapileni no kupilibuka!” 

13  Baletamfya ne mipashi yakowela iyingi, kabili baleposha na balwele abengi pa kubasuba amafuta. Baipaya Yoani Kabatisha (Mateo 

14  :

1  -

12  ; Luka 

9  :

7  -

9  ) 

14  Kabili imfumu Herodi yaumfwile ululumbi lwakwa Yesu, pantu pa nshita iyi ishina lyakwe lyalilumbwike. Na bantu bamo baletila, “Yoani Kabatisha eubuukile ku bafwa, eco akwatile aya maka yakucita ifipeshamano.” 

15  Bambi bena balati, “Ni Eliya.” Bambi nabo balati, “Ni kasesema, ali nga umo uwa pali bakasesema bakale.” 

16  Lelo Herodi wena ashumfwa ifi, asosa ati, “Ni Yoani uo naputwileko umutwe eubuukile ku bafwa!” 

17  Ni uyu wine Herodi ewatumine abakwikata Yoani ukuti bamukake no kumuposa mu cifungo pa mulandu wakwa Herodia muka Filipo, pantu Herodi aupile muka munyina Filipo. 

18  Yoani aleeba Herodi ati, “Calileshiwa ukuupa muka munonko.” 

19  Herodia epakufulilwa Yoani, alafwaya no kumwipaya. Nomba afilwa, 

20  pantu Herodi aletiina Yoani, ico aishibe ukuti muntu umololoke kabili wamushilo, eico alemubaka bwino. Kabili lyonse ilyo Herodi alemumfwa, calemupesha amano nganshi, lelo kwena aletemwa ukumumfwa. 

21  Bwasuka ubushiku ubwalinga bwamoneka. Pa bushiku bwakucindika ukufyalwa kwakwe, Herodi atebeta bacilolo bakwe, abakalamba ba fita fyakwe na basambashi ba mu Galile. 

22  Elyo umukashana mwana Herodia aingilamo, alacinda. Awe asansamusha nganshi Herodi na bonse abo ali nabo pa mitebeto. Imfumu elyo yaeba umukashana aiti, “Lomba consefye ico utemenwe, ndekupeela.” 

23  Yalapa no kulapa, yasosa aiti, “Conse ico ulelomba ndekupeela, nangufye kukwakanyako icalo candi pakati!” 

24  Awe umukashana afuma, aya ipusha na nyina ati, “Bushe ico ningalomba cinshi?” Nao ayasuka ati, “Umutwe wakwa Yoani Kabatisha.” 

25  Apopene umukashana aingila bwangu bwangu, aya ku mfumu, alomba ati, “Ndefwaya mumpeele lino linefye pa mbale umutwe wakwa Yoani Kabatisha!” 

26  Awe imfumu yalanguluka nganshi, lelo pa mulandu wa mulapo na beni abo ili nabo, yafilwa ukumukaanya. 

27  Apopene imfumu yatuma icita cimo aiti, “Kalete umutwe wakwa Yoani.” Naco icita, caya putula Yoani umutwe mu cifungo. 

28  Cauleta pa mbale, capeela no mukashana, umukashana nao apeela nyina. 

29  Ilyo abasambi bakwa Yoani baumfwa, baisa senda icitumbi cakwe, baya cishiika na mu nindi. Yesu afusha imikate (Mateo 

14  :

13  -

21  ; Luka 

9  :

10  -

17  ; Yoani 

6  :

1  -

14  ) 

30  Abasole babwelele kuli Yesu bamushimikile na fyonse ifyo bacitile, nefyo bafundile. 

31  Elyo Yesu abeba ati, “Twendeni ukutalele ukwakuti tube fweka, mutushe panono.” Pantu kwali abantu abengi abaleisa na balefumako, icakuti abasole tabakwete nangu ni nshita yakulya. 

32  Elyo baya mu bwato ku matololo ukwakuti bali beka. 

33  Ilyo baleya, abengi babamona babeshiba no kubeshiba. Elyo abantu bafuma mu misumba yonse, bapita ulubilo ku mulundu, ukuya kulya kwine baleya, babatangilila bena bafika bwangu. 

34  Yesu cilya afuma mu bwato, amona ibumba lya bantu ilikalamba, epakubalangulukilako pantu bali nge mpaanga ishabula kacema. Elyo atendeka ukubafunda ifintu ifingi. 

35  Cilya akasuba kaba kukuwa, abasambi bakwe baisa uko ali. Balamweba abati, “Kuno tuli ni ku matololo, kabili na kasuba kawa. 

36  Kanshi eba abantu baye mu mitanda na mu mishi ya mumbali, baye ishitila ifyakulya.” 

37  Yesu abasuka ati, “Nimwe bapeeleni icakulya.” Nabo bamwasuka abati, “Bushe tuye posa indalama imyanda ibili pa mikate iyakuti tubapeele balye?” 

38  Elyo abepusha ati, “Bushe mukwetepo inga? Kamoneni.” Ilyo bashininkisha, bamweba abati, “Kuli imikate isano ne sabi libili.” 

39  Elyo abeba ati, “Lekeni abantu bekale mu mpuka mu mpuka pa mulemfwe.” 

40  Nabo baikala mu mpuka sha bantu umwanda umo ne sha bantu amakumi yasano. 

41  Elyo Yesu abuula imikate isano ne sabi libili, alosha amenso ku mulu, atasha Lesa. Elyo amokaula imikate, apeela abasambi bakwe ukuti baakanye abantu. Ayakanya ne sabi libili kuli bonse. 

42  Awe bonse balya no kwikuta baikuta. 

43  Elyo balonganya ifipandwa fyasheleko ku mikate ne sabi, fyaisula imiseke ikumi limo na ibili. 

44  Impendwa ya baume abalileko imikate yali amakana yasano. Yesu aenda pali bemba (Mateo 

14  :

22  -

33  ; Yoani 

6  :

15  -

21  ) 

45  Apopene Yesu alacincisha abasambi bakwe ukuti bengile mu bwato, batangile babukile kwishilya, ku Betisaida. Elyo umwine ena ashala alesalanganya ibumba. 

46  Ilyo abafishapo, anina ulupili aya kukupepa. 

47  Cilya caba icungulo, ubwato buli pakati ka bemba, ninshi Yesu ena ashele eka ku mulundu. 

48  Awe amona ukuti balecula pakoba, ico bapindilwe no mwela. Kanshi ku macaca Yesu aya uko bali aleenda pali bemba, aba nga uulepitilila. 

49  Nomba ilyo abasambi bamona aleenda pali bemba, balakuuta, ico baletontonkanya ukuti, cipuku. 

50  Awe bonse batiina nganshi ilyo bamumona. Lelo Yesu apopene abeba ati, “Tekeni imitima! Ala nine! Mwitiina.” 

51  Elyo aingila mu bwato umo bali, no mwela waleka. Awe bonse cabapesha amano balapapa nganshi. 

52  Pantu tabailwike bwino pa mulandu wa mikate, ku mulandu wakumalala kwa mitima yabo. Yesu aposha abalwele mu calo ca Genasaleti (Mateo 

14  :

34  -

36  ) 

53  Yesu na basambi bayabukile bemba, bafika na mu calo ca Genasaleti, bakaka no bwato. 

54  Bashifumafye mu bwato, apopene abantu baishiba Yesu. 

55  Elyo balapitana muli ici calo conse, balesenda abalwele pa misengele, balebatwala na konse uko bomfwile ukuti eko ali. 

56  Konse uko aleya, mu mishi, mu misumba na mu mitanda, baleteka abalwele pa mansa sha fisankano. Balemupapata ukuti aleke balemukumyafye nangu ku nsenkebele sha nsalu shakwe. Elyo na bonse abalemukumyako, balepola.

