1   Imilandu 

1  :

34  -

37  ) 

1  Ubu e butantiko bwa lupwa lwakwa Esau, ishina limbi ni Edomu. 

2  Esau aupile abanakashi abena Kenani. Aupile Ada mwana Eloni umwina Hiti, na Olibama mwana Ane, kabili umwishikulu wakwa Sibeoni umwina Hifi. 

3  Aupile na Basemati mwana Ishimaeli, kabili e nkashimbiye wakwa Nebaiyoti. 

4  Ada afyele kuli Esau, Elifasi. Basemati nao afyele Reueli, 

5  elyo Olibama afyele Yeushi, Yalamu na Kora. Aba e bana abaume Esau afyele mu calo ca Kenani. 

6  Elyo Esau asendele abakashi bakwe, abana abaume na banakashi na bonse aba mu Å‹anda mumwakwe, elyo ne fitekwa fyakwe ne nama shonse shimbi ne fintu fyonse anonkele mu calo ca Kenani. Esau epakuya ku calo cimbi icatalwike no kwali Yakobo munyina. 

7  Ifintu bakwete fyalifulishe nganshi icakuti bafilwa ukulaikala pamo. Icalo baleikalamo casuka cacepa ku mulandu wa fitekwa fyabo. 

8  Kanshi Esau, ishina limbi ni Edomu, epakuya ikala mu calo ca mpili isha mu Seiri. 

9  Ulu e lupwa lwakwa Esau, icikolwe ca bena Edomu, abaleikala mu calo ca mpili isha mu Seiri. 

10  Aya e mashina ya bana baume bakwa Esau: Ni Elifasi, umwana umwaume uo Esau afyele mu mukashi wakwe Ada, elyo na Reueli, umwana umwaume uo afyele mu mukashi wakwe Basemati. 

11  Abana abaume abakwa Efasi, ni Temani, Oma, Sefo, Gatamu na Kenasi. 

12  Elifasi mwana Esau alikwetepo no mukashi uo ashaupile mu bwinga, ishina lyakwe ni Timuna umo afyele Amaleki. Aba e beshikulu abaume abakwa Ada muka Esau. 

13  Abana abaume abo Reueli afyele ni Nahati, Sera, Shamaya na Misa. Aba e beshikulu bakwa Basemati muka Esau. 

14  Abana abaume abo Esau afyele mu mukashi wakwe Olibama mwana Ane, kabili mwishikulu wakwa Sibeoni ni Yeushi, Yalamu na Kora. 

15  Aba ebali ifikolwe fya mikowa pa ba mu lupwa lwakwa Esau. Pa bana abaume bakwa Elifasi, ibeli lyakwa Esau, abali fikolwe fya mikowa ni Temani, Oma, Sifo, 

16  Kora, Gatamu na Amaleki. Aba ebali ifikolwe fya mikowa mu lupwa lwakwa Elifasi mu Edomu. Kabili bali beshikulu bakwa Ada. 

17  Pa bana abaume abakwa Reueli mwana Esau, abali fikolwe fya mikowa ni Nahati, Sera, Shamaya na Misa. Aba ebali ifikolwe fya mikowa mu lupwa lwakwa Reueli mu Edomu. Kabili aba bali beshikulu bakwa Basemati muka Esau. 

18  Pa bana abaume abo Esau afyele mu mukashi wakwe Olibama, abali ifikolwe fya mikowa ni Yeushi, Yalamu na Kora. Aba ebali ifikolwe fya mikowa ifya mu lupwa lwakwa Olibama muka Esau, kabili Olibama ali umwana umwanakashi wakwa Ane. 

19  Aba bonse bali ba mu lupwa lwakwa Esau, ishina limbi Edomu, kabili bali e fikolwe fya mikowa yabo. Ulupwa lwakwa Seiri 

20  Aba e bana abaume abakwa Seiri umwina Hori, abaleikala muli cilya calo ni Lotani, Shobali, Sibeoni, Ane, 

21  Dishoni, Eseri na Dishani. Aba bonse ni bamwana Seiri abaleikala mu Edomu, e fikolwe fya mikowa ya bena Hori. 

22  Bamwana Lotani abaume ni Hori na Homamu. Nkashi yakwe ena ali ni Timuna. 

23  Bamwana Shobali abaume bali ni Alifani, Manaati, Ebali, Shefo na Onamu. 

24  Bamwana Sibeoni abaume ni Aia na Ane. Uyu Ane eulya wasangile utumfukumfuku twa menshi yakaba mu matololo ilyo alecema bapunda bakwa Sibeoni wishi. 

25  Bamwana Ane bena ni Dishoni na Olibama umwana mwanakashi wakwa Ane. 

26  Bamwana Dishoni abaume ni Hemudani, Eshibani, Itirani na Kerani. 

27  Bamwana Eseri abaume ni Biluani, Safani na Akani. 

28  Bamwana Dishani abaume ni Usi na Arani. 

29  Elyo abali fikolwe fya mikowa ya bena Hori ni Lotani, Shobali, Sibeoni, Ane, 

30  Dishoni, Eseri na Dishani. Aba bantu e fikolwe fya mikowa yabo ukukonka ifyo bayakanikene mu calo ca Seiri. Imfumu sha mu Edomu 

31  Ishi e mfumu ishateekelepo mu calo ca Edomu lintu mu Israeli tamulati mube imfumu nangu imo. 

32  Bela umwana umwaume wakwa Beori ali imfumu mu calo ca Edomu. Ishina lya musumba wakwe ni Dinaba. 

33  Ilyo Bela afwile, Yobabu mwana Sera uwafumine ku Bosira ewamupyene pa bufumu. 

34  Ilyo Yobabu afwile, Hushamu uwafumine ku calo ca bena Temani ewamupyene pa bufumu. 

35  Ilyo Hushamu afwile, Hadadi mwana Bedadi uwacimfishe abena Midiani mu calo ca Moabu ewamupyene pa bufumu. Ainike umusumba wakwe ishina lya Afiti. 

36  Ilyo Hadadi afwile, Samula uwafumine ku Masireka, ewamupyene pa bufumu. 

37  Ilyo Samula afwile, Shauli uwafumine ku Rehoboti umusumba uwali pa mumana ewamupyene pa bufumu. 

38  Ilyo Shauli afwile, Bali Hanani mwana Akibo ewamupyene pa bufumu. 

39  Ilyo Bali Hanani mwana Akibo afwile, Hadadi ewamupyene pa bufumu. Ishina lya musumba wakwe ni Pau. Elyo ishina lya mukashi wakwe ni Metabeli, mwana Matiredi, kabili umwishikulu wakwa Mesabu. 

40  Abali ifikolwe fya mu lupwa lwakwa Esau ukulingana na mashina ya mikowa yabo ne fitungu fyabo ni Timuna, Alifa, Yeteti, 

41  Olibama, Elaya, Pinoni, 

42  Kenasi, Temani, Mibisa, 

43  Magidieli na Iramu. Kanshi aba e fikolwe fya mikowa ya mu Edomu ukulingana ne fifulo fyabo mu calo baikelemo. Esau wena e cikolwe ca bena Edomu bonse.

