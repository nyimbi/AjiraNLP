1  Aba e baume abaishile kuli Davidi ku Sikilagi, ilyo aile belama ukufuma ku cinso cakwa Saulo mwana Kishi. Bali pebumba lya bashilika abamaka abamwafwileko mu nkondo. 

2  Bakwete amata kabili bali abacenjela ukuposa imifwi nangu ukulasa amabwe ku kuboko kwa ku kulyo nangu ku kuso. Bali bamunyina wakwa Saulo ukufuma ku ba mu nko shakwa Benjamini. 

3  Uwali umukalamba ni Ahiesa elyo pakonka Yoashi, bamwana Shema umwina Gibeati, elyo Yesieli na Peleti abana bakwa Asimafeti, Beraka na Yehu abena Anatoti. 

4  Elyo ni Ishimaiya umwina Gibeoni, umwaume uwabulamba pakati ka ba makumi yatatu (

30  ), kabili uwali ntungulushi pa ba makumi yatatu (

30  ), Yeremia, Yahasieli, Yohanani, Yosabadi umwina Gederati, 

5  Elusai, Yerimoti, Bealiya, Shemariya elyo na Shefatiya umwina Harufi, 

6  Elikana, Ishiya, Asareli, Yoesa elyo na Yashobeamu umwina Kora, 

7  elyo Yoeli na Sebadia abana bakwa Yerohamu uwa ku Gedori. 

8  Bamo abena Gadi bapatukila kuli Davidi pa ncende ye linga iyo aikelepo mu matololo. Bali abashilika abacenjela, abaiteyanya kukulwa kabili abacenjela ukubomfya inkwela ne fumo. Impumi shabo shali nge sha nkalamo elyo ku lubilo bali nge nama sha mu mpili. 

9  Eseri ewali umukalamba, Obadiya ewakonkelepo mu bukalamba, Eliabu ewali uwacitatu. 

10  Mishimana ewali uwabune, Yeremia ewabusano, 

11  Atai ewalenga mutanda, Elieli ewalenga cine lubali, 

12  Yohanani ewalenga cine konse konse, Elisabadi ewalenga pabula, 

13  Yeremia ewalenga ikumi limo na Makibanai ewalenga ikumi limo na umo (

11  ). 

14  Aba abena Gadi bali abakalamba ba fita fya nkondo. Uwacepeshe alingene na bantu umwanda umo (

100  ), no wakulishepo alingene na bantu ikana limo (

1  ,

15  Ni aba bene ebayabwike umumana wa Yordani mu mweshi wakutendeka, ninshi nawisula mu ncende shonse ishauko no kuya fulumunamo abantu bonse abaleikala mu mawanga, ku kabanga elyo na ku masamba. 

16  Bambi abena Benjamini na baume bambi ukufuma ku Yuda nabo baisa kuli Davidi pa ncende yakwe iye linga. 

17  Davidi afuma aya mukubakumanya no kuya beba ati, “Nga cakuti mwishile kuli ine mu mutende, mukwisa ngafwa, ine ndi uwaiteyanya ukuti tupuminkane nenu. Lelo nga cakuti mwishile mukumposa mu minwe ya balwani bandi ilyo iminwe yandi ili iyakaele ku fyabulwi, cibe ukuti Lesa wa bashifwe amone no kumupingula.” 

18  Elyo umupashi waisa pali Amasai, uwali umukalamba pa ba makumi yatatu (

30  ), elyo walanda auti, “Tuli bobe we Davidi, tuli na iwe we mwana wakwa Yese! Ukucimfya ukwamaka kube na iwe, kabili ukucimfya kube kuli abo abali nokukwafwa, pantu Lesa obe ali nokukwafwa.” Kanshi Davidi epakubapokelela ababika no kuba intungulushi sha fita fyakwe. 

19  Abaume bamo aba muli Manase bapatukile kuli Davidi ilyo aile na Bafilisiti mukulwisha Saulo. Lelo ena na bantu bakwe tabayafwile Abafilisiti, pantu panuma yakulandishanya bakateeka ba Bafilisiti balimutamfishe. Balandile ukuti, “Tukashitisha imitwe yesu nga cakuti apatukila kuli Saulo shikulu wakwe.” 

20  Ilyo Davidi aile ku Sikilagi, kwaliko abaume bakwa Manase abapilibukile kuli ena, naba bonse ni aba: Adina, Yosabadi, Yediaeli, Mikaeli, Yosabadi, Elihu na Siletai abali intungulushi sha makana ya bena Manase. 

21  Bayafwile Davidi ukulwisha abalesansa, pantu bonsefye bali abacenjela mukulwa, kabili bali abakalamba mu bashilika. 

22  Ubushiku no bushiku abaume baleisa mukwafwa Davidi mpakafye akwata abashilika abengi, kwati bashilika bakwa Lesa. Na bambi abashilika bapatukila kuli Davidi 

23  Iyi eyali e mpendwa ya baume ababulwi kabili abaishile kuli Davidi ku Hebuloni mukwisa mwafwako ukufumya ubufumu kuli Saulo ukwisa kuli ena, ukulingana ne shiwi Yawe asosele. 

24  Abana abakwa Yuda abakusenda inkwela elyo na mafumo bali amakana mutanda ne myanda cine konse konse (

6  ,

800  ). 

25  Abana abakwa Simeoni, abamaka, impalume bali amakana cine lubali no mwanda umo (

7  ,

100  ). 

26  Abaume aba muli Levi bali amakana yane ne myanda mutanda (

4  ,

600  ). 

27  Kabili Yehoiyada, intungulushi ya ba mu lupwa lwakwa Aroni ali na baume amakana yatatu ne myanda cine lubali, (

3  ,

700  ). 

28  Elyo Sadoki umulumendo, umushilika wacenjela, ali na bacilolo ukufuma mu ba mu lupwa lwakwa wishi, amakumi yabili na babili (

22  ). 

29  Abaume aba muli Benjamini aba mu lupwa lwakwa Saulo, abashele abamupetamina ukufikafye na pali ilya ine inshita, bali amakana yatatu (

3  ,

30  Abaume abena Efulemu abacenjela ukulwa, kabili abaishibikwa nganshi mu mikowa yabo, bali amakana amakumi yabili ne myanda cine konse konse (

20  ,

800  ). 

31  Abaume abali citika wa luko lwa bena Manase, abalumbwilwe amashina kukwisa bika Davidi pa bufumu bali amakana ikumi na cine konse konse (

18  ,

32  Abaume aba muli Isaka abaishibe inshita no kwishiba ifyo abena Israeli bafwile ukucita, bali imyanda ibili (

200  ) abakalamba pamo na ba mu ndupwa shabo abo balelinda. 

33  Abaume aba muli Sebuloni, abashilika abaishiba kabili abaiteyanya ukulwa inkondo mukubomfya ifyanso ifili fyonse abakwafwa Davidi ne mitima yabo yonse, bali amakana amakumi yasano (

50  ,

34  Abaume aba muli Naftali bali bacilolo ikana limo (

1  ,

37  ,

35  Abaume aba muli Dani abali abaiteyanya ku nkondo, bali amakana amakumi yabili na cine konse konse ne myanda mutanda (

28  ,

600  ). 

36  Abaume aba muli Asheri abashilika abaishiba kabili abaiteyanya ukulwa inkondo, bali amakana amakumi yane (

40  ,

37  Elyo ukufuma ku kabanga ku Yordani, abaume aba muli Rubeni, Gadi, elyo na citika wa luko lwakwa Manase, abaipekenye no musango onse uwa fyanso fyakulwilako, bali amakana umwanda umo na makumi yabili (

120  ,

38  Bonse aba, bali baume ba nkondo abaipeeleshe ukubomba mu fifulo fya milimo. Ebaishile ku Hebuloni abapambana nganshi mukwisa bika Davidi pa bufumu bwa mu Israeli. Elyo na bonse abena Israeli balifye no mutima umo uwakubika Davidi pa bufumu. 

39  Aba baume bali kulya inshiku shitatu pamo na Davidi, balelya no kunwa, pantu indupwa shabo shalibapekanishisheko ifyakulya. 

40  Kabili abena mupalamano babo, abakufuma ku ncende shakutali pamo nga ku Isaka, Sebuloni elyo na ku Naftali, baletele ifyakulya pali bakabalwe, bapunda, ingamila ne ŋombe. Baletele ifyakulya ifingi, ubunga bwa ŋanu, amakunyu, umusangulo wa myangashi, amafuta, iŋombe elyo ne mpaanga pantu kwali ukusekelela ukukalamba nganshi mu Israeli.

