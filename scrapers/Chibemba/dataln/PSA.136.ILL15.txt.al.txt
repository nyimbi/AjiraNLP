1  Toteleni Yawe pantu ena musuma. Icitemwiko cakwe ca pe na pe. 

2  Toteleni Lesa uwacila imilungu yonse. Icitemwiko cakwe ca pe na pe. 

3  Toteleni mfumu iyacila ishamfumu shonse. Icitemwiko cakwe ca pe na pe. 

4  Kuli ena ekafye uucita ifyakupapusha. Icitemwiko cakwe ca pe na pe. 

5  Ena ku mano yakwe ewapanga imyulu. Icitemwiko cakwe ca pe na pe. 

6  Ewashimpa isonde pali bemba. Icitemwiko cakwe ca pe na pe. 

7  Ewabumba ifisanika ifikulu nganshi. Icitemwiko cakwe ca pe na pe. 

8  Akasuba kalesanika pa nshita ya kasuba. Icitemwiko cakwe ca pe na pe. 

9  Umweshi ne ntanda filesanika ubushiku. Icitemwiko cakwe ca pe na pe. 

10  Ena ewaipeye amabeli ya mu Egupto. Icitemwiko cakwe ca pe na pe. 

11  Ewafumishemo na bena Israeli mu Egupto. Icitemwiko cakwe ca pe na pe. 

12  Ku maka yakwe no kuboko kwakwe ukwafunguluka. Icitemwiko cakwe ca pe na pe. 

13  Ewalekenye Bemba Wakashika pakati. Icitemwiko cakwe ca pe na pe. 

14  Uwayabwishe na bena Israeli pakati kauko. Icitemwiko cakwe ca pe na pe. 

15  No kubunsha Farao ne fita fyakwe muli Bemba Wakashika. Icitemwiko cakwe ca pe na pe. 

16  Kuli ena uwatungulwile abantu bakwe mu matololo. Icitemwiko cakwe ca pe na pe. 

17  Ewaipeye ne shamfumu ishabulamba. Icitemwiko cakwe ca pe na pe. 

18  No kwipaya ishamfumu ishalulumbi nganshi. Icitemwiko cakwe ca pe na pe. 

19  Aipeye Sihoni, imfumu ya bena Amoli. Icitemwiko cakwe ca pe na pe. 

20  Na Ogi imfumu ya Bashani. Icitemwiko cakwe ca pe na pe. 

21  Ewapeele ne calo cabo nge cuma cacishilano. Icitemwiko cakwe ca pe na pe. 

22  Icacishilano ku mubomfi wakwe Israeli. Icitemwiko cakwe ca pe na pe. 

23  Kuli ena uwaletwibukishako mu nshita ya macushi. Icitemwiko cakwe ca pe na pe. 

24  Atupuswishe ku balwani besu. Icitemwiko cakwe ca pe na pe. 

25  Eupeela ne fyakulya ku fibumbwa fyonse. Icitemwiko cakwe ca pe na pe. 

26  Muletotela Lesa uwa mu mulu, pantu icitemwiko cakwe ca pe na pe!

