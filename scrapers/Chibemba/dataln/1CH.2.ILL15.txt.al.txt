1  Aba ebali abana bakwa Israeli: Rubeni, Simeoni, Levi, Yuda, Isaka, Sebuloni, 

2  Dani, Yosefu, Benjamini, Naftali, Gadi elyo na Asheri. Ukufuma kuli Yuda ukufika kuli Hesroni 

3  Abana bakwa Yuda ni Ere, Onani elyo na Shela. Aba abana batatu afyele mu mukashi umwina Kenani, umwana mwanakashi wakwa Shua. Ere, uwali ibeli lyakwa Yuda ali umubi pa cinso cakwa Yawe, kanshi Yawe epakumwipaya. 

4  Elyo Tama nafyala wakwa Yuda, ewafyele Peresi na Sera. Bonse abana bakwa Yuda bali basano. 

5  Abana bakwa Peresi ni Hesroni elyo na Hamuli. 

6  Abana bakwa Sera ni Simuri, Etani, Hemani, Kalikoli elyo na Dada. Kanshi bonse pamo bali basano. 

7   Abana bakwa Kami ni Aka, uwaletele ubwafya pa bena Israeli pakufulunganya icipope icakukanasenda ifyapeelwe mukonaulwa. 

8  Umwana wakwa Etani ni Asaria. 

9  Kabili abana abafyelwe kuli Hesroni ni Yerameli, Ramu na Kalebu. Ukufuma kuli Ramu umwana wakwa Hesroni 

10  Ramu ewali wishi wakwa Aminadabu, elyo na Aminadabu nao afyele Nashoni intungulushi ya bana bakwa Yuda. 

11  Nashoni ewali wishi wakwa Salima, nao Salima afyele Boasi, 

12  nao Boasi afyele Obedi. Obedi nao ewali wishi wakwa Yese. 

13  Yese nao afyele Eliabu ibeli lyakwe, elyo uwacibili ni Abinadabu, uwacitatu ni Shimeya. 

14  Elyo umwana walenga bane ni Netaneli. Uwacisano ni Radai, 

15  uwalenga mutanda ni Osemu elyo walenga cine lubali ni Davidi. 

16  Bankashi yabo bali ni Seruiya elyo na Abigaili. Abana bakwa Seruiya ni Abishai, Yoabu elyo na Asaeli. 

17  Abigaili afyele Amasa elyo wishi ali ni Yete umwina Ishimaeli. Kalebu umwana wakwa Hesroni 

18  Kalebu mwana Hesroni akwete abana muli Asuba umukashi wakwe elyo na muli Yerioti. Nomba aba ebali abana bakwe: Yesheri, Shobabu na Adoni. 

19  Ilyo Asuba afwile, Kalebu aupile Efulati no kufyalamo Huri. 

20  Huri afyele Uri, elyo Uri nao afyele wishi wakwa Besaleli. 

21  Panuma, Hesroni alele no mwana mwanakashi wakwa Makiri wishi wakwa Gileadi, untu aupile ilyo ali ne myaka amakumi mutanda (

60  ) iyakufyalwa. Afyelemo na Segubu. 

22  Segubu afyele Yairi, uwali ne mishi amakumi yabili na itatu (

23  ) mu calo ca Gileadi. 

23  Lelo Geshuri na Aramu bapokolola Hafoti Yairi elyo na Kenati ne ncende shonse ishashinguluka umwali imishi amakumi mutanda (

60  ). Aba bonse bali ba mu lupwa lwakwa Makiri wishi wakwa Gileadi. 

24  Panuma ya mfwa yakwa Hesroni ku Kalebu Efulata, Abiya umukashi wakwa Hesroni afyala umwana ishina lyakwe ni Ashuri, nao afyele Tekoa. Yerameli umwana wakwa Hesroni 

25  Abana bakwa Yerameli ibeli lyakwa Hesroni bali ni Ramu uwali ibeli, Buna, Oreni, Osemu, elyo na Ahiya. 

26  Yerameli alyupile umukashi na umbi ishina lyakwe ni Atara. Uyu ewali nyina wakwa Onamu. 

27  Abana bakwa Ramu ibeli lyakwa Yerameli ni Masi, Yamini elyo na Ekeri. 

28  Abana bakwa Onamu nabo ni Shamai, elyo na Yada. Abana bakwa Shamai nabo ni Nadabu elyo na Abishuri. 

29  Ishina lyakwa muka Abishuri ni Abihaili, afyele Ahibani elyo na Molidi. 

30  Abana bakwa Nadabu ni Seledi elyo na Apaimu. Seledi afwile ukwabula ukufyalapo abana. 

31  Umwana wakwa Apaimu ni Ishi, elyo umwana wakwa Ishi ni Sheshani uwali wishi wakwa Ahilai. 

32  Abana bakwa Yada, munyina wakwa Shamai ni Yeteri elyo na Yonatani. Yeteri afwile ukwabula ukufyalapo abana. 

33  Abana bakwa Yonatani ni Peleti elyo na Sasa. Aba bali bana bakwa Yerameli. 

34  Sheshani takwetepo abana abaume kanofye abana abanakashi beka. Sheshani ali no mubomfi wakwe umwina Egupto ishina lyakwe ni Yariya. 

35  Sheshani aufishe umwana wakwe umwanakashi ku mubomfi wakwe Yariya eko afyala umwana Atai. 

36  Atai afyele wishi wakwa Sabadi. 

37  Sabadi afyele Efula, elyo nao Efula afyele Obedi. 

38  Obedi afyele Yehu, elyo nao ewafyele Asaria. 

39  Asaria afyele Helesi, elyo nao Helesi afyele Eleasa. 

40  Eleasa afyele Sismai elyo nao Sismai afyele Shalumu. 

41  Shalumu afyele Yekamia elyo nao Yekamia ewafyele Elishama. Imikowa yakwa Kalebu 

42  Ulupwa lwakwa Kalebu, munyina wakwa Yerameli ni Mesha ibeli lyakwe, uwali wishi wakwa Sifu, elyo no mwana wakwe Maresha uwali wishi wakwa Hebuloni. 

43  Abana bakwa Hebuloni ni Kora, Tapua, Rekemu elyo na Shema. 

44  Shema afyele Rahamu, elyo nao Rahamu afyele Yorokeamu. Elyo nao Rekemu afyele Shamai. 

45  Umwana wakwa Shemai ni Maoni elyo nao Maoni afyala Beti Suri. 

46  Efah, umukashi uushaupilwe mu bwinga uwakwa Kalebu, afyele Harani, Mosa elyo na Gasesi. Elyo Harani nao alikwete umwana uwe shina lya Gasesi. 

47  Abana bakwa Yadai bali ni Regemu, Yotamu, Geshani, Peleti, Efah elyo na Shafu. 

48  Maka, umukashi uushaupilwe mu bwinga uwakwa Kalebu, ewali nyina wakwa Sheberi elyo na Tirana. 

49  Kabili ewafyele na Shafu wishi wakwa Madimana elyo na Shefa uwali wishi wakwa Makibena elyo na Gibeya. Umwana umwanakashi wakwa Kalebu ali ni Akisa. 

50  Aba ebali aba mu lupwa lwakwa Kalebu. Abana bakwa Huri ibeli lyakwa Efulata ni Shabali wishi wakwa Kiriati Yarimu, 

51  Salima wishi wakwa Betelehemu, elyo na Harefu wishi wakwa Beti Gada. 

52  Aba mu lupwa lwakwa Shobali wishi wakwa Kiriati Yarimu nabo ni Haroe, na citika wa bena Manahati. 

53  Elyo na ba mu mukowa wakwa Kiriati Yarimu bali ni aba: abena Itira, abena Puti, abena Shumati elyo na bena Mishira. Kuli aba ekwafumine indupwa sha bena Sorati elyo na bena Eshitaoli. 

54  Indupwa shakwa Salima shali ni Betelehemu, abena Netofati, abena Atoti Beti Yoabu, citika wa bena Manahati, abena Sorati. 

55  Elyo ne mikowa ya bakalemba abaikele ku Yabesi bali ni aba: abena Tirati, abena Shimeati elyo na bena Sukati. Aba e bena Keni abafumine muli Hamati wishi wa ba Å‹anda yakwa Rekabu.

