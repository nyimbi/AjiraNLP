1  Yawe euteeka, lekeni aba pano isonde basansamuke, lekeni ne fyalo ifingi ifyakutali ifya ku lulamba lwa bemba fisekelele. 

2  Amakumbi ne mfifi iyikalamba fyalimushinguluka, umulinganya ne cishinka e mufula wa bufumu bwakwe. 

3  Umulilo eutangilila uko aleya, uya uleoca abalwani bakwe aba mu mbali shonse. 

4  Ukubyata kwa mfula ekusanika isonde lyonse, na ba pano isonde nga bamona balatutuma. 

5  Impili shisunguluka nge pula pa menso yakwa Yawe, pa cinso ca Mfumu ye sonde lyonse. 

6  Imyulu ilalangilila ubulungami bwakwe, na bantu ba mishobo yonse bamona no lulumbi lwakwe. 

7  Bonse abapepa ifimpashanya fya milungu balalengwa insoni, pamo na bonse abaitakisha mu tulubi. Mwe milungu yonse mulemupepa. 

8  Sioni naumfwako kabili aleanga, ne mishi ya mu Yuda naisekelela, pa mulandu wa bupingushi bobe we Yawe. 

9  Pantu we Yawe, niwe Lesa mukulu uwacila fyonse ifya pano isonde, walicila apakalamba pa milungu yonse. 

10  Lekeni bonse abatemwa Yawe bapate ifyabipa, pantu alasunga imyeo ya bantu bakwe abacishinka, no kubapokolola ku maboko ya babifi. 

11  Ulubuuto lulasanikila pa balungama, na batambalala imitima bakwata insansa. 

12  Imwe mwe bololoke mulesansamukila muli Yawe, kabili mulelumbanya ishina lyakwe ilyamushilo.

