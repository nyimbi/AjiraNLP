1  Mu mwaka walenga amakumi yabili na itatu (

23  ) uwa buteko bwakwa Yoashi umwana wakwa Ahasia imfumu ya bena Yuda, Yehoahasi umwana wakwa Yehu ewatendeke ukuteeka pa bufumu bwa bena Israeli mu Samaria. Kabili ateekele pa myaka ikumi limo na cine lubali (

17  ). 

2  Acitile ifyabipa pa cinso cakwa Yawe mukukonka inshila ya fya bubifi bwakwa Yeroboamu umwana mwaume wakwa Nebati, mufyo aletelele na bena Israeli ukuti bacite ifyabubifi. Ena alifililwe nokuti afumemo mu fyabubifi. 

3  Kanshi Yawe epakufulilwa abena Israeli icakuti ukwabula no kuposa inshita, abaposa mu minwe yakwa Hasaeli imfumu ya bena Aramu na Beni Hadadi umwana wakwa Hasaeli. 

4  Elyo Yehoahasi apapata kuli Yawe, nao Yawe amumfwa, pantu alimwene ubuluku ubo imfumu ya bena Aramu yalecushishamo abena Israeli. 

5  Yawe epakupekanya uwakulubula abena Israeli, elyo balubuka ukufuma ku maka yakwa Aramu. Na bena Israeli bayamba ukwikala mu mayanda yabo ngefyo baikele kale. 

6  Lelo tabafumine kukucita ububifi ubo Yeroboamu aletelele abena Israeli ukucita icakuti nabo efyo bashala balecita. Kabili no luceshi lwa mulungu Ashera lwashelefye nalwiminina mu Samaria. 

7  Takwashele ifita ifingi ifyakwa Yehoahasi, kwashelefye abashilika ba pali bakabalwe amakumi yasano (

50  ), amaceleta ikumi limo, na bashilika ba pa makasa amakana ikumi limo (

10  ,

8  Palwa fintu fimbi ifya pa bufumu bwakwa Yehoahasi, ifintu fyonse ifyo acitile nefyo abombele, bushe tafyalembwa mu citabo ca milandu ya shamfumu sha bena Israeli? 

9  Yehoahasi ilyo afwile, aya lala ukwalala ifikolwe fyakwe, bamushiika mu musumba wa Samaria. Elyo Yehoashi umwana mwaume ewamupyana pa bufumu. Yehoashi aba imfumu ya bena Israeli 

10  Mu mwaka walenga amakumi yatatu na cine lubali (

37  ) uwakwa Yoashi imfumu ya bena Yuda, Yehoashi umwana mwaume wakwa Yehoahasi ewatendeke ukuteeka pa bufumu bwa bena Israeli mu Samaria, kabili ateekele imyaka ikumi limo na mutanda (

16  ). 

11  Acitile ifyabipa pa cinso cakwa Yawe. Kabili talekele ifyabubifi fyonse ifyo Yeroboamu umwana mwaume wakwa Nebati acitile, ifyo aletelele abena Israeli ukucitako. Kabili atwalilifye no kulaendamo. 

12  Palwa fintu fimbi ifya pa bufumu bwakwa Yehoashi, na fyonse ifyo acitile nefyo abombele, ukulundapo ne nkondo alwile na Amasiya imfumu ya bena Yuda, bushe tafyalembwa mu citabo ca milandu ya shamfumu sha bena Israeli? 

13  Yehoashi ilyo afwile aya lala ukwalala ifikolwe fyakwe, na Yeroboamu amupyana pa bufumu. Yehoashi ashiikilwe mu Samaria pamo ne mfumu sha bena Israeli. Elisha afwa 

14   Nomba Elisha alilwele ubulwele ubo ubwaishile fika na kukumwipaya. Yehoashi imfumu ya bena Israeli alileko mukuya mupempula, elyo alila ifilamba apunda ati, “Tata wandi, tata wandi ee, Amaceleta ya mu Israeli na ba pali bakabalwe.” 

15  Elisha asosa ati, “Fwayeni ubuta ne mifwi.” Nao acita ifyo fine. 

16  Aeba imfumu ya bena Israeli ati, “Buula ubuta mu maboko yobe.” Ilyo abuula mu maboko yakwe, Elisha abika amaboko yakwe pa maboko ya mfumu. 

17  Asosa ati, “Isule windo lya ku kabanga,” nayo imfumu yaisula. Elisha aeba imfumu ati, “Lasa umufwi,” nayo yalasa. Elisha elyo alanda ukuti, “Uyu mufwi wakucimfya kwakwa Yawe, umufwi wakucimfya abena Aramu. Uuli nokulofya abena Aramu umupwilapo pa Apeki.” 

18  Kabili alanda ati, “Buula imifwi ulase panshi.” Imfumu yabuula imifwi nokulasa panshi imiku itatu elyo yaleka. 

19  Umuntu wakwa Lesa epakufulilwa imfumu no kuyeba ati, “Aulasa pa mushili imiku isano nangu imiku mutanda, nga waliba uwakucimfya abena Aramu no kubalofya. Nomba uli nokubacimfyafye imiku itatu.” 

20  Awe Elisha afwa, nokumushiika bamushiika. Nomba abena Moabu baleisa mukusansa icalo cila mwaka. 

21  Pa nshita imo ninshi abena Israeli baleshiika umuntu, nomba mukupumikisha ekwisa mona ibumba lya balesansa. Kanshi epakuposa icitumbi mu nindi yakwa Elisha. Nomba icitumbi caya kumya ku mafupa yakwe, noyu umuntu abuuka ukufuma ku bafwa aima aiminina na makasa yakwe. Abena Israeli balwa na bena Aramu 

22  Hasaeli imfumu ya bena Aramu yaikalilafye ukucusha abena Israeli pa nshita ya bufumu bwakwa Yehoahasi. 

23  Lelo ukusenamina kwakwa Yawe kwali pali bena kabili alibakwatile uluse no kulanga ukubasakamana nganshi pa mulandu wa cipangano cakwa Abrahamu, Isaki na Yakobo. Ukushinta na pa bushiku bwalelo tafwaya ukubonaula nangu ukubafumya ku cinso cakwe. 

24  Hasaeli imfumu ya bena Aramu afwa, elyo umwana mwaume wakwe Beni Hadadi amupyana pa bufumu. 

25  Elyo Yehoashi umwana mwaume wakwa Yehoahasi apokolola imisumba ukufuma kuli Beni Hadadi mwana wakwa Hasaeli, iyo apokele mukulwa ukufuma kuli wishi Yehoahasi. Pa miku itatu Yehoashi amucimfishe epo apokele ne misumba ya bena Israeli.

