1  Panuma ya ifi fyonse, mu buteeko bwakwa Atakisesi imfumu ya ku Pesia, kwaishile umuntu umo Esra mwana Seraya, mwana Asariya, mwana Hilikiya, 

2  mwana Shalumu, mwana Sadoki, mwana Aitubu 

3  mwana Amariya, mwana Asariya, mwana Meraiyoti, 

4  mwana Serahiya, mwana Usi, mwana Buki, 

5  mwana Abishua, mwana Fineasi, mwana Eleasa, mwana Aroni shimapepo mukalamba. 

6  Uyu Esra aishile ukufuma ku Babiloni. Ali kalemba uwacenjela nganshi mu mafunde yakwa Mose ayo Yawe Lesa wakwa Israeli abapeele. Elyo imfumu yalimupeele fyonse ifyo alombele pantu ukuboko kwakwa Yawe Lesa wakwe kwali pali ena. 

7  Kanshi abena Israeli bamo na bashimapepo bamo, abena Levi, bakemba, bakalinda ba mpongolo na babomfi ba mwi Tempele, baima ukuya ku Yerusalemu mu mwaka walenga cine lubali uwa buteko bwa mfumu Atakisesi. 

8  Esra afikile mu Yerusalemu mu mweshi walenga busano mu mwaka walenga cine lubali uwakuteeka pa bufumu. 

9  Atampile ubulendo bwakwe ubwakufuma ku Babiloni pa bushiku bwa kutampa kwa mweshi wakubalilapo. Elyo afika ku Yerusalemu pa bushiku bwa kutampa kwa mweshi uwalenga busano, pantu uluse lwakwa Lesa lwali pali ena. 

10  Pantu Esra abikile umutima wakwe pakusambilila amafunde yakwa Yawe, ukulayakonka elyo no kufunda aya yene amafunde ne fipope ku bena Israeli. Inkalata yakwa Atakisesi kuli Esra 

11  Ifi efyali kalata imfumu Atakisesi apeele kuli Esra shimapepo, uwali ni kalemba kabili umuntu uwasambilila nganshi mu mafunde yakwa Yawe elyo na mu fipope fyonse ifyo apeele abena Israeli. 

12  “Atakisesi, imfumu ya shamfumu, kuli Esra shimapepo, kalemba wa mafunde yakwa Lesa wa mumulu, umutende ube nobe. 

13  Ine nomba napeela icipope icakuti umuntu onse umwina Israeli pamo pene na bashimapepo benu na bena Levi ababa mu calo candi ukuti abo abalefwaya ukuya ku Yerusalemu, kuti baya nobe. 

14  Pantu nautumwa ku mfumu pamo na bacilolo baiko cine lubali mukwipusha palwa Yuda na Yerusalemu ukulingana na mafunde yakwa Lesa wenu ayaba mu minwe yobe. 

15  Elyo uli nokutwala silifa na golide, uo imfumu na bacilolo bakwe batuulafye mukuitemenwa kuli Lesa wa bena Israeli uo icifulo cakwe caba mu Yerusalemu. 

16  Ukasende na silifa na golide mukufumya ku citungu ca ku Babiloni, pamo ne fyabupe abantu na bashimapepo batuula Lesa kukuitemenwafye pa mulandu wa fya mu ŋanda yakwa Lesa wabo iyaba mu Yerusalemu. 

17  Ukabomfye bwino bwino indalama ishi, mukushitamo iŋombe ishilume, basukusuku na bana ba mpaanga, pamo no mutuulo wa cabunga no wa fyakunwa. Ifi efyo ukatuule pa bulambo bwa mu ŋanda yakwa Lesa wenu iyaba mu Yerusalemu. 

18  “Elyo silifa na golide ifikashalapo kuti wabomfya mu musango iwe na Bayuda banobe mukamona ukuti naulingana no bufwayo bwakwa Lesa wenu. 

19  Elyo ifipe fyonse filya wapeelwa ukulabomfya mu ŋanda yakwa Lesa, ufitwale fyonse kulya kwine kuli Lesa wa ku Yerusalemu. 

20  Nga kulekabilwa na fimbi ifyakubomfya mu ŋanda yakwa Lesa obe kuti washita. Ukabomfye indalama sha mu cipao ca kwisano. 

21  “Ine ne mfumu Atakisesi napeela icipope kuli bakasunga ba cipao aba kwishilya lya mumana icakuti, ‘Mupekanye bwino no kupeela Esra, shimapepo na kalemba wa mafunde yakwa Lesa wa mu mulu, fyonse ifyo alemulomba. 

22  Alingile ukupeelwa ukulingana ne cipimo ca makilo amakana yatatu ne myanda ine (

3  ,

400   kg) aya silifa, amakilo amakana ikumi limo (

10  ,

2  ,

200  ), balita wa mafuta ya miolifa amakana yabili ne myanda ibili (

2  ,

200  ) no mucele ukulingana ne cipimo akafwaya. 

23  Fyonse ifyo Lesa wa mumulu apingula palwa ŋanda yakwa Lesa wa mumulu mulemona ukuti nafikonkwa bwino bwino pakuti ubukali bwakwe bwikaponena pa mfumu na bana bakwe. 

24  Kabili mufwile ukwishiba ukuti tamwakwata amaka yakupatikisha bashimapepo bonse, abena Levi, bakemba, bakasunga wa mpongolo, ababomfi ba kwi Tempele nangu umubomfi onse uwa mu ŋanda yakwa Lesa ukupeela imitulo ku mulashi nangu ukusonka imisonko ya pa misebo nangu iya pa fipe.’ 

25  “Na iwe Esra ukulingana na mano yakwa Lesa obe ayo akupeela, ukasale bakalubulwisha na bakaputula wa milandu pakuti balepingula abantu ba kwishilya lya mumana no mulinganya. Ukasale pa baishiba amafunde yakwa Lesa, elyo abashaishiba bena ukabafunde. 

26  Uyo onse ukakaana ukukonka amafunde yakwa Lesa obe nangu aya mfumu, bamupingule ukwipaiwa, nangufye ukumutamfya mu calo, ukumupoka ifipe nangufye ukumukaka mu cifungo.” Uluse lwa mfumu 

27  Napaalwe na matotelo Yawe Lesa wa fikolwe fyesu, uunashishe umutima wa mfumu Atakisesi pakuti apeele umucinshi ku ŋanda yakwa Yawe mu Yerusalemu mu musango uyu. 

28  Na ine, Lesa nananga icikuku no luse pa cinso ca mfumu na bampandamano wakwe elyo na bacilolo ba mfumu ababulamba. Kanshi ndi uwakosa pantu ukuboko kwakwa Yawe Lesa wandi kuli pali ine. Ninonganika intungulushi ukufuma mu bena Israeli abakunshindika.

