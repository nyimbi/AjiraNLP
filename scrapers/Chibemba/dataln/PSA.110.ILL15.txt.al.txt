1   Yawe aebele imfumu yandi ati, “Ikala ku kuboko kwandi ukwa ku kulyo, mpaka abalwani bobe nkabacite apakunyanta amakasa yobe.” 

2  Mu Sioni emo Yawe akalundulwila amaka yobe ayabufumu, epakuti ukaleteeka pakati ka balwani bobe. 

3  Abashilika bobe bakalaipeelesha mukukubeela pa bushiku bwa nkondo. Ubupulami bwa bufumu wabupeelwefye ku macaca, pa bushiku bwine ubo wafyelwemo. Abalumendo bobe bakesa kuli iwe ngo mume. 

4  Yawe alilapa umulapo uo takalapuluke atila, “Iwe uli shimapepo wa pe na pe, muli bushimapepo bwakwa Melikisedeki.” 

5  Imfumu ili lwa ku kulyo kobe, ubushiku bwa kukalipa kwaiko ikashonaula bashamfumu bonse. 

6  Ikapingula imishobo ya benafyalo, ikasha ne fitumbi fyabo ntangali ntangali, ikashonaula ne shamfumu sha pano isonde ponse. 

7  Imfumu ikanwa amenshi mu kamana akabela mu nshila, eico ikabwesha amaka no kusansula icinso ne nsansa.

