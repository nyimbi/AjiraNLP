1  Nomba Satana aimine abena Israeli no kutunka Davidi ukuti apende abena Israeli. 

2  Kanshi Davidi epakweba Yoabu na bakalamba ba fita fyankondo ati, “Kabiyeni, kapendeni abena Israeli ukufuma ku Beresheba ukufika ku Dani. Mwise munjebe pakuti njise njishibe ifyo bali.” 

3  Elyo Yoabu ayasuka imfumu ati, “Nacibe ukuti Yawe asandulule ubwingi bwa bashilika imiku umwanda umo (

100  ) ukucila ifyo bali. Lelo, mwe shikulu imfumu yandi, bushe bonse aba te babomfi ba mfumu? Cinshi kanshi calenga ukuti shikulu acite icintu ca musango uyu? Mulandu nshi uwalenga alete umulandu pali Israeli?” 

4  Lelo icebo ca mfumu capula pa cebo cakwa Yoabu. Kanshi Yoabu epakwima no kupitana mu calo conse ica Israeli no kubwelulukila ku Yerusalemu. 

5  Elyo Yoabu aisa sosa impendwa ya bashilika kuli Davidi. Mu calo conse ica Israeli mwali umuntapendwa umo na makana umwanda umo (

1  ,

100  ,

470  ,

6  Lelo Yoabu tasanshisheko abena Levi na bena Benjamini pakupenda, pa mulandu wakuti ifunde lyapeele imfumu talyali lyakusekesha Yoabu. 

7  Ili line ifunde lyali ilyabubifi pa cinso cakwa Lesa, nao epakukanda Israeli. 

8  Elyo Davidi asosa kuli Lesa ati, “Ine nimbifya apakalamba paco ncitile. Nomba kanshi, nakupapata, fumya umulandu uyu pa mubomfi obe, pantu nincita icintu icabulamo amano nganshi.” Davidi bamweba ukusala ifya kumukandilako 

9  Yawe aeba Gadi kamona wakwa Davidi ati, 

10  “Kabiye kebe Davidi auti, ifi efyo Yawe asosa ati, ‘Nalakupeela ifya kusalapo fitatu. Salapo cimo ico ulefwaya, ico mfwile ukucita kuli iwe.’” 

11  Kanshi Gadi epakuya kuli Davidi no kumweba ati, “Ifi efyo Yawe asosa ati, ‘Isalile we mwine, 

12  napamo imyaka itatu iya cipowe, nangu imyeshi itatu iyakonaulwa ku balwani bobe ilyo ulupanga lwabo lukakusanga, nangu inshiku shitatu ku lupanga lwakwa Yawe, nangu inshiku isha cikuko mu calo, ilyo malaika wakwa Yawe alepitamo mukonaula incende shonse isha mu Israeli. Nomba iwe tontonkanya ifyo ndeya eba uuntumine.’” 

13  Elyo Davidi ayasuka Gadi ati, “Awe kwena ndi uwacucutika nganshi. Kanshi ndekenifye mponene mu minwe yakwa Yawe, pantu uluse lwakwe lukalamba nganshi. Lelo mwileka mponene mu minwe ya bantunse.” Icikuko 

14  Kanshi Yawe epakutuma icikuko pa bena Israeli na bantu abaume amakana cine lubali (

70  ,

15  Elyo Lesa atuma malaika mukonaula Yerusalemu. Ilyo malaika aleonaula, Yawe amonako no kumfwa bulanda pa mulandu wa cikuko, elyo aeba malaika uwaleonaula ati, “Capwa! Bwesha ukuboko kobe.” Malaika wakwa Yawe ninshi eminine pa lubansa lwakutwilapo ulwakwa Arauna umwina Yebusi. Davidi na bakalamba ali nabo balapila 

16  Davidi ainwina amenso mu mulu elyo amona malaika wakwa Yawe naiminina pakati ka mulu ne sonde, ninshi napambula ulupanga mu minwe yakwe pa musumba wa Yerusalemu. Elyo Davidi na bakalamba bafwala insalu shabulanda bawa panshi ubukupeme. 

17  Davidi nao asosa kuli Lesa ati, “Bushe teine wapeele ifunde lyakupenda abaume babulwi? Ninefye ncitile icabubifi no kulufyanya. Aba bonse bena ni mpaangafye. Ni finshi bacitile? We Yawe Lesa wandi, uleke ukuboko kobe kuponene pali ine na ba ŋanda yandi, lelo wileka ici cibe pa bantu bobe.” 

18  Elyo malaika wakwa Yawe apeele Gadi icipope cakweba Davidi ukwima no kuya kuula ubulambo bwakwa Yawe pa lubansa lwakutwilapo ulwakwa Arauna umwina Yebusi. 

19  Kanshi Davidi epakuya mukumfwila ishiwi ilyo Gadi asosele mwishina lyakwa Yawe. 

20  Ilyo Arauna acili aletwa iŋanu, ati apilibuke amona malaika. Na bana bakwe abaume abo ali nabo bafumapo baya belama. 

21  Lintu Davidi apalama, elyo Arauna alolesha no kumumona, afuma apo aletwila no kuya kontama pa cinso cakwa Davidi, ashimpa ne mpumi panshi. 

22  Elyo Davidi aeba Arauna ati, “Mpeela ulo lubansa lobe ulwakutwilapo pakuti nkuulepo ubulambo bwakwa Yawe, pakuti icikuko icili pa bantu cipwe. Nshitisha pa mutengo uutuntulu.” 

23  Lelo Arauna aeba Davidi ati, “Buulafye we mwine, leka shikulu imfumu yandi icite icili conse icalaiwamina ku menso yaiko. Moneni, nalapeela iŋombe ishe lambo lyakoca, imilando yakutwilako eyo ibe inkuni elyo ne ŋanu sha mutuulo wa cabunga. Awe nalapeela fyonse.” 

24  Lelo imfumu Davidi yayasuka Arauna aiti, “Iyo, ine ndefwayafye ukulipila umutengo uutuntulu. Pantu nshilefwaya ukutwalila Yawe ifintu fyobe, nangu ukutuula ilambo lyakoca ilyo nshiposelepo nangu cimo.” 

25  Kanshi Davidi epakulipila Arauna indalama amashekeli imyanda mutanda (

600  ) isha golide pali ilya ncende. 

26  Palya pene epo Davidi akuula ubulambo bwakwa Yawe, atuula na malambo yakoca na malambo yakwampana. Elyo Davidi apepa na kuli Yawe, na Yawe amwasuka, no mulilo wafuma ku mulu ukwisa pa bulambo bwa mutuulo wakoca. 

27  Elyo Yawe aeba malaika, nao abweseshe ulupanga mu citubo. 

28  Pa nshita ine ilya, ilyo Davidi amona ukuti Yawe amwasuka pa lubansa lwakutwilapo lwakwa Arauna umwina Yebusi, awe atuulilapo na malambo. 

29  Itenti lyakwa Yawe, lilya Mose apangile mu matololo, elyo no bulambo bwakocelapo pali ilya nshita fyali pa ncende yakupepelapo iyo balecindika ku Gibeoni. 

30  Lelo Davidi alifililwe ukuya pantanshi ye Tenti kukwipusha kuli Lesa, pantu atiinine ulupanga lwakwa malaika wakwa Yawe.

