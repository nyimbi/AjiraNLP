1   Mu nshita ya bufumu bwakwa Yehoyakimu, Nebukadinesa imfumu ya ku Babiloni yaingile mukulwisha icalo. Acicimfya, ne mfumu Yehoyakimu yalamubombela pa myaka itatu. Lelo aisa pilibula umutima no kusangukila Nebukadinesa. 

2  Yawe epakutuma ifita fya bena Kaludea, abena Aramu, abena Moabu na bena Amoni mukumulwisha. Abatumine mukonaula Yuda mukukonka ishiwi lyakwa Yawe ilyasoselwe na babomfi bakwe bakasesema. 

3  Mu cishinka, ifi fintu fyacitikile abena Yuda ukulingana nefyo Yawe akonkomeshe, palwa kubafumya pa cinso cakwe, pa mulandu wa fyabubifi fyakwa Manase na pali fyonse ifyo acitile. 

4  Pali ifi alundilepo no mulandu wakusumya umulopa wakaele, pantu aiswishe umusumba wa Yerusalemu no mulopa wakaele, icalengele nokuti Yawe talefwaya no kumubelela uluse. 

5  Nomba palwa fintu fimbi ifya pambufumu bwakwa Yehoyakimu elyo na fyonse ifyo acitile, bushe tafyalembwa mu citabo ca milandu ya shamfumu sha bena Yuda? 

6  Yehoyakimu ilyo afwile aile lala ukwalala ifikolwe fyakwe. Elyo umwana wakwe umwaume Yehoiyakini ewamupyana pa bufumu. 

7  Imfumu ya mu Egupto tayatalile aifuma nakabili mu calo caiko mukuya lwisha, pantu imfumu ya ku Babiloni yalimupokele icalo ukufumafye ku kamana mainsa aka pa mupaka wa calo ca Egupto ukufika ku mumana wa Yufurate. Yehoiyakini aba imfumu ya bena Yuda 

8   Yehoiyakini ali ne myaka ikumi limo na cine konse konse (

18  ) ilyo atendeke ukuteeka pa bufumu, kabili ateekele pa myeshifye itatu mu musumba wa Yerusalemu. Nyina ishina lyakwe ali ni Nehushita umwana umwanakashi wakwa Elinatani uwafumine ku Yerusalemu. 

9  Yehoiyakini acitile ifyabipa pa cinso cakwa Yawe ngefyo wishi acitile. 

10  Pali ilya ine nshita, bacilolo bakwa Nebukadinesa imfumu ya ku Babiloni baima mukuya lwisha Yerusalemu nokuya ushinguluka. 

11  Elyo Nebukadinesa imfumu ya ku Babiloni umwine aisa ku musumba ninshi bacilolo bakwe nabaushinguluka. 

12  Kanshi Yehoiyakini imfumu ya bena Yuda, nyina, ababomfi bakwe, abacindami bakwe elyo na bacilolo bakwe bonse epakucimba kuli Nebukadinesa. Mu mwaka walenga cine konse konse uwa mfumu ya ku Babiloni, Nebukadinesa asenda Yehoiyakini ukuba umufungwa. 

13  Ngefyo Yawe asosele, Nebukadinesa asenda icuma conse ica mwi Tempele lyakwa Yawe elyo neca kwisano, kabili asenda ne fipe fya golide ifyo Solomoni imfumu ya bena Israeli apangile ifya mu Å‹anda yakwa Yawe. 

14  Asenda muli bunkole abantu bonse aba mu Yerusalemu, bacilolo bonse pamo ne fita fya nkondo, bakabasa elyo na bakafula wa fyela. Bonse pamo bakumene amakana ikumi limo (

10  ,

15   Nebukadinesa asenda Yehoiyakini muli bunkole ku Babiloni pamo na nyina wa mfumu, abakashi ba mfumu, bacilolo bakwe elyo na bacindami ba mu calo. Awe abafumya mu Yerusalemu no kubasenda bunkole ku Babiloni. 

16  Imfumu ya ku Babiloni yabuula ifita fya nkondo ifyakosa amakana cine lubali (

7  ,

1  ,

17  Abuula Matania, nalume wakwa Yehoiyakini eo abika pa bufumu pa cifulo cakwa Yehoiyakini. Ayalula ne shina lyakwe ati ni Sedekia. Sedekia aba imfumu ya bena Yuda 

18   Sedekia ali ne myaka amakumi yabili na umo (

21  ) ilyo atendeke ukuteeka pa bufumu, kabili ateekele pa myaka ikumi limo na umo (

11  ) mu Yerusalemu. Nyina ishina lyakwe ali ni Hamutali umwana wakwa Yeremia uwafumine ku Libina. 

19  Sedekia acitile ifyabipa pa cinso cakwa Yawe, ngefyo imfumu Yehoyakimu yacitile. 

20  Ni pa mulandu wakuti Yawe alifulilwe, ecalengele fyonse ifi ficitike kuli Yerusalemu na kuli Yuda, na pakulekelesha abafumya pa cinso cakwe. Ukonaulwa kwa Yerusalemu (

2   Imilandu 

36  :

13  -

21  ; Yeremia 

52  :

3  -

11  ) Nomba Sedekia alisangukile imfumu ya ku Babiloni.

