1  Pa bushiku bwalenga shitatu Esta afwala insalu shakwe ishabunamfumu, aya iminina mu lubansa lwamukati ke sano lya mfumu pantanshi ya muputule wa mfumu. Imfumu nayo ninshi naikala pa cipuna cabufumu mukati ke sano ukulungatana ne mpongolo ye sano. 

2  Ilyo imfumu yamwene Esta naiminina mu lubansa, yatemwa pakumumona. Imfumu epakutambika inkonto ya golide iyali mu minwe yaiko kuli ena. Elyo Esta apalamina aikata pa mulu wa nkonto. 

3  Imfumu yamwipusha aiti, “Ninshi namfumu Esta? Cinshi ulefwaya? Ndekupeela conse ico ulefwaya nangufye ukukwakanya ubufumu bwandi pakati!” 

4  Elyo Esta asosa ati, “Nga cakuti casansamusha imfumu, lekeni imfumu na Hamani bese ilelo ku mitebeto iyo napekanishisha imfumu.” 

5  Imfumu nayo epakusosa aiti, “Iteni Hamani bwangu bwangu pakuti tucite ifyo Esta alefwaya.” Kanshi imfumu na Hamani baisa na ku mitebeto Esta apekenye. 

6  Ilyo bacili balenwa umwangashi panuma ya matebeto, imfumu yaipusha Esta aiti, “Bushe cinshi ulefwaya. Ala ulepeelwa. Cinshi ulelomba? Nangufye ukufika kukwakanya ubufumu bwandi pakati cilefikilishiwa!” 

7  Elyo Esta ayasuka ati. “Ifyo ndefwaya nefyo ndelomba nifi. 

8  Nga ninsanga uluse pa cinso ca mfumu elyo nga cakuti casansamusha imfumu ukumpeela ico ndelomba no kufikilisha ico mfwaya, baleke ukuti imfumu na Hamani bakese nakabili mailo ku mitebeto nkabapekanishisha, lyena nkacita ifyo imfumu isosele.” Hamani apanga ukwipaya Modekai 

9  Ilyo Hamani afumine ku malila, alisaminwe ne nsansa ishingi mu mutima. Lelo ilyo amwene Modekai mu mpongolo ya mfumu, nokuti taimine nangu ukumutiina, ici ecalengele ukuti Hamani afulwe nganshi. 

10  Lelo kwena ashipikisha aya na ku ŋanda kumwakwe. Elyo atuma abakwita abanankwe no mukashi wakwe Sereshi. 

11  Elyo Hamani atampa ukubashimikila ubwingi bwa fyuma fyakwe, ne mpendwa ya bana bakwe abaume, na pafyo imfumu yamucindike pakumupeela ififulo ifikalamba, no kumusonta ukuba umukalamba wa bacilolo na babomfi ba mfumu. 

12  Alundapo nokuti, “Eico cine na namfumu Esta wine taitileko umuntu nangu umo ku mitebeto apekenye kanofye ine pamo ne mfumu. Na mailo line nkayako kabili pamo ne mfumu. 

13  Lelo ifi fyonse tafilepilibula akantu nangu kamo kuli ine nga cakuti ndemona Modekai Umuyuda naikala pa mpongolo ya mfumu.” 

14  Elyo umukashi wakwe Sereshi na banankwe bamweba abati, “Fwayeni abakupanga ifimuti fyakukulikilapo abantu icilepele amakubiti amakumi yasano (

50  ). Elyo ulucelo ukebe imfumu ikakulikilepo Modekai. Elyo ukaye pamo ne mfumu ku mitebeto ninshi nausansamuka.” Kanshi Hamani atemwa pali aya mano bamupandileko, apanga ne fimuti fyakukulikilapo abantu ba milandu.

