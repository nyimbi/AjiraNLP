14  :

15  -

24  ) 

1  Yesu nakabili abalandile mu milumbe ati, 

2  “Ubufumu bwa mu mulu kuti twabupalanya ku mfumu iyacitile mwane imitebeto ya bwinga. 

3  Awe yatuma abasha baiko ukuya eba abalalikwe ku bwinga. Nomba bakaana ukwisako. 

4  Elyo yatuma abasha bambi aiti, ‘Kebeni abalalikwe amuti, ala nimpekanya imitebeto yandi. Ninjipaya bacilume wa ŋombe ne ŋombe ishaina. Fyonse nafipekanishiwa, isenifye ku bwinga!’ 

5  Lelo abalalikwe ku bwinga tabasakamene. Umo aya ku mabala yakwe, umbi nao ku fya makwebo yakwe. 

6  Bambi abalalikwe baikata abasha ba mfumu, balabacusha, babepaya. 

7  Imfumu yafulwa nganshi. Yatumako ne fita fyaiko, fyaya ipaya filya fipondo, fyafyocela no musumba. 

8  Elyo imfumu yaeba abasha baiko aiti, ‘Ubwinga nabupekanishiwa, lelo abalalikwe tabalingile. 

9  Kanshi kabiyeni ku masansa ya misebo, bonse abo mulesanga mubete ku bwinga.’ 

10  Awe abasha basalanganina mu misebo, balalonganya bonse ababi na basuma. Awe ne ŋanda ya bwinga yaisula abantu. 

11  “Elyo imfumu yaisamo kukumona abalalikwe. Yaisa sangamo umuntu umo ushafwele insalu sha bwinga. 

12  Elyo yamwipusha aiti, ‘Mune, nga wingile shani muno, ukwabula ukufwala insalu sha bwinga?’ Awe ena alifye tondolo. 

13  Elyo imfumu yaeba ababomfi aiti, ‘Mukakeni amaboko na molu, mumupose panse mu mfifi, ukukalaba imisowa no kusumanya ameno.’ 

14  Pantu abetwa bengi, lelo abasalwa banono.” Ukusonka kuli Kesalo (Mako 

12  :

13  -

17  ; Luka 

20  :

20  -

26  ) 

15  Elyo Abafalise baile kukupandana amano, pakuti bafwaye umwakumwikatila mu milandile yakwe. 

16  Awe batuma abasambi babo na bena Herodi kuli Yesu. Bamweba abati, “Kafundisha, twalishiba ukuti uli mufumacumi, ufunda fyonse ifyo Lesa afwaya mu cishinka. Kabili tautiina muntu nelyo umo, pantu tawaba na kapatulula. 

17  Kanshi twebeko ifyo iwe utontonkanya. Bushe calilinga ukulasonka umusonko kuli Kesalo nangu iyoo?” 

18  Nomba Yesu ico eshibe imitontonkanishishe yabo ibi, abasuka ati, “Mwe mfundabuteshi mwe! Cinshi ico mulenjesesha? 

19  Nangeni indalama mupeela ku musonko?” Awe nabo bamuletela imo. 

20  Elyo Yesu abepusha ati, “Ngoyu balengelepo nefi filembelwepo fyakwani?” 

21  Nabo bayasuka abati, “Fyakwa Kesalo.” Elyo Yesu abeba ati, “Eyo, kanshi akupeeleni Kesalo, ifyakwa Kesalo. Elyo akupeeleni Lesa, ifyakwa Lesa.” 

22  Bati bomfwe ifi, awe balapapa. Kanshi epakumusha. Ukushukuka kwa bafwa (Mako 

12  :

18  -

27  ; Luka 

20  :

27  -

40  ) 

23  Ubushiku ubo bwine Abasaduki bamo baishile kuli Yesu. Abasaduki bena batila, “Takwaba kushukuka kwa bafwa.” Balaipusha Yesu abati, 

24  “Kafundisha, Mose asosa ati, ‘Umuntu nga afwa, nomba tafyelepo abana, munyina ali nokuupa mukamfwilwa pakuti afyalileko munyina abana.’ 

25  Nomba kumwesu kwaliko bamunyina cine lubali, abaume beka beka. Umukalamba wabo ewabalilepo ukuupa, lelo afwa ukwabula ukufyalamo umwana. Epakushila munyina umukashi wakwe. 

26  Uwabubili no wabutatu nabo bamuupa, nomba nabo lumo lwine, mpakafye bonse cine lubali bafwa ukwabula ukufyalamo abana. 

27  Elyo pakulekelesha nao umwanakashi asuka afwa. 

28  Nomba pakushukuka kwa bafwa, bushe umwanakashi akaba umukashi wakwani pali aba bonse cine lubali aupilweko?” 

29  Yesu abasuka ati, “Mwaliluba, pantu tamwaishiba Malembo Yamushilo, nangu amaka yakwa Lesa. 

30  Pantu ilyo abantu bakashukuka ku bafwa, tabakaleupa nangu ukulaupwa. Lelo bakaba nga bamalaika ba mu mulu. 

31  Kabinge pa mulandu wakushukuka ku bafwa, bushe tamwabelenga ifyo Lesa umwine amweba ati, 

32  ‘Nine Lesa wakwa Abrahamu, Lesa wakwa Isaki, Lesa wakwa Yakobo?’ Kanshi ni Lesa wa bomi, te Lesa wa bafwa iyoo.” 

33  Ilyo amabumba yaumfwa ifi, yalapapa imifundile yakwe. Ifunde ilyacilapo (Mako 

12  :

28  -

34  ; Luka 

10  :

25  -

28  ) 

34  Ilyo Abafalise baumfwile ukuti Yesu aputula Abasaduki umulomo, nabo balilongene. 

35  Elyo umunabo umo kafundisha wamafunde, alamwesha ati, 

36  “Kafundisha ifunde ilyacilapo pa mafunde yonse ayakwa Lesa, lifunde nshi?” 

37  Yesu amwasuka ati, “‘Uletemwa Imfumu Lesa obe no mutima obe onse, no mweo obe onse, na mano yobe yonse.’ 

38  Ili e funde ilyacila pali yonse, kabili elyakubalilapo. 

39  Elyo ilyabubili ilyapalana neli line, lyakutila, ‘Uletemwa umubiyo ngefyo waitemwa we mwine.’ 

40  Pali aya mafunde yabili, epashinta Amafunde yonse ayakwa Mose na fyonse ifyo bakasesema balembele.” Bushe Kristu ni mwana ani? (Mako 

12  :

35  -

37  ; Luka 

20  :

41  -

44  ) 

41  Ilyo acili na Bafalise abalongene, Yesu abepwishe ati, “Nga imwe mutontonkanya shani pali Kristu? Bushe mutila ni mwana ani?” 

42  Nabo bamwasuka abati, “Ni mwana Davidi.” 

43  Yesu nao abeba ati, “Nga kanshi Davidi ilyo asanikilwe na Mupashi, amwitile shani ‘Imfumu?’ Ilyo atile ati, 

44   ‘Imfumu yaeba Imfumu yandi aiti, ikala ku kulyo kwandi, mpaka abalwani bobe nkabacita apakunyanta amakasa yobe.’ 

45  Nga kanshi apo Davidi aita Kristu ati ni Mfumu, bushe Kristu kuti aba shani mwane?” 

46  Awe tapali nangu umo uwakwasukapo. Ukufuma ubo bwine bushiku, tapali nangu umo uwakupama ukwipusha Yesu na fimbi.

