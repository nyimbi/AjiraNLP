1  Abimeleki mwana Yerubibaali aile kuli ba lupwa lwakwa nyina ku Shekemu, no kuya beba pamo na ba mu mukowa wakwa nyina bonse ati, 

2  “Shisoseni nokuti bomfwe abekashi bonse aba mu Shekemu mutile, ‘Bushe cinshi cawamapo kuli imwe ukuleka bonse bamwana Yerubibaali amakumi cine lubali (

70  ) balemuteeka, nangu ukuteekwafye ku muntu umo?’ Ibukisheni, ine ndi wa mu mubili wenu, kabili umulopa wenu.” 

3  Aba mu lupwa lwakwa nyina epakulanda amashiwi yonse no kumfwika ku ntungulushi sha mu Shekemu icakuti na bonse imitima yabo yapilibukila kuli ena, balanda no kutila, “Ni munyinefwe.” 

4  Awe bamupeele indalama ukulingana na mashekeli amakumi cine lubali (

70  ) isha silifa ukufuma mwitempele lyakwa Baali Beliti. Neshi ndalama Abimeleki ashibomfeshe mukukunkumba abantu abawelewele kabili abaonaika abasumine ukulamukonka. 

5  Elyo aile ku mushi kuli wishi Yerubibaali ku Ofira no kuya ipaya bamunyina amakumi cine lubali (

70  ) pelibwe limo line. Lelo Yotamu, kasuli wakwa Yerubibaali, ewapuswike pantu aile fisama. 

6  Elyo intungulushi shonse isha mu Shekemu na mu Beti Milo shalongene pa mbali ya cimuti ca oki pa luceshi lwa mu Shekemu kukuya sonta Abimeleki ukuba imfumu yabo. 

7  Ilyo Yotamu bamwebele pali uyu mulandu aninine pa mulu wa lupili lwa Gerisimu no kubilikisha ne shiwi ilikalamba ati, “Umfweni kuli ine, mwe bekashi ba mu Shekemu pakuti Lesa nao engomfwa kuli imwe. 

8  “Ubushiku bumo imiti yaile kukuya sonta imfumu yaiko. Elyo yaebele umuti wa miolifa aiti, ‘Tulefwaya ube imfumu yesu.’ 

9  “Nao umuolifa watile, ‘Bushe ine kuti naleka ukupanga amafuta yandi ayo bonse abantu ne milungu bancindikilako, pa mulandu wakubafye imfumu ya fimiti?’ 

10  “Icakonkelepo imiti yaebele umukunyu aiti, ‘Isa pakuti ube imfumu yesu.’ 

11  “Nao umukunyu watile, ‘Bushe ine kuti naleka ukutwala ifitwalo ifisuma, kabili ifyalowa no kuba imfumu ya fimiti finandi?’ 

12  “Elyo imiti yatile ku mwangashi, ‘Isa pakuti ube imfumu yesu.’ 

13  “Nao umwangashi watile, ‘Bushe ine kuti nasha umulimo wandi uwakupanga umwangashi uusekesha yonse imilungu elyo na bantu, no kuya ba imfumu ya fimiti finandi?’ 

14  “Elyo pakulekelesha imiti yonse yatile ku cimuti ca myunga, ‘Isa pakuti ube imfumu yesu.’ 

15  “Naco icimuti ca myunga cayaswike imiti imbi aciti, ‘Nga cine cine mulefwaya ine mbe imfumu yenu, iseni mwikale mu cintelelwe candi. Lelo nga mwakaana, umulilo walafuma mu cimuti ca myunga no kwisa oca ifimuti ifyalepesha ifya keda ifyaba mu Lebanoni.’ 

16  “Nomba nga cakuti ni mu cishinka kabili mu bufumacumi mwasontele Abimeleki ukuba imfumu, no kucita icalungama kuli Yerubibaali no lupwa lwakwe, no kumucitila icilingene nefyo abombele, 

17  tontonkanyeni ifyo tata amulwishishe. Apeele umweo wakwe kukumupususha ukufuma ku maboko ya bena Midiani. 

18  Nomba imwe ilelo namusangukila ulupwa lwakwa tata, mwamwipaila abana bakwe abaume amakumi cine lubali (

70  ) pa cilibwe cimo cine, no kusonta Abimeleki, umwana uwafyalwa mu mukashana umusha, no kuba imfumu pa bena Shekemu, pantufye ni munyinenwe. 

19  Kanshi ifyo mwacita ilelo nga fyacishinka kabili mu bufumacumi kuli Yerubibaali no lupwa lwakwe, ninshi Abimeleki abe ni nsansa shenu, kabili aleba uwakumusansamusha na imwe bene pamo. 

20  Lelo nga teifyo, lekeni umulilo ufume kuli Abimeleki no kwisa moca, mwe bena Shekemu na Beti Milo, kabili no koca Abimeleki wine.” 

21  Elyo Yotamu afulumwike, afyukila ku Bere. Aile ikala kulya kwine pakutiina munyina Abimeleki. 

22  Abimeleki ateekele Israeli pa myaka itatu. 

23  Lesa atumine umupashi ubifi pakati kakwa Abimeleki ne ntungulushi sha mu Shekemu, uwalengele ukuti shisangukile Abimeleki. 

24  Lesa acitile ifi pakuti akande Abimeleki pa lufyengo acitile pamo na bena Shekemu abamwafwile ukwipaya bamwana Yerubaali amakumi cine lubali (

70  ). Epakuti umulopa wabo ulandulwe pali munyinabo na bena Shekemu. 

25  Pa mulandu wa fyacitike, intungulushi sha mu Shekemu shatumine abaume pa mulu wa lupili no kufisamina Abimeleki elyo balapokolola abantu ifintu fyonse balesenda. Kabili aya mashiwi yonse baleyafisha kuli Abimeleki. 

26  Nomba ilyo Gali mwana Ebedi pamo na bamunyina bakuukile ku Shekemu, intungulushi sha mu Shekemu shalimucetekele nganshi. 

27  Nomba Gali na bamunyina baile mu mabala yabo no kuyaswamo ifitwalo fya myangashi, bakama no kukama, elyo bacita umutebeto mwitempele lya mulungu wabo. Baletipwila Abimeleki ilyo bacili balelya no kunwa. 

28  Elyo Gali mwana Ebedi atile, “Bushe Abimeleki ni nani, kabili fwe bena Shekemu tuli ba nani abakuti ifwe tulemubombela? Bushe uyu te mwana Yerubibaali, elyo Sebuli teo e cilolo wakwe? Nomba twingalabombela abaume bakwa Hamo, wishi wakwa Shekemu, lelo mulandu nshi twingalabombela Abimeleki? 

29  Nga cakutifye aba bantu bapeelwe mu maboko yandi, awe Abimeleki nga nalimufumyapo. Kuti naebafye Abimeleki nati, ‘Longanika fyonse ifita fyobe, wise kuno tulwe!’” 

30  Awe ilyo Sebuli kateeka wa musumba aumfwile ifyasosele Gali mwana Ebedi, alifulilwe nganshi. 

31  Mukuicingililako atumine inkombe kuli Abimeleki ku Aruma no kutila, “Gali mwana Ebedi na bamunyina nabesa kuno ku Shekemu, uko bambile ukutunka abena musumba ukukusangukila. 

32  Eico kanshi, iwe na bantu bobe mwime ubushiku no kuya babelamina ku mabala. 

33  Elyo ulucelocelo pa kutula kwa kasuba, mukeme no kushinguluka umusumba. Ilyo Gali pamo ne fita fyakwe bakema ukwisa mukumulwisha, awe ukacite conse ico amaboko yobe yali nokubacitila.” 

34  Kanshi nao Abimeleki pamo ne fita fyakwe fyonse epakwima ubushiku no kushinguluka umusumba, babelamina Shekemu mu mpuka shine. 

35  Ilyo Gali mwana Ebedi afumine no kuya iminina pa mwinshi wa mpongolo ya musumba, Abimeleki ne fita fyakwe basokolweke pa cifulo apo bafiseme. 

36  Cilyafye Gali ati abamone, atile kuli Sebuli, “Mona, abantu balya baletentemuka ukufuma pa mulu wa mpili.” Nao Sebuli amwaswike no kutila, “Iwe wapumbilafye, te bantu iyoo, lelo finshingwa fya mpili efilemoneka nga bantu.” 

37  Kabili Gali abwekeshepo ukulanda ati, “Mona, abantu balya baletentemuka ukufuma pa mupokapoka wa mpili. Kabili impuka imbi ilefuma ku lubali lwa nshila yafuma ku cimuti ca bakabuka.” 

38  Elyo Sebuli atile kuli ena, “Ngo kuitakisha kobe kuli kwi? Bushe teiwe watile Abimeleki ni nani uwakuti ifwe tulemubombela? Bushe ifi te fita wasuulile? Eico kabiye nomba uye ubalwishe.” 

39  Kanshi Gali epakwimya intungulushi sha mu Shekemu no kulwisha Abimeleki. 

40  Lelo Gali alifulumwike, na Abimeleki alimukonkele. Kabili abantu abengi balibepeye ilyo tabalafika na ku mwinshi wa mpongolo. 

41  Elyo Abimeleki abwelelemo ku Aruma no kwikala kulya kwine. Sebuli nao atamfya Gali na bamunyina ukufuma mu Shekemu. 

42  Ubushiku bwakonkelepo abekashi ba mu musumba wa Shekemu balifumine baya mu mabala, elyo akasebo kaile fika kuli Abimeleki, 

43  nao Abimeleki aimya ifita fyakwe, afyakanya mu mpuka shitatu, no kuya fisama mu mabala. Ilyo amwene abantu baleisa ukufuma mu musumba, alibemine no kubepaya. 

44  Nomba Abimeleki ne mpuka imo babutuka bwangu bwangu baya ikala pa mwinshi wa mpongolo, elyo impuka shimbi shibili shaimina abali mu mabala shabasansa no kubepaya bonse. 

45  Abimeleki wena akasuba konsefye, aikalile ukulwisha abekashi ba mu musumba mpaka abacimfya no kubepaya bonse. Elyo abongolwele umusumba no kukubapo umucele. 

46  Ilyo abekashi ba ku lupungu lwa Shekemu baumfwile icacitike, bonse baile mu muputule wa panshi we tempele lyakwa Eli Beriti. 

47  Lintu Abimeleki aumfwile ukuti eko belelongana, 

48  ena pamo ne fita fyakwe baile ku lupili lwa Salimoni. Abuulile isembe no kutetelako imisambo ya fimiti, iyo asendele pa kubeya kwakwe. Aebele ne fita fyakwe ati, “Yangufyanyeni, citeni ifyo ine nacita!” 

49  Cila muntu pa fita fyakwe atetele imisambo ya fimiti, no kumukonka. Babikile umwina onse uwa fimuti pa mwinshi wa muputule we tempele no kukoshapo umulilo ilyo abantu bacili mukati. Kanshi abantu bonse abali muli ulu lupungu lwa Shekemu, abali ikana limo (

1  ,

50  Icakonkelepo, Abimeleki aile ku musumba wa Tebeshi no kuushinguluka mpaaka aupoka. 

51  Nomba mukati ka musumba mwali ulupungu ulwakosa, uko abantu bonse abaume na banakashi elyo ne ntungulushi sha mu musumba bafulumukile. Baisala pa mwinshi no kunina pa mulu wa lupungu. 

52  Abimeleki ilyo aile ku lupungu, atendeke ukulwisha, mpaka afika pa mwinshi wa lupungu pakuti oce no mulilo. 

53  Nomba umwanakashi umo amuponesha umwana wa mpelo pa mutwe no kumutobaula akapanga ka mutwe. 

54  Bwangu bwangufye aitile uwalesenda ifyanso fyakwe, nokumweba ati, “Somona ulupanga lobe umpwililishe, epakuti bekasosa abati, ‘Mwanakashi ewamwipeye.’” Elyo kasenda wa fyanso fyakwe amupulinkenye ulupanga, no kufwa afwa. 

55  Abena Israeli pakumona ukuti Abimeleki afwa, bonse balibwelelemo kumyabo. 

56  Kanshi ifi efyo Lesa alandwile pa bubi ubo Abimeleki acitile kuli wishi, pakwipaya bamunyina amakumi cine lubali (

70  ). 

57  Kabili Lesa abweseshe ububi bonse ubwa bena Shekemu pa mitwe yabo. Icitipu cakwa Yotamu mwana Yerubibaali caishile pali bena.

