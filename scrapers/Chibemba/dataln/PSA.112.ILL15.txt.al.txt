1  Lumbanyeni Yawe! Alishuka umuntu uwaba na katiina kuli Yawe, uumfwa insansa mukubeela amafunde yakwe. 

2  Abana bakwe bakulaba impalume mu calo, ne nkulo ya balungami ikaba iyapaalwa. 

3  Icuma no bukankala fikaba mu Å‹anda yakwe, kabili no bololoke bwakwe bwa pe na pe. 

4  Nangu ni mu mfifi ulubuuto lulasanikila umololoke, pantu ena wacikuku no luse kabili umuntu umulungami. 

5  Alishuka umuntu uwakwata umutima uwakupeela, kabili uukongwesha ukwabula ukulundishapo insonsela, uushaba no bucenjeshi muli fyonse ifyo acita. 

6  Pantu ena takabale atelentenshiwa nakalya, umuntu umololoke takabale alabikwako umuyayaya. 

7  Ena tatiina kubililwa imbila ibi, pantu alishipa mu mutima, atetekelafye muli Yawe. 

8  Umutima wakwe walicingililwa, tatiina kantu nakalya, mukulekelesha akamonako uko abalwani bakwe bakacimba. 

9  Alisalanganya konse konse ifyakupeela abapina, kabili no bololoke bwakwe bwa pe na pe. Akakwatisha na maka kabili akalacindikwa. 

10  Umuntu umubifi nga amona ifi awe tepakufulwa, akalasenkanya ameno, no kuloba akalobelelafye, no kukabila kwa mubifi takwakacite kantu nakalya.

