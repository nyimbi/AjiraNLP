1  We Yawe, Lesa umupusushi wandi, ala niwe ndelililako akasuba no bushiku. 

2  Leka ipepo lyandi lifike uko uli, kutika na kufyo ine ndelila. 

3  Pantu umutima wandi wiswilemo amacushi, icakuti no mweo wandi ulifye ku milomo ya cilindi. 

4  Ine bampendele pali balya bonse abali mupepi na ku nindi, na maka ine nshikwete nakalya. 

5  Ndi uwapatwilwa ku bafwa, ndifye kwati bantu abo baipaya, abalala mu nindi shabo, abo ushibukishako nakabili, abo waleka ukupokololako. 

6  Naumposa panshi ya nindi, apafiita fititi kabili apatali nganshi. 

7  Ubukali bobe nabuntitikisha, na matamba yobe nayanjibisha. (Selah) 

8  Naulenga ifibusa fyandi ukutaluka ukufuma kuli ine, ninsanguka icamuselu kuli bena, ninjisalilwa, nafilwa no kwakufulumukila, 

9  na menso yandi nayanaka kukucula. Cila bushiku ine ndilila kuli we Yawe, ndemisha na maboko mu mulu. 

10  Bushe ulacitila abafwa ifisungusho? Bushe nabo balema mukwisa mukukulumbanya? (Selah) 

11  Bushe mu nindi balalandapo pa citemwiko cobe? Nangu ukulanda palwa cishinka cobe mu bonaushi? 

12  Bushe ifipeshamano fyobe filamoneka umwafiita? Nangu ubololoke bobe mu calo ca balabikwako? 

13  Lelo ni kuli iwe we Yawe ndilila pakuti ungafwe, ni kuli iwe weka mpepa cila lucelo. 

14  Bushe nga cinshi ico ine wankaanina we Yawe, no kufisa icinso cobe kuli ine? 

15  Naba uwacula ukufuma ku bwaice bwandi, ukupalama na ku mfwa, nalishipikisha mu fyakuntiinya fyobe, kabili ndi no mwenso. 

16  Ubukali bobe nabumponena, ne fyakuntiinya nafinenga ukonaika. 

17  Akasuba konse filashinguluka nge lyeshi, filetula monse monse pakushinguluka. 

18  Niwe ulengele abatemwikwa ne fibusa fyandi ukuntaluka, ne mfifi nomba eisangwike umunandi.

