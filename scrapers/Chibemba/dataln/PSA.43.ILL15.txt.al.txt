1  Nungamika no kumpokololako we Lesa wandi, no kundubulwilako ku bantu abashakusakamana, mpokololako ku bantu incenjeshi kabili ababifi. 

2  Niwe Lesa ubucingo bwandi, bushe mulandu nshi wandekelesesha? Cinshi ico ningalaendela uwakungumana, pa mulandu wa bunkalwe bwa balwani bandi? 

3  Ntumina ulubuuto lobe ne cine pakuti fintungulule, findete ku lupili lobe ulwamushilo, ku ncende ya bwikalo bobe. 

4  Elyo nkafika ku bulambo bwakwa Lesa, Lesa uwaba ubuseko bwandi kabili insansa shandi. Nkalakulumbanya ne seese lyandi, we Lesa, we Lesa wandi. 

5  Bushe mulandu nshi ine nkungumanine? Cinshi nsakamanine fi? Kandetetekelafye muli Lesa, pantu ndi nokutwalilila ukumulumbanya, Mupusushi wandi kabili Lesa wandi.

