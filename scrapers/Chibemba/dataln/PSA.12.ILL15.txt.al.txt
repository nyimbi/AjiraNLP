1  Ungafweko ine we Yawe, pantu abamupetamina nomba tapali, na bantu abacishinka nabapwa ukuloba bonse. 

2  Abashala bonse babufi kuli umo no munankwe, baba no bwilikandimi no kubepana. 

3  We Yawe wingafumyapo abantu babwilikandimi, no kubapwisha amataki yabo. 

4  Bena batila, “Twakulalandila umo tulefwaila, takuli uwakutulesha.” 

5  “Pa mulandu wa kucucutika kwa banaka no kuteta kwa balecula, nalaima,” efyo Yawe nao asosa. “Ndi nokwisa bapokololako ku balebatitikisha.” 

6  Amashiwi Yawe alaya, mashiwi yacishinka. Yaba pamo nga silifa uwalopolwa imiku cine lubali mu mulilo. 

7  We Yawe wingatucingililako, no kutupokolola ku bantu ba musango uyu lyonse. 

8  Pantu ababifi baleendaukafye mpanga yonse, no bubifi ebo abantu bacindikisha.

