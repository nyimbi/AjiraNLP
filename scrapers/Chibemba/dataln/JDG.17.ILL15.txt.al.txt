1  Nomba kwali umuntu umo uwe shina lya Mika, uwaleikala mu calo ca mpili icakwa Efulemu. 

2  Kabili atile kuli nyina, “Pa mulandu wa ndalama ikana limo no mwanda umo (

1  ,

100  ) isha silifa isho bakwibile, kabili isho naumfwile ukuti walelapisha, ngefyo na ine wine nayumfwilile ne mwine, ala ine isho ndalama sha silifa, ndi nasho. Nine wine nasendele.” Elyo nyina atile, “Ipaalo lyakwa Yawe libe pali iwe, mwana wandi.” 

3  Ilyo abweseshe ishi indalama amashekeli ikana limo no mwanda umo (

1  ,

100  ) isha silifa kuli nyina, nao atile, “Ine ndelaya mu cine no kutambika indalama shandi isha silifa kuli Yawe pa mulandu wa mwana wandi, pakuti apangemo icimpashanya icakubasa ne caengwa. Kabili ine ndi nokucibwesesha kuli imwe.” 

4  Eico kanshi, ilyo abweseshemo ishi ndalama sha silifa kuli nyina, nao nyina abuulilepo indalama amashekeli ya silifa imyanda ibili (

200  ), no kushipeela kuli Kafula wa fyela fya silifa, nao panuma yakwengulula, apangamo icimpashanya icabaswa ne caengwa no kufibika mu ŋanda yakwa Mika. 

5  Nomba uyu wine muntu Mika alikwete ne ŋanda yakupepelamo utulubi. Kabili alipangile icakufwala ca bushimapepo ica efodi no tulubi twakupendwilako pa ŋanda, elyo abuula no mwana wakwe umwaume umo amucita ukuba shimapepo. 

6  Pantu mu nshiku shilya, abena Israeli tabakwete imfumu. Kanshi umuntu onse umwine aleicitilafye icili conse ico amona ukuti nacimulinga. 

7  Kwali no mulumendo uwafumine ku Betelemu mu calo cakwa Yuda, kabili ali wa mu luko wakwa Yuda. Uyu ali mwina Levi, umweni uwaleikala kulya. 

8  Uyu muntu ashile icifulo cakwe mu Betelemu mu calo ca Yuda no kuya alefwaya fwaya icifulo cimbi icakwikalapo. Ilyo acili pa lwendo, atulile pa ŋanda yakwa Mika mu calo ca mpili icakwa Efulemu. 

9  Awe Mika atile kuli ena, “Bushe iwe wafuma kwi?” Nao atile, “Ine ndi mwina Levi wa ku Betelemu, mu calo cakwa Yuda. Kabili ine njishile mukufwaya icifulo apakuti ndeikala.” 

10  Elyo Mika atile kuli ena, “Twakulaikala bonse no kuba tata wandi kabili shimapepo wandi. Ndi nokulakupeela indalama amashekeli ya silifa ikumi limo pa mwaka. Nkalakufwika no kukuliisha.” 

11  Awe nao umwina Levi alisumine ukwikala nankwe. Kabili uyu mulumendo asangwikefye kwati ni umo uwa pa bana bakwe abaume. 

12  Elyo Mika asontele uyu umwina Levi ukuba shimapepo wakwe, no kulaikala nankwe mu ŋanda mumwakwe 

13  Kabili Mika atile, “Nomba ine naishiba ukutila Yawe ali nokumpaala, apo nakwata uyu umwina Levi ukuba shimapepo wandi.”

