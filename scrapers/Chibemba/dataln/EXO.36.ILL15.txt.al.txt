1  “Eico Besaleli, Oliabu na bantu abo Yawe apeela amano no kucenjela mukubomba umulimo wakupanga icifulo camushilo, bakabombe uyu mulimo ukulingana ngefyo Yawe akonkomesha.” 

2  Elyo Mose aitile Besaleli, Oliabu na bantu bonse abacenjela abo Yawe apeele aya mano, abali no mutima wakuipeelesha kukwisa bomba umulimo. 

3  Mose abapeele umutuulo abena Israeli baletele uwakubomfya ku mulimo wakupanga icifulo camushilo. Awe abena Israeli abali no mutima wakupeela bakonkenyepofye ukuleta imituulo yakuitemenwa cila lucelo. 

4  Kanshi balya bantu bonse abacenjela mu fyakupanga panga, abalebomba umulimo wakupanga icifulo camushilo, bashile imilimo yabo 

5  no kuya kuli Mose bamweba abati, “Ifintu abantu baleleta naficila pa filefwaikwa ku mulimo Yawe akonkomeshe.” 

6  Elyo Mose akonkomeshe abantu, nabo basalanganya amashiwi mu nkambi yonse abati, “Kwiba umwaume nangu mwanakashi onse uwakupeela ifyamutuulo na fimbi ifyakupangila icifulo camushilo.” Abantu kanshi epakuleka ukulatwalilapo na fimbi, 

7  pantu ifyo bapeele kale fyalicilile pa fyalefwaikwa ku mulimofye onse. Bapanga Itenti lyakwa Lesa (Ukufuma 

26  :

1  -

37  ) 

8  Abantu bonse abacenjeleseshe pali abo abalebomba, bapangile Itenti lyakwa Lesa ku nsalu ikumi ishabuuta ishapikulwa ubusaka no bushishi bwacifufya no bwakashikila no bwakashika cee, kabili shapikwilwepo na bakerubi ku muntu uwacenjela nganshi ukupikula. 

9  Insalu shonse shali ishalingana mubutali na mubwipi. Mubutali shalepele amakubiti amakumi yabili na cine konse konse (

28  ) elyo mubwipi namo amakubiti yane. 

10  Insalu shisano balishilundinkenye, elyo na shimbi shisano bashilundinkanya. 

11  Elyo ku mpela ya nsalu babalilepo ukulundinkanya bapangileko imikobelo yacifufya konse konse mumbali yafiko lwa mubwipi, kabili efyo bacitile na ku mpela ya nsalu shimbi isho balundinkenye. 

12  Ku nsalu babalilepo ukulundinkanya babikileko imikobelo amakumi yasano (

50  ), elyo na ku ibiye nako babikileko imikobelo amakumi yasano (

50  ). Imikobelo ya fipande fyonse fibili yali iyalungatana. 

13  Kabili bapangile no twakukofyamo twa golide amakumi yasano (

50  ), eto babomfeshe pakulundinkanya ifyo fipande fibili, epakuti Itenti lyakwa Lesa libe icintu cimofye. 

14  Bapikwile ne nsalu ikumi na imo (

11  ) ku masako ya mbushi ishakufimba kwi Tenti lyakwa Lesa. 

15  Insalu shonse ikumi na imo shali ishalingana mubutali na mubwipi. Mubutali shali amakubiti amakumi yatatu (

30  ) elyo mubwipi namo amakubiti yane. 

16  Insalu shisano balundinkanya ukuba cimo, elyo na shimbi mutanda nasho balundinkanya cimo. 

17  Kabili bapangileko imikobelo amakumi yasano (

50  ) kumpela ya nsalu babalilepo ukulundinkanya, elyo bacitile na kumpela ya nsalu shimbi balundinkenye. 

18  Bapangile utwakukofyamo utwa mukuba amakumi yasano (

50  ) utwakulundinkanya ifipande fibili pakuti Itenti libe icintu cimofye. 

19  Kabili bapangile icakufimba pe Tenti ku mpapa sha basukusuku no kushitumpa mu muti uwakashikafye. Kabili bapangilepo icakufimbapo na cimbi ku mpapa ishisuma ishatelela. 

20  Bapangileko impanda sha cimuti ca akasia ishakwimikilako Itenti lyakwa Lesa. 

21  Cila lupanda lwalepele amakubiti ikumi limo, elyo mubufumo namo kubiti umo na citika. 

22  Ku mpela ya cila lupanda babashileko utuntu tubili utwakulundinkanishishako ku lupanda lunankwe. Ifi efyo babashile impanda shonse ishe Tenti lyakwa Lesa. 

23  Ku kapinda ka ku kulyo ke Tenti lyakwa Lesa babashileko impanda amakumi yabili. 

24  Kabili bapangilemo no twakwimikamo impanda utwa silifa amakumi yane. Kuli cila lupanda tubili, emukuti kamo kali nokuba pesamba lya kakulundinkanishishako. 

25  Ku kapinda ka ku kuso ke Tenti lyakwa Lesa ku lubali lubiye babashileko impanda amakumi yabili (

20  ). 

26  Kabili bapangile no twakwimikamo impanda utwa silifa amakumi yane (

40  ), emukuti tubili pesamba lya cila lupanda. 

27  Kunuma ye Tenti lwa ku masamba babashileko impanda mutanda, 

28  elyo mu matungi ya kunuma yabili ye Tenti lyakwa Lesa namo babashilemo impanda shibili. 

29  Impanda sha mu matungi aya yabili shali ishapapikana ukufuma panshi ukufika na pamulu pa mukobelo uwakushikasha. Impanda sha mu matungi yonse yabili efyo shali. 

30  Kanshi kwali ne mpanda cine konse konse no twakushimikamo utwa silifa ikumi limo na mutanda (

16  ), tubili pesamba lya cila lupanda. 

31  Kabili babashile imyalo ku cimuti ca akasia. Isano yali lubali lumo ku mpanda sha kwi Tenti lyakwa Lesa. 

32  Imyalo imbi isano yali ku lubali lubiye ulwe Tenti lyakwa Lesa, elyo na imbi isano yali ku mpanda sha kunuma ye Tenti lyakwa Lesa lwa ku masamba. 

33  Bapanga umwalo wa pakati uwakucilinganya pa mpanda ukufuma ku lutwe lumo no kufika ku lubiye. 

34  Ku mpanda shonse balambatikeko golide, kabili bapangile ne mikobelo ya golide umwakupisha imyalo, elyo na ku myalo iyine balambatikeko golide. 

35  Bapikwile ne cisalu icakucingako ku bushishi bwacifufya, ubwakashikila no bwakashika cee elyo ne nsalu iyabuuta iyapikulwa ubusaka. Umuntu uwacenjela ukupikula apikwilemo na bakerubi. 

36  Bacipangile inceshi shine ku cimuti ca akasia kabili balambatikeko na golide. Bapangileko ne mikofyo ya golide, kabili baengele no twakushimikamo utwa silifa tune. 

37  Pa mwinshi wakwingililapo mwi Tenti, apikwililapo icisalu ku nsalu iyabuuta iyapikulwa ubusaka na ku bushishi bwacifufya, ubwakashikila no bwakashika cee. Umuntu uwacenjela nganshi ukupikula ewabombele. 

38  Kabili babashile inceshi shisano, bapangileko ne mikofyo. Pa mulu wa nceshi balambatikepo golide elyo na ku tufyela twa ku nceshi. Bapangile ne fyakwimikamo inceshi shisano ifya mukuba.

