1   Elyo imfumu Davidi yaebele ibumba lya bantu bonse aiti, “Umwana wandi Solomoni, uo Lesa umwine asalile, mwaice kabili uushilaishiba ifingi. Elyo umulimo uyu ukalamba, pantu Itempele ili telya muntu, lelo lyakwa Yawe Lesa. 

2  Nimomba na maka yandi yonse ukupekanya ifyakukuulila iŋanda yakwa Lesa, golide uwakubomfya mu milimo ya golide, silifa uwakubomfya ku milimo ya silifa, umukuba uwakubomfya ku milimo ya fya mukuba, ifyela ifyakubomfya ku milimo ya fyela, elyo ne fimuti ifyakubomfya ku milimo ya fimuti, pamo pene no tumabwe twakutantikila utwa onikisi na tumbi utwamutengo, utumabwe twa mabala ayalekana lekana, elyo ne misango yonse iya mabwe ayakulungilwa bwino aya marbo, kabili fyonse fyapekanishiwa ifingi. 

3  Kabili ine pa mulandu wakutemwa iŋanda yakwa Lesa wandi, napeela nomba ubunonshi bwandi ubwa golide na silifa ku milimo ya ŋanda yakwa Lesa wandi, ukucila pa mulu wa fintu fyonse ifyo napeela ku mulimo wa iyi ŋanda yamushilo. 

4  Emukuti, amatalanta amakana yatatu (

3  ,

7  ,

5  Nimpekanya golide pa milimo ya golide, elyo silifa nayo pa milimo ya silifa, elyo pa milimo yonse iyili nokubombwa na bantu abacenjela mukupanga ifyakupanga panga. Nomba nani uuipeeleshe umwine ukupeela ilelo kuli Yawe?” 

6  Elyo intungulushi sha mayanda ya bashibo, abakalamba ba nko sha bena Israeli, abakalamba ba pa fita amakana (

1  ,

100  ), elyo na bacilolo abalemona pa milimo ya mfumu baliipeele mukuitemenwa. 

7  Bapeele ku mulimo wa ŋanda yakwa Lesa amatalanta amakana yasano (

5  ,

10  ,

10  ,

18  ,

100  ,

8  Onse uwakwete utumabwe twamutengo apeela ku cipao ca ŋanda yakwa Yawe no kufisha mu minwe yakwa Yehieli umwina Geshoni. 

9  Icintubwingi calisansamwike pa musango wa fintu intungulushi shabo shasekelele ukupeela kwakuitemenwa ne mitima yabo kuli Yawe. Kabili imfumu Davidi nayo yalisansamwike nganshi. Ipepo lyakwa Davidi 

10  Davidi alumbanya Yawe pa cinso cabalongene bonse alanda ati, “Ulumbanishiwe we Yawe, Lesa wakwa Israeli shifwe wesu, umuyayaya no muyayaya. 

11  Pantu fyonse fyobe we Yawe, ubukulu na maka, ubukata no bucindami, elyo no bukankala. Pantu fyonse ifyaba mu mulu elyo na pano isonde, fyobe. Iwe we Yawe niwe mwine wa bufumu kabili walisumbulwa ngo mutwe wa pali fyonse. 

12  Ubukankala no mucinshi fifuma kuli iwe! Elyo niwe wateeka ifintu fyonse. Ubulamba na maka fyaba mu minwe yobe, niwe wimya no kupeela amaka kuli bonse. 

13  Nomba twakupeela amalumbo we Lesa wesu, mukulumbanya ishina lyobe ilyabucindami. 

14  “Lelo ine nine ani, kabili abantu bandi ni bani, pakuti tupeele apakalamba umutuulo muli uyu musango? Ifintu fyonse fifuma kuli iwe, elyo na ifwe tupeelefye ififuma ku minwe yobe. 

15  Ifwe tuli balebeshi kabili abeni pa cinso cobe, ngefyo bashifwe bali. Inshiku shesu pano calo shaba nge cinshingwa icishakwata isubilo. 

16  Kabili ifintu fyonse ifyo twatuula, ifyakukuulila iyi ŋanda apakuba ishina lyobe ilyamushilo, fyafuma ku minwe yobe, kabili fyonsefye fyobe. 

17  We Lesa wandi nalishiba ukuti ulafwailisha ifyaba mu mutima kabili walitemwa ubololoke, na mu bololoke ubwa mutima wandi emo mpeelele ifi fintu fyonse. Elyo ine pakuba no mutima uwasekelela kabili uwacishinka napeela mukuitemenwa icibwesha. Nomba ndi ne nsansa pakumona abantu bobe, abatuulile kukuitemenwa kuli iwe abene. 

18  We Yawe, Lesa wa bashifwe Abrahamu, Isaki na Israeli, sunga pe na pe uku kukabila mu mitima ya bantu bobe, no kutungulula imitima yabo uko uli. 

19  Kabili upeele ku mwana wandi Solomoni umutima uwacishinka pakuti alebaka amafunde yobe ne fipope fyobe mukubomba fyonse ifyo ufwaya, elyo na fyonse ifyakulenga akakuule Itempele ilyo ine mpekanishishe ifi ifibombelo.” 

20  Elyo Davidi aeba abantu bonse abalongene ati, “Nomba paaleni Yawe Lesa wenu na matotelo.” Kanshi bonse epakulapaala Yawe, Lesa wa bashibo, na matotelo. Bonse bakontamika imitwe yabo panshi no kupeela umucinshi kuli Yawe na ku mfumu. Solomoni apeelwa ubufumu 

21  Ubushiku bwakonkelepo abena Israeli balekele Yawe amalambo na malambo yakoca. Balekele iŋombe ishilume ikana limo (

1  ,

1  ,

1  ,

22  Kanshi pali bulya bushiku balya no kunwa ne nsansa ishingi pa cinso cakwa Yawe. Elyo babuula Solomoni mwana Davidi bamubika pa bufumu umuku wacibili, no kumusuba ukuba imfumu pa cinso cakwa Yawe, elyo Sadoki nao ukuba shimapepo. 

23  Elyo Solomoni aya ikala pa cipuna cabufumu ico Yawe amusontelepo kukuteeka pa malo yakwa wishi Davidi. Atendeka no kushuka mufyo alecita elyo na bena Israeli bonse balamubeela. 

24  Bacilolo bonse, impalume shonse, pamo pene na bana baume bonse aba mfumu Davidi, baipeele ukulanakila imfumu Solomoni. 

25  Kanshi Yawe nao acindamika Solomoni apakalamba nganshi pa cinso ca bena Israeli bonse, amupeela no bufumu ubwalulumbi, ubushatalile abukwata imfumu nelyo imo mu Israeli. Davidi afwa 

26  Davidi mwana Yese ateekele Israeli yonse ilyo ali pa bufumu. 

27  Ateekele pa bufumu mu calo ca Israeli pa myaka amakumi yane (

40  ). Imyaka cine lubali ateekele mu Hebuloni, elyo pa myaka amakumi yatatu na itatu (

33  ) ateekele mu Yerusalemu. 

28  Afwile ninshi ali ne myaka isuma nganshi iyabukote bwe shuko, ubwa nshiku ishingi, ifyuma ifingi elyo no mucinshi uwingi. Solomoni umwana wakwe epakupyana pa cifulo cakwe icabufumu mukuteeka icalo. 

29  Lelo palwa fintu fimbi ifya pa bufumu bwakwa Davidi, ukufuma ilyo atendeke ukuteeka ukufika na ku mpela, fyonse fyalilembwa mu citabo camilandu cakwa kamona Samwele, mu citabo camilandu cakwa Natani kasesema, elyo na mu citabo camilandu cakwa Gadi uwali kamona. 

30  Mu fitabo fine ifi emwaba ne fishinka fyonse ifya pa bufumu bwakwe, amaka akwete, ifintu fyonse ifyamucitikile, ifyacitikile Israeli lintu ali pa bufumu, elyo ne fyacitike ku shamfumu sha mu fyalo fimbi.

