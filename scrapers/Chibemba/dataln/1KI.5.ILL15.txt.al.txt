1  Ilyo Hiramu imfumu ya ku Turi yaumfwa ukuti Solomoni nasubwa ukuti eo apyane pa bufumu bwakwa wishi Davidi, atumako bacilolo bakwe kuli Solomoni pa mulandu wakuti Hiramu ali ni cibusa wakwa Davidi. 

2  Solomoni nao abweseshamo amashiwi aya kuli Hiramu ati, 

3  “Iwe nawishiba ukuti pa mulandu wa nkondo shalwile tata Davidi ukufuma ku mbali shonse, tata asuka afilwa ukuti akuulile Yawe Lesa wakwe iŋanda umwakwikala ishina lyakwe, mpakafye Yawe amulenga ukucimfya abalwani bakwe. 

4  Lelo Yawe Lesa wandi nampeela umutende ukufuma ku mbali shonse, takuli na balwani nangu ifinkunka. 

5  Eico nomba ndefwaya ukuti nkuulile Yawe Lesa wandi iŋanda umwakwikala ishina lyakwe ukulinganafye ngefyo umwine Yawe aebele tata Davidi ilyo atile, ‘Umwana obe uo ndi nokupyanika pa cipuna cobe euli nokukuula iŋanda umwakwikala ishina lyandi.’ 

6  “Eico iwe konkomesha abantu ukuti baye ntemenako ifimuti ifyalepesha ifya keda wa ku Lebanoni. Ndi nokutuma abantu abakwisa bomba na bantu bobe elyo kabili ndi nokulipila abantu bobe amalipilo yonse ayo uli nokupingula. Nawishiba ukuti ifwe tatwakwata abantu abacenjela ukuputula ifimuti nga bena Sidoni.” 

7  Ilyo Hiramu aumfwa amashiwi yakwa Solomoni, yamusekesha nganshi alanda no kuti, “Napaalwe na matotelo Yawe pa bushiku bwa lelo, pantu apeela Davidi umwana uwamano uwakuteeka pali ici calo icacindama.” 

8  Hiramu epakutuma amashiwi aya kuli Solomoni ukuti, “Nimpokelela amashiwi untumine na ine nalabomba ukulingana nefyo ulefwaya ukukuletela ifimuti ifyalepesha ifya keda elyo ne milando ya fimuti fya paini. 

9  Abantu bandi ebakulakulula imilando ukufuma ku Lebanoni ukutwala kuli bemba, elyo no kulafiponesha pa menshi pakuti fileisa fileelela mpaka ukufika ku ncende ukasonta. Kuli iyo ncende eko nkalafipatulula pakuti ukalesenda. Kabili na iwe ukapeele iŋanda yandi ifyakulya ukulingana nefyo nkakweba.” 

10  Muli iyi nshila Hiramu akonkenyepo ukupeela Solomoni imilando yonse iyalefwaikwa iya fimuti ifyalepesha ifya keda ne fimuti fya paini. 

11  Solomoni nao alapeela Hiramu imingolo ya ŋanu iyafinine amakilo imintapendwa ibili (

2  ,

44  ,

12  Yawe epakupeela Solomoni amano ukulingana nefyo amulaile. Paba no kumfwana ukwamutende pakati kakwa Solomoni na Hiramu icakuti bapangana ne cipangano. 

13  Imfumu Solomoni yalemba na bantu abakubomba umulaasa amakana amakumi yatatu (

30  ,

14  Imfumu yalabatuma ku Lebanoni mu mabumba ya bantu amakana ikumi limo (

10  ,

15  Imfumu Solomoni yali na bakasenda wa fipe amakana amakumi cine lubali (

70  ,

80  ,

16  Elyo akwata na bantu bambi amakana yatatu ne myanda itatu (

3  ,

300  ) abali bakangalila abakutungulula imilimo ya bantu. 

17  Imfumu yapeela icipope icakushula amabwe ayakulu ukufuma ku mpili elyo ayabaswa ubusaka ayakukuulila mu mufula wa ŋanda. 

18  Ababomfi bakwa Solomoni na bakwa Hiramu elyo na baume ba ku Gebali ebaleputaula imbao no kupekanya amabwe yakukuulile iŋanda yakwa Yawe.

