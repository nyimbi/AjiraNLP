1  Bushe cinshi ico uitakishisha pa bubi, we mwaume impalume? Bushe ni cinshi ico uitakishisha akasuba konse iwe we wasebana mu menso yakwa Lesa? 

2  Ululimi lobe lupangafye ubonaushi, lwaba ngo lwembe ulwatwa, iwe we ubomfya ubucenjeshi. 

3  Watemwa ububifi ukucila ubusuma, no kulanda ifyabufi ukucila icishinka. (Selah) 

4  Watemwa ukulanda amashiwi ayakucena abantu, we wa lulimi lwabucenjeshi. 

5  Ee Lesa akakutentemuna umuyayaya, ali nokukukusanga akakwimye akakufumye na mwitenti lyobe, ali nokukushulumuna akakufumye na mu calo ca bamweo. (Selah) 

6  Abacita ubololoke pakumona ici cintu bakalatiina, bakalamuseka no kusosa abati, 

7  “Moneni, ulya muntu uwakene ukulashina kuli Lesa, ena aposelefye amano yakwe ku cuma cakwe icali icingi, akosha no bwikashi bwakwe mukonaula bambi.” 

8  Lelo ine nabafye ngo muti wa muolifa, uukulila mu ŋanda yakwa Lesa. No mweo wandi watetekela pe mu kutemwa kwakwa Lesa ukushipwa. 

9  Nakulakutotela umuyayaya pali fyonse ifyo wacita, nakulasumbula ishina lyobe ilishaiwamina, nakulakulumbanya pa cinso ca bakupetamina.

