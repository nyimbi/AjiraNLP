1  Lumbanyeni Yawe! Ine nakulatotela Yawe no mutima wandi onse, umulongana abantu abaololoka imitima, mu lukuta mwine. 

2  Ificitwa fyakwa Yawe fikulu nganshi, balafitontonkanyapo bonse abafitemwa. 

3  Fyonse ifyo ena acita awe fintu fyacindama kabili fyabulamba, kabili ubulungami bwakwe bwa pe na pe. 

4  Ena alenga lyonse tuleibukisha ifipapwa fyakwe. Yawe alikwatisha icikuku no luse. 

5  Eupekanishisha icakulya bonse abamukwatila akatiina, kabili alebukisha icipangano umuyayaya. 

6  Ena alilanga abantu bakwe ifyo amaka yakwe yaba, pakubapeela ifyalo fya mishobo imbi. 

7  Imilimo ya maboko yakwe yacishinka kabili yamulinganya, amafunde yakwe yonse ala yalinga ukucetekela. 

8  Yakubelelela pe na pe, pantu yapangilwe ayalungama kabili ayacishinka. 

9  Ena apeele ukulubuka ku bantu bakwe, alipangana nabo icipangano icakubelelela, ishina lyakwe lyamushilo kabili elilenga na katiina. 

10  Ukukwatila Yawe akatiina, e ntendekelo ya mano, Na bonse abakonka amafunde yakwe balikwata amano ayakumfwikisha bwino ifintu. Ena alelumbanishiwa umushinsanshiku.

