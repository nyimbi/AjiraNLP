1  Ishiwi lyakwa Yawe lyaishile kuli ine aliti, 

2  “We mwana wa muntu, bushe finshi ifyo umwangashi wacilako umuti umbi onse uwa mu mpanga? Finshi ifyo umusambo wa mwangashi wacilako imiti ya mu mpanga? 

3  Bushe ku cimuti ca mwangashi kuti umuntu apangako icintu cimo? Bushe kuti umuntu apangako ulupanda ulwa kukobekako ifintu fimo? 

4  Icimuti ca mwangashi ala cawaminafye ukukosha umulilo. Impela shaciko shibili nga shapya, ninshi pakati cashalafye icishiki. Bushe kuti cabombapo umulimo na umbi? 

5  Ilyo icimuti cishilapya, cibafye icabula umulimo. Pali bufi nga capya no kushala icishiki, ninshi lyena cacilako ukuba icabula umulimo. 

6  “Kanshi ifi efyasosa Imfumu Yawe ati, ‘Nga filya napeela icimuti ca umwangashi pa fimuti fya mu mpanga kukukosesha umulilo, na ine wine efyo nkacita abena Yerusalemu pakubalimuna. 

7  Nkabafumyako amano, nangu bena bakapusuka ku mulilo, lelo nabo bene ni ku mulilo wine bakapya. Ilyo ine nkabafumyako amano, lyena elyo mukashininkisha ukuti kanshi ine nine Yawe. 

8  Apo bena tababa na cishinka, kanshi na ine wine nkasangula icalo cabo ukuba amatololo.’ Efyasosa Imfumu Yawe.”

