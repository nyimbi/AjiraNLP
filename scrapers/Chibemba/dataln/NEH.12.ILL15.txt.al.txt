1  Aba e bashimapepo na bena Levi ababwelele na Serubabeli umwana mwaume uwakwa Shealitieli, na Yeshua: Seraya, Yeremia, Esra, 

2  Amaria, Maluku, Hatushi, 

3  Shekaniya, Reumu, Meremoti, 

4  Ido, Ginetoi, Abiya, 

5  Miyamini, Maadiya, Biliga 

6  Shemaiya, Yoaribu, Yedaya, 

7  Salu, Amoki, Hilikiya, Yedaya. Aba ebali bashimapepo bakalamba pali bashimapepo bonse na bamunyinabo mu nshita yakwa Yeshua. 

8  Abena Levi nabo ni Yeshua, Binui, Kadimieli, Sherebiya, Yuda na Matania uwali umukalamba wa bakatungulula wa nyimbo shakutasha pamo na bamunyinabo. 

9  Elyo Bakibukiya na Uni na bamunyinabo bena baleiminina nabaloleshanya amenso nabo ilyo baleimba. Bamwana shimapepo mukalamba Yeshua 

10  Kanshi Yeshua afyele Yoiakimu, Yoiakimu afyele Eliashibu, Eliashibu afyele Yoiyada. 

11  Yoiyada e wishi wakwa Yonatani nao e wishi wakwa Yadua. Abakalamba ba mukowa wa bashimapepo 

12  Mu nshiku shakwa Yoiakimu bashimapepo abali abakalamba ba ndupwa sha bashimapepo ni aba: Meraya uwa mu lupwa lwakwa Seraya. Hanania uwa mu lupwa lwakwa Yeremia, 

13  Meshulamu uwa mu lupwa lwakwa Esra, Yehoanani uwa mu lupwa lwakwa Amaria, 

14  Yonatani uwa mu lupwa lwakwa Maluku, Yosefu uwa mu lupwa lwakwa Shekaniya, 

15  Adena uwa mu lupwa lwakwa Harimu, Helikai uwa mu lupwa lwakwa Merayoti, 

16  Sakaria uwa mu lupwa lwakwa Ido, Meshulamu uwa mu lupwa lwakwa Ginetoni, 

17  Sikiri uwa mu lupwa lwakwa Abiya, Pilitai uwa mu lupwa lwakwa Minamini na Moadiya, 

18  Shamua uwa mu lupwa lwakwa Biliga, Yehonatani uwa mu lupwa lwakwa Shemaiya, 

19  Matenai uwa mu lupwa lwakwa Yoiaribu, Usi uwa mu lupwa lwakwa Yedaya, 

20  Kalai uwa mu lupwa lwakwa Salai, Eberi uwa mu lupwa lwakwa Amoki, 

21  Hashabiya uwa mu lupwa lwakwa Hilikiya, Netaneli uwa mu lupwa lwakwa Yedaya. Ifyalembwa pa ndupwa sha bena Levi na bashimapepo 

22  Mu nshiku shakwa Eliashibu, Yoiyada, Yoanani na Yadua amashina ya bakalamba mu ŋanda sha fikolwe fyabo yalilembwa, pamo pene na ya bakalamba ba bashimapepo, mpakafye na mu buteeko bwakwa Dariusi umwina Pesia. 

23  Elyo abena Levi bena, abakalamba mu mayanda ya fikolwe fyabo balilembelwe mu citabo camilandu ukushintafye na pa nshiku shakwa Yoanani umwana mwaume wakwa Eliashibu. Ifyo bayakene imilimo ya mwi Tempele 

24  Intungulushi sha bena Levi shali ni Hashabiya, Sherebiya na Yeshua umwana mwaume uwakwa Kadimieli, na bamunyinabo nabo baleiminina nabaloleshanya nabo pakwimba inyimbo sha malumbo no kutasha, ukulingana na mafunde yakwa Davidi umuntu wakwa Lesa. Amabumba yaleimba yabili pa nshita imo, nabaloleshanya baleankulana. 

25  Elyo kwali na balelinda amayanda yakusungilamo ifipe, bakalinda wa mpongolo. Amashina yabo ni aya: Matania, Bakibukiya, Obadia, Meshulamu, Talimoni na Akubu. 

26  Ifi fyacitike mu nshiku shakwa Yoiakimu umwana mwaume wakwa Yeshua umwishikulu wakwa Yosadaki, na mu nshiku sha mulashi Nehemia na shimapepo kabili kalemba Esra. Batuula ilinga lya musumba wa Yerusalemu kuli Lesa 

27  Kanshi ilyo nshita yafikile iyakuti batuule ilinga lya musumba wa mu Yerusalemu kuli Lesa, bafwaile abena Levi abali mu ncende shimbi no kubaleta ku Yerusalemu pakuti basefye ne nsansa, no kutasha konse mu nyimbo, imiwaya, amaseese ne nsango pakutuula ilinga. 

28  Elyo bakemba balongana pamo ukufuma mu ncende iyashingulwike Yerusalemu ne mishi ya bena Netofa. 

29  Bambi bafumine ku Beti Giligali na ku ncende ya ku Geba na Asimafeti pantu bakemba bakuulile imishi yabo ukushinguluka Yerusalemu. 

30  Elyo bashimapepo na bena Levi baisangulula abene, basangulula na bantu, basangulula impongolo pamo ne linga. 

31  Kanshi naeba intungulushi sha bena Yuda ukunina pa mulu we linga. Nasonta na mabumba ya bakemba yabili ayakulu ukuti yengile mu milongo ibili, limo ibumba lyaile ku kapinda ka ku kulyo kwe linga ku Mpongolo ya Fisoso. 

32  Lilya bapita elyo pakonka Hoshaya ali na citika wa ntungulushi sha bena Yuda, 

33  pamo na Asariya, Esra, Meshulamu, 

34  Yuda, Benjamini, Shemaiya na Yeremia, 

35  na bana ba bashimapepo bamo bamo baisa na mapenga, ni Sakaria umwana mwaume wakwa Yonatani, umwana mwaume wakwa Shemaiya, umwana mwaume wakwa Mataniya, umwana mwaume wakwa Mikaiya, umwana mwaume wakwa Sakuri uwali umwana wakwa Asafu. 

36  Ba lupwa lwakwe bali ni Shemaiya, Asareli, Milalai, Gilalai, Mai, Netaneli, Yuda na Hanani abalelisha inyimbo pa filimba umo Davidi umuntu wakwa Lesa apekanishishe. Elyo Esra kalemba alibatangilile. 

37  Cilya bafika pa Mpongolo ya Kamfukumfuku, banina amatabo ayalola ku musumba wakwa Davidi ukucila isano lyakwa Davidi, elyo balungama ku cibumba ca Mpongolo ya Menshi lubali lwa ku kabanga ka musumba. 

38  Ibumba limbi ilya bakemba lyalungama ku masamba. Na ine nalikonka panuma pamulu we linga, twali ne bumba lya bantu citika. Twaenda ukupita pa Lupungu lwa Malungu, ukulola kwilinga ilyamutika, 

39  pa mulu wa Mpongolo yakwa Efulemu, ne Mpongolo yakwa Yeshana, Impongolo ye Sabi, na pa Lupungu lwa Hananeli, Ulupungu lwa Mwanda umo (

100  ) ukushinta na ku Mpongolo ya Mpaanga. Twasuka twafika na ku Mpongolo yakwa Malonda. 

40  Elyo amabumba ya bakemba yabili ayakulumbanya Lesa yaiminina pa ncende shabo mu ŋanda yakwa Lesa. Na ine wine pamo na citika wa ntungulushi twali nasho twaimina, 

41  twali pamo na bashimapepo abali na mapenga. Amashina yabo ni aya: Eliakimu, Maaseya, Miniamini, Mikaya, Elioenai, Sakaria na Hanania abali na mapenga, 

42  elyo pamo na Maaseya, Shemaiya, Eleasa, Usi, Yehoanani, Malikiya, Elamu, na Eseri. Bakemba baletungululwa na Yesiraya. 

43  Kanshi pali ubo bushiku batuula Lesa amalumbo ayengi nganshi no kusansamuka. Balisansamwike pantu Lesa ewabapeele ishi nsansa ishishaifulila. Banamayo pamo pene na bana balisansamwike. Ne ciunda ca nsansa ishali mu Yerusalemu caumfwikike ukutali nganshi. 

44  Pa nshita ine ilya basonta abantu bashifwe abakwangalila amatala umo balesungila umutuulo wa ŋanda yakwa Lesa, ukulundapofye no mutuulo wa cekumi pamo ne fisabo fyakubalilapo. Aba bantu ebalelonganika ifyamutuulo ukufuma mu mabala ayashingulwike imisumba no kufibika mu matala, ukulingana ne fipimo fyakukonka amafunde palwa kupeela kuli bashimapepo na ku bena Levi, pantu abena Yuda balisekelemo mu milimo ya batumishi iyo bashimapepo na bena Levi balebomba. 

45  Balebomba umulimo wakutumika Lesa no kusangulula. Bakemba na bakalinda wa mpongolo nabo bene efyo balecita ukulingana nefyo Davidi no mwana wakwe Solomoni babakonkomeshe. 

46  Na kale line mu nshiku shakwa Davidi na Asafu kwali ntungulushi sha bakemba ne nyimbo shakulumbanya no kutatakula Lesa. 

47  Kabili na mu nshiku shakwa Serubabeli na Nehemia, abena Israeli bonse baletuula ifyapimwa kuli bakemba na bakalinda wa mpongolo. Kabili balipatwileko umutuulo umo uwali wa bena Levi bambi, elyo na bena Levi bapatwilapo aba mu lupwa lwakwa Aroni.

