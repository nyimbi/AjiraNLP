1  Abatetekela muli Yawe baba ngo lupili lwa Sioni, ulushili lwakusunkana lelo lukabako umuyayaya. 

2  Nga filya fine impili shashinguluka Yerusalemu, efyo na Yawe ashinguluka abantu bakwe, lyonse ukutampa lelo no kuya umuyayaya. 

3  Inkonto ya bufumu bwa bantu ababi tayakatale aiteeka icalo icapeelwa ku bololoke, pantu nga caba ifyo, abololoke kuti balabifya. 

4  We Yawe, cita ifisuma kuli abo abacita ifisuma, abantu abo abamitima iyaololoka. 

5  Lelo abantu abakonka imisango yabo iyabipa, bena Yawe akabakandila pamo na bacita ifyabipa. Umutende ube pali Israeli!

