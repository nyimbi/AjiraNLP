1  Yawe alekwasuka ilintu wafika mu nshita sha mafya, ishina lyakwa Lesa wakwa Yakobo lilekucingilila. 

2  Engakutumina ubwafwilisho ukufuma ku cifulo camushilo, no kukukoselesha ukufuma mu Sioni. 

3  Engebukisha yonse amalambo yobe, pamo no kupokelela imituulo yobe iya cakoca. (Selah) 

4  Engakupeela icakukabila ca pa mutima obe, no kufikilisha amapange yobe yonse. 

5  Tukapunda ubuseko ilintu ukacimfya, no kwimya uluunga lwesu mwishina lyakwa Lesa wesu. Yawe engakupeela ifyo ulomba fyonse. 

6  Nomba naishiba ukuti Yawe alapususha uwasubwa wakwe, alamwasuka ninshi ali mu mulu umwashila mwakwe, ukupitila mu maka ya kuboko kwakwe ukwa ku kulyo. 

7  Abantu bamo bacetekela mu maceleta, na bambi muli bakabalwe, lelo ifwe twacetekelafye mwishina lyakwa Yawe, Lesa wesu. 

8  Bakatalansuka no kuwa panshi, lelo ifwe tukeminina kabili abashipa. 

9  We Yawe upusushe imfumu, kabili uletwasuka ilyo twakuuta!

