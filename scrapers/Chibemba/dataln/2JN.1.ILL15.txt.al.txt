1  Ine ne Mukalamba nakulembela kalata iwe we wasalwa na Lesa, Mayo wesu pamo na bamwano, mwebo natemwa icine cine. Teine nekafye namutemwa iyoo, lelo na abo bonse abaishiba icishinka balimutemwa. 

2  Ico twamutemenwa nico muli ifwe mwaliba icishinka kabili twakulaba naco pe na pe. 

3  Lesa Tata na Yesu Kristu, Mwana Lesa Tata, mu cishinka cabo ne citemwiko cabo, bengalatukwatila icikuuku no luse, kabili bengalatupeela no mutende. Icishinka ne citemwiko 

4  Nasansamwike nganshi pakusanga ukuti abana bobe bamo balanakila icishinka nga filya Lesa Tata atukonkomesha. 

5  Eico ine nomba ndekupapata Mayo wesu ukuti ala bonse natuletemwana. Ici te cebo cipya nakulembela iyoo, cebo twakwata ukutulafye ku citendekelo. 

6  Icitemwiko ndelandapo calola mukuti tufwile ukulanakila ifyebo fyakwa Lesa. Icebo mwaumfwa ukutulafye ku citendekelo cakuti, bonse muletemwana. 

7  Ababufi abengi balisalangana isonde lyonse. Aba bantu tabasumina ukuti Yesu aishile yaluka umuntu. Onse uwaba nga aba bantu ninshi wabufi, kabili mulwani wakwa Yesu Kristu. 

8  Eico kanshi mulecenjela pakuti mwikalufya ifyo twabomba, lelo mukapokelele icilambu cenu conse. 

9  Onse uushitwalilila ukusunga amafunde yakwa Kristu, kabili abikapo fimbi, ninshi taba na Lesa iyoo. Lelo uyo onse uutwalilila ukusunga amafunde yakwa Kristu, aba na Tata na Mwana. 

10  Umo nga aisa kuli imwe alefunda ifyaibela, mwilamupokelela mu Å‹anda yenu nangu ukumuposha. 

11  Pantu onse uwamuposha, ninshi baampana nankwe mu milimo yakwe ibi. Amashiwi yakusondwelela kalata 

12  Ndi ne fyakumweba ifingi, lelo nshilefwaya ukufilemba muli kalata. Ndesubila ukwisa mupempula no kulanshanya na imwe ne mwine. Epakuti tukese sansamukila pamo nganshi. 

13  Bamwana nkashi mbiyo uwasalwa bakuposha.

