1  Muli ubo ubushiku ukemba no kutila, “Ine nakutasha we Yawe. Iwe walitalile wamfulilwa, pali nomba nauntalalika umutima, nauleka no kumfulilwa kabili wankoselesha. 

2   Icine cine Lesa e pusukilo lyandi, eo nakulatetekela ukwabula ukutiina nelyo cimo. Pantu ni Yawe, cine cinefye ni Yawe eunkosha kabili e lumbo lyandi, kabili ewaisa ba ipusukilo lyandi. 

3  Mukusekelela ukukalamba mukalatapa amenshi mu fishima fye pusukilo.” 

4  Kabili muli ubo bushiku mukemba amuti, “Akutoteleni Yawe. Mulekuuta peshina lyakwe. Muleshimikilako na bantu ba mishobo yonse ifyo acita. Mulebebako ukuti ishina lyakwe lyalipulamisha. 

5  Muleimbila Yawe, pantu ifyo acita fyakupapa. Lekeni abantu bonse aba pano isonde bomfweko uyu mulandu. 

6  Lekeni bonsefye abaikala mu Sioni bange, no kwimba baleimba, pantu alipulama Uwamushilo uwakwa Israeli, uwaikala pakati kenu.”

