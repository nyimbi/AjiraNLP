1  Toteni amapi mwe bantu ba mishobo yonse, sansuleni amashiwi pakwimbila Lesa. 

2  Mulekwatila Yawe Mukulu akatiina, e mfumu nkalamba iyiteeka isonde lyonse. 

3  Ewatucimfishako imishobo ya benafyalo, abantu abo twanyantilila. 

4  Ewatusalilako ne calo cabupyani bwesu, icakusekelela cakwa Yakobo uo atemenwe. (Selah) 

5  Lesa alenina pakuya ikala pa cipuna cakwe icabufumu, baleawila Yawe utupundu no kumulishisha amapenga. 

6  Imbileni Lesa isha malumbo, mwimbileni amalumbo! Imbileni Imfumu yesu, mwimbileni! 

7  Lesa euteeka pesonde lyonse, mwimbileni masikili wakumulumbanya. 

8  Lesa euteeka imishobo ya benafyalo, Lesa aikala pa cipuna cakwe icamushilo. 

9  Elyo baisa longana bakateeka ba mishobo ya benafyalo, pamo nga bantu bakwa Lesa wakwa Abrahamu, pantu ishamfumu shonse pano isonde shakwa Lesa, uwacilisha ukupulama.

