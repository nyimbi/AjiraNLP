Ulwimbo lwakunina.
1“Ukufumafye ku bulumendo bwandi aba bantu tepakuncusha nganshi.”
Aleni, asuka iwe we Israeli utile,
2“Ukufumafye ku bulumendo bwandi aba bantu tepakuncusha,
lelo ukuncimfya kwena balifilwa!
3Bashibulimi balisantaula inuma yandi,
kwati mikolwa iyitali mwibala ililelimwa.”
4Lelo Yawe mulungami icine cine,
ena alindubulako ku myando ya bubifi bwabo.
5Uleke bonse abapata Sioni balengwe insoni,
babwelelemo kunuma.
6Uleke babe nge cani pa mutenge,
iciyuminafye ilyo cishilakula,
7icani ico kaseepa teti acibuule mu minwe yakwe,
nangu ukukakamo umwanshi nakalya.
8Uleke abalepitapo besosa nokuti,
“Ipaalo lyakwa Yawe libe nemwe,
ifwe twamupaala mwishina lyakwa Yawe.”