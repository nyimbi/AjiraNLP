AMASHIWI YAKULONDOLOLA PALI UYU KALATA
Muli uyu kalata Paulo alanda ukuti ewaletele Imbila Nsuma ku Tesalonika, 2:13-14: Lelo mu Tesalonika taikelemo inshita iikalamba ku mulandu wa fimfulunganya, Imili 17:5-10. Abenafyalo abasumine ifyo Paulo alefunda, bena bakonkenyepofye ukusalanganya ishiwi lyakwa Lesa muli cilya calo. Ilyo Paulo ali mu Atensi, atumineko Timote pakuti aye pempula abena Kristu mu Tesalonika, amone nefyo baleikala mu cisumino cabo. Elyo Paulo aile ku Kolinti, uko Timote amusangile pakubwela, kabili eko Paulo alembele uyu kalata.
Timote asangile ukuti bali abacisumino kabili abatemwana. Lelo kwaliko amafya yamo yamo. Bamo abena Kristu balilekele ukubomba ico baletontonkanya ukuti Kristu alaswa abwele bwangu bwangu 4:11-12: Elyo bambi nabo calebasakamika pa mulandu wa bantu babo na bacibusa babo abafwa ilyo ninshi Kristu talati abwele. Kanshi iyi milandu pamo no kubatasha pa cisumino cabo, efyalengele ukuti Paulo abalembele uyu kalata. Muli uyu kalata Paulo alondololamo nefyo bafwile ukwikala mu bumi bwabo ilyo bacili balelolela ukubwela kwakwa Kristu.
Imilandu yatantama ifi
Ukutendeka kwa kalata 1:1
Ukutasha Lesa pa mulandu wa cisumino ca bena Tesalonika 1:2—3:13
Paulo abacincisha mufyo bali nokwikala nga bena Kristu 4:1-12
Paulo abafunda palwa kubwela kwakwa Kristu 4:13—5:11
Amashiwi yamucincisho 5:12-22
Ukusondwelela kalata 5:23-28