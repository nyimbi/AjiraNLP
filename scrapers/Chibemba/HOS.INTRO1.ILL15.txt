Amashiwi ayakulondolola pali ici citabo
Kasesema Hosea ewakonkenyepo ukubombela ku bufumu bwa ku kapinda ka ku kuso ubwa bena Israeli, panuma yakwa kasesema Amosi mu nshita shakuculamo lintu umusumba wa Samaria taulati uwe, mu mwaka walenga imyanda amakumi cine lubali na makumi yabili na umo (721) ilyo Yesu talafyalwa. Calimupeele ukusakamana pafyo abantu balepepa utulubi no kukanakwata icitetekelo kuli Lesa. Hosea alangilile bwino uku kukanakwata icitetekelo mu musango wa cupo cakwe ku mwanakashi uushakwete icishinka. Nga filya fine umukashi wakwe Gomeri asangilwe ukuba uwabula icishinka kuli ena, efyo na bantu bakwa Lesa bafumine kuli Lesa. Na pa mulandu wa ici, ubupingushi bwali nokuponena abena Israeli. Lelo nangu cali ifi, calilangile ukuti pakulekelesha, ukutemwa kwakwa Lesa ukushipwa pa bantu bakwe kukatwalilila. Akanasha no kubwesha umushobo wakwe ku mwine kabili akabwekeshapo no mutende. Uku kutemwa kwalangililwa mu mashiwi ayakuti, “Bushe kuti nakulekako shani iwe Israeli? Kuti nakuposelekesha shani? Umutima wandi teti unsuminishe ukucita ica musango uyu. Icitemwiko candi pali iwe calikulisha.” (11:8)
Imilandu yatantama ifi
Icupo no lupwa lwakwa Hosea 1:1—3:5
Amashiwi ya pali Israeli 4:1—13:16
Amashiwi ya cilapilo no bulayo 14:1-9