Aba mu lupwa lwakwa Isaka
1Abana bakwa Isaka bali ni Tola, Pua, Yashubu na Shimuroni bonse pamo bali bane.
2Abana bakwa Tola ni Usi, Rafaiya, Yerieli, Yamai, Yibusamu na Shemueli abali ntungulushi sha mayanda ya bashibo. Mu nshita ya bufumu bwakwa Davidi, aba mu lupwa lwakwa Tola abaume babulamba abapendelwe ukuba abakulwa inkondo bali amakana amakumi yabili na yabili ne myanda mutanda (22,600) ukulingana no butantiko bwa kufyalwa kwabo.
3Umwana wakwa Usi ali ni Israiya.
Elyo abana bakwa Israiya ni Mikaeli, Obadiya, Yoeli na Ishiya. Aba bonse basano bali ni ntungulushi. 4Ukulingana no mwapendelwe aba mu mayanda ya bashibo abakwete abaume ababulamba bali amakana amakumi yatatu na mutanda (36,000) abaipekanya ukulwa inkondo, pantu balikwete abakashi abengi elyo na bana abengi.
5Abaume babulamba abengalwa inkondo aba mu ndupwa sha mikowa yakwa Isaka abapendelwe ukulingana no butantiko bwa kufyalwa kwabo bali amakana cine konse konse na makana cine lubali (87,000) bonse pamo.
Aba mu lupwa lwakwa Benjamini
6Abana batatu abakwa Benjamini bali ni Bela, Beka na Yediyaeli.
7Abana bakwa Bela ni Esiboni, Usi, Usieli, Yerimoti na Iri, bonse pamo bali basano. Bali intungulushi sha mayanda ya bashibo kabili bali amakana amakumi yabili na yabili elyo amakumi yatatu na bane (22,034) bonse abakulwa inkondo.
8Abana bakwa Beka bali ni Semira, Yoashi, Eliese, Eliyoenai, Omuri, Yerimoti, Abiya, Anatoti na Alemeti. Bonse aba bali abana bakwa Beka. 9Pa bapendelwe pali intungulushi sha mayanda ya bashibo elyo na baume babulamba amakana amakumi yabili ne myanda ibili (20,200) abengalwa inkondo.
10Umwana wakwa Yediyaeli ali ni Biluani.
Elyo abana bakwa Biluani ni Yeushi, Benjamini, Ehudi, Kenani, Setani, Tashishi na Ahishahari. 11Aba bonse bana bakwa Yediyaeli bali ni ntungulushi sha mayanda ya bashibo. Bali impendwa amakana ikumi limo na cine lubali ne myanda ibili (17,200) abaume ababulamba abengaya mukulwa inkondo. 12Abena Shupimu na bena Hupimu bali abana bakwa Iri, elyo abena Hushimu bali abana bakwa Aheri.
Aba mu lupwa lwakwa Naftali
13Abana bakwa Naftali bali ni Yasieli, Guni, Yesa na Shilemu, abo bonse ba mu lupwa lwakwa Bilua.
Aba mu lupwa lwakwa Manase
14Aba mu ndupwa shakwa Manase, mu mukashi wakwe uo ashaupile mu bwinga umwina Aramu, afyelemo Asirieli elyo na Makiri wishi wakwa Gileadi. 15Makiri aupile umwanakashi ukufuma ku bena Hupi na bena Shupi. Ishina lyakwa Makiri ni Maaka. Umwana wakwa Makiri uwacibili ni Selofeadi, uwakwetefye abana abanakashi beka beka. 16Maaka umukashi wakwa Makiri afyele umwana amwinike ishina lya Pereshi. Ndume yakwe balemwita ishina lya Shereshi elyo na bana bakwe ni Ulamu na Rakemu.
17Umwana wakwa Ulamu ali ni Bedani.
Aba e ba lupwa lwakwa Gileadi umwana wakwa Makiri, nao umwana wakwa Manase. 18Nkashi yakwe Hamoleketi afyele Ishihodi, Abiesa na Maila.
19Elyo abana bakwa Shemida bali ni Ahiyani, Shekemu, Likihi elyo na Aniamu.
Aba mu lupwa lwakwa Efulemu
20Aba mu lupwa lwakwa Efulemu ni aba. Shutela afyele Beredi, nao Tahati ewali umwana wakwe, nao Eleada ewali umwana wakwe, 21nao Sabadi ewali umwana wakwe, nao Shutela ewali umwana wakwe.
Elyo Eseri na Eleadi abana bakwa Efulemu balibepeye ku baume bafyalilwe mu Gati ilyo baile fwaya ukutapa ifitekwa fyabo. 22Shibo Efulemu alibalooseshe pa nshiku ishingi elyo bamunyina baishile mukumutalalikako. 23Kabili ilyo bakumene no mukashi wakwe, alimite no kufyala umwana. Elyo amwinika ne shina lya Beria pantu mwacitika ububi mu ba mu Å‹anda yakwe. 24Ishina lya mwana wakwe umwanakashi ali ni Shera, uwakuulile Beti Horoni ya pamulu elyo ne ya pesamba ukulundapo na Useni Shera.
25Kabili Rafa ewali umwana wakwe, na Reshefi nao ewali umwana wakwe, Tela nao ewali umwana wakwe, Tahani nao ewali umwana wakwe, 26Ladani nao ewali umwana wakwe, Amihudi nao ewali umwana wakwe, Elishama nao ewali umwana wakwe, 27Nuni nao ewali umwana wakwe elyo Yoshua nao ewali umwana wakwe.
28Impanga shabo ne ncende shakwikalamo kwalundile Betele ne mishi iyashingulwike, ku kabanga ni Narani, ku masamba nako ni Gesa ne mishi iyashingulwike, Shekemu ne mishi yauko, ukuyafye mpaka na ku Aya ne mishi yauko. 29Ukukonka imipaka ya bana bakwa Manase kwali imisumba ya ku Beti Shani, Tanaki, Megido na Dori pamo ne mishi yauko. Umu emwaleikala abana bakwa Yosefu, mwana Israeli.
Aba mu lupwa lwakwa Asheri
30Abana bakwa Asheri bali ni Imuna, Ishifa, Ishifi elyo na Beria, elyo nkashi yabo ishina lyakwe ni Sera.
31Abana bakwa Beria ni Heberi na Malikieli uwali wishi wakwa Bisaiti.
32Elyo Heberi afyele Yafuleti, Shoma na Hotamu elyo na nkashi yabo Shua.
33Abana bakwa Yafuleti bali ni Pasaki, Bimali na Ashifati, aba ebali abana bakwa Yafuleti.
34Abana bakwa munyina Shoma bali ni Ahi, Roga, Hubi na Aramu.
35Elyo abana bakwa munyina Helemu bali ni Sofa, Imuna, Sheleshi na Amali.
36Abana bakwa Sofa bali ni Sua, Hanefa, Shuali, Beri, Imura, 37Besa, Hodi, Shama, Shilisha, Itirani na Bera.
38Abana bakwa Yete ni Yefune, Pisipa na Ara.
39Abana bakwa Ula bali ni Ara, Hanieli na Risia.
40Aba bonse bali bana bakwa Asheri, intungulushi sha mayanda ya bashibo abaume abasalwa, impalume shabulwi kabili intungulushi ishacine. Abaume abengalwa inkondo, abapendelwe ukulingana no butantiko bwa kufyalwa kwabo bali amakana amakumi yabili na mutanda (26,000).