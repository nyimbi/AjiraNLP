1Yawe euteeka,
lekeni imishobo itutume,
ena aikala pakati ka bakerubi,
lekeni isonde lisunkane.
2Yawe mukulu mu Sioni,
alicindamisha ukucila pa mishobo yonse.
3Lekeni balelumbanya ishina lyobe ilikulu pantu lyalipulama.
Ee ena wamushilo.
4Imfumu eyamaka, kabili eyatemwa umulinganya.
Washimpa umulinganya,
muli Yakobo emo wacita ifyacishinka no bulungami.
5Akulumbanyeni Yawe Lesa wesu,
mulemukunkwila pa cipuna ca makasa yakwe,
pantu ena wamushilo.
6Mose na Aroni bali ni bashimapepo bakwa Lesa,
Samwele nao, e muntu uwali pa bantu abaleita peshina lyakwe.
Balekuuta kuli Yawe nao abasuka.
7Alelanda nabo ninshi ali mu ntumba ye kumbi,
nabo balenakila amafunde no kusunga ifipope fyakwe abapeele.
8We Yawe, Lesa wesu, waleasuka abantu bobe,
niwe walebalanga ukuti uli Lesa uubelela abantu uluse,
nangu walebakanda pa fibi fyabo.
9Akulumbanyeni Yawe Lesa wesu,
mulepepela pa lupili lwakwe ulwamushilo,
pantu Yawe Lesa wesu wamushilo.