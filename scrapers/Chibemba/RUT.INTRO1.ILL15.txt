Amashiwi yakulondolola pali ici citabo
Ici citabo, cakwa Ruti. Ishina lyaciko lyainikwa panuma ya mwanakashi umo umwina Moabu. Uyu mwanakashi ali ni nakulu uwalumbuka nganshi uwakwa Davidi. Kabili ali cikolwe canakashi cakwa Yesu Kristu (Mateo 1:5).
Icitabo ici cilanda pa fyacitike mu nshiku sha bapingushi, imipepele yabo, ukutitikishiwa kwabo, elyo no kupatulukana kwa mushobo wabo. Kabili cakomaila na pa mulandu wa cibote pakati ka bena Israeli na bena Moabu, ico icali pa nshita inono (Abapingushi 3:12-30).
Muli Ruti emwaba amalyashi yasuntinkana na malyashi ya mu citabo ca Bapingushi. Kanshi e mulandu wine cabela pakati ka Bapingushi elyo ne fitabo fibili ifyakwa Samwele. Ecapwililisha amalyashi ayaba mu citabo ca Bapingushi. Kabili cilondolola na pa mulandu wa ntuntuko ya mukowa wakwa David mukulondolola palwakwa Yesu.
Ici citabo cilanda na pafyo icupo cakwa Ruti cali, elyo ne mfwa ya mulume wakwe. Nefyo akonkele nafyala ku Betelemu, uko aile upwa kuli Boasi umuntu wakwa naomi. Ici ecalengele nokuti nomba abe nakulu uwalumbuka nganshi uwakwa Davidi. Na pakulekelesha, ici citabo calanda pa bonaushi bwacitikile abantu ilyo basangukile Lesa. Kabili nefyo ipaalo lyaishile ku benafyalo abo ababwelele kukubeela Lesa wacine.
Imilandu yatantama ifi
Naomi abwelela ku Betelemu pamo na Ruti 1:1-22
Ruti akumanya Boasi 2:1â€”3:18
Boasi aupa Ruti 4:1-22