Amashiwi yakulondolola pali ici citabo
Sefania ali ni kasesema wakwa Lesa uwabombele umulimo wakwe pa nshita imfumu Yosia aleteeka icalo ca Yuda ukufuma mu mwaka wa 640 ukufika na mu mwaka wa 609 ilyo Yesu talafyalwa. Kuti twatila aliko pa nshita imo ine na kasesema Nahumu. Elyo ubusesemo bwakwa Sefania bwalibangililepo ilintu imfumu Yosia talati aletepo ukupilibula imipepele ya calo mu mwaka wa 621 ilyo Yesu talafyalwa.
Muli ici citabo mwaba amashiwi yakusoka ayaishibikwa ayakuti, ubushiku bweshamo no bonaushi ubwakutiinya buleisa ilyo Yuda akakandwa pa mulandu wakupepa imilungu iyabufi. Yawe akesa kanda ne mishobo ya benafyalo pamo. Elyo nokutila, Yerusalemu nangu ali nokushama lelo kuntanshi ali nokulubuka, ilyo Yawe umwine akabikamo abantu abaicefya kabili abololoke ukulaikalamo.
Imilandu yatantama ifi
Ubushiku bwa bupingushi ubwakwa Yawe 1:1â€”2:3
Ukushama kwa mishobo iyapalamana na Israeli 2:4-15
Ukushama kwa Yerusalemu no kulubulwa cipya cipya 3:1-20