Ulwimbo lwakunina. Ulwakwa Solomoni.
1Nga te Yawe alekuula i≈ãanda,
ninshi bakakuula baleicushafye.
Nga te Yawe alelinda umusumba,
awe ninshi bamalonda baleicushafye.
2Ala kuicushafye ukubuka ulucelocelo,
no kucelwa pakusendama
no kulabombesha nganshi pakumona icakulya.
Ala ni Yawe eupeela utulo kuli abo atemwisha.
3Abana abaume, bupe bwacishilano ukufuma kuli Yawe,
e fisabo fya mwifumo ififuma kuli ena.
4Nge mifwi iyili mu minwe ya mpalume
efyaba abana abaume abo umuntu afyalila mu bulumendo bwakwe.
5Alishuka umuntu uwakwata imifwi iyingi iya uyu musango!
Ena tewakutala ekatwa na nsoni pa mpongolo,
ilyo alelanda na balwani bakwe.