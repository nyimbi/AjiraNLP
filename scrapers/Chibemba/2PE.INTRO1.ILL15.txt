AMASHIWI YAKULONDOLOLA PALI UYU KALATA
Petelo alembele uyu kalata ku bena Kristu aba mu fyalo ifyalekana lekana. Abebukisha nokuti ena alimwene Yesu Kristu na menso yakwe, no kusangwa alisangilweko ilyo Yesu ayalwike pa menso ya basole bakwe pa lupili (1:16-18; Mateo 17:1-8).
Umulandu ukalamba uwalengele ukuti Petelo alembe uyu kalata wabubili, mulandu wa bakafundisha babufi abo imifundile yabo yalengele ifintu ifingi ifibi filecitika mu lukuta lwakwa Kristu. Kanshi akonkomesha abena Kristu ukwikatisha amafunde yacishinka ayakwa Lesa na ya Mfumu Yesu Kristu, ayo bapokelele ukufuma ku bantu abafundilwe no kuimwena Yesu Kristu na menso yabo. Kwena pali uyu mulandu fimo fimo ifyalembele Petelo fyalipalana ne fyaba muli kalata wakwa Yuda (2 Pet 2:1â€”3:3 na Yuda 1:3-18). Kabili umulandu wacibili, Petelo alefwaya no kusoka abena Kristu ku bantu abalesosa ukuti, Kristu takabwele. Wena abeba ukuti, ico Kristu tabwelela bwangu ni pakuti Lesa apeele abantu inshita iyakuti bafume ku fyabubifi fyabo, bakapusuke na kukonaulwa.
Imilandu yatantama ifi
Ukutendeka kwa kalata 1:1-2
Ubwite Lesa amwitako 1:3-21
Bakafundisha babufi 2:1-22
Cacine Kristu akabwela 3:1-18