Kuli kembisha mukalamba. Ukwimba ne filimba fya nsale. Ulwimbo lwakutotela.
1Utubeleleko uluse kabili utupaale, we Lesa,
utulange insansa sha cinso cobe.
(Selah)
2Pakuti abantu bonse aba pano isonde baleishiba inshila shobe,
ne pusukilo lyobe lishibikwe pakati ka mishobo yonse.
3Ala leka abantu balekulumba, we Lesa,
leka abantu bonse balekulumbanya.
4Leka imishobo ilesansamuka, no kulaimba inyimbo shansansa,
pantu uteeka abantu no mulinganya,
ulatungulula ne mishobo ya bantu bonse pano isonde.
(Selah)
5Ala leka abantu balekulumba, we Lesa,
leka abantu bonse balekulumbanya.
6Elyo no mushili ukamesha ifisabo fyauko,
pantu Lesa, Lesa wesu alatupaala.
7Akatupaala Lesa wesu,
epakuti isonde lyonse uko lyapela balemukwatila akatiina.