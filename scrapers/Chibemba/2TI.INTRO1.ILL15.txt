AMASHIWI YAKULONDOLOLA PALI UYU KALATA
Paulo ilyo alembele uyu kalata ali ku Roma mu cifungo (1:8), ninshi ali mupepi nokufwa (4:16-18). Muli uyu kalata wabubili kuli Timote, Paulo akonkanyapo ukupanda Timote amano pafyo ali nokulabomba umulimo Lesa amupeela. Amweba ukuti afwile ukuba umubomfi wacishinka uwakwa Yesu Kristu. Tali nakutiina amafya nangu amacushi mukubila Imbila Nsuma na mukufunda amashiwi yakwa Lesa. Kabili tali nakuiposa mukubikana ifikansa fyaciwelewele, lelo ali nokupashanya ubumi bwakwa Paulo muli fyonse. Na panuma yakupokelela uyu kalata, nico akonkenyepo ukubombela Imfumu, na Timote wine balimwikete no kumuposa mu cifungo ku Roma (Bahi 13:23).
Imilandu yatantama ifi
Ukutendeka kwa kalata 1:1-2
Ukutasha Lesa na mashiwi yamucincisho 1:3—2:13
Ukumupanda amano no kumusokako 2:14—4:5
Paulo ali eka ne mfwa ili mupepi 4:6-18
Ukusondwelela kalata 4:19-22