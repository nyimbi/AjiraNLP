Amashiwi ayakulondolola pali ici citabo
Icitabo cakwa Kafundisha emwalembwa amatontonkanyo ya ncenshi, Kafundisha wine. E muntu uwaletontonkanya mukushika nganshi pafyo ubumi bwa muntu bwaipipa elyo nefyo bwaba bwakucucutika lyonse kabili bwaisula umucishacinani uwa cipeshamano icileta no kufuupuka. Eico mukulekelesha asangile ukuti tapaba icabamo mu bumi, kuicushafye. Alifililwe ukwishiba inshila shakwa Lesa uwaba na maka pa mweo wa muntu. Nomba nangula cali ifi, alikoseleshe abantu ukulabombesha no kulasekela, no kuilemena pa cabupe cabumi ico Lesa abapeela ukushintafye na papelele amaka yabo. Ayengi amatontonkanyo yakwa kafundisha yomfwika ayashikoselesha kabili ayakufuupula. Nomba apo ici citabo cisangwa mukati ka mashiwi yakwa Lesa, cilanga ukuti ubucetekelo ubusangwa mu mashiwi yakwa Lesa tabwisalila amatontonkanyo ayamoneka ukukanasumina kabili ayatwishika umulimo wa bubumbo bwakwa Lesa no bukankala bwabumi iyoo. Abengi balisanga umutende panuma yakuimona mu cilola cakwa Kafundisha elyo no kusanga ukuti ilyo cimoneka kwati tamuli ubuyo mu bumi bwabo, ishiwi lyakwa Lesa limo line lilapeela isubilo no kucetekela muli Lesa. Lilanda ukutila ukwishiba Lesa no kumubombela e fintu ifilenga umuntu amone ukuti ubumi cabupe icikalamba icafuma kuli Lesa, elyo no mutende uwapwililika uuleta insansa mu bumi bwesu.
Imilandu yatantama ifi
Bushe ubumi bwalikwata ifyo bupilibula? 1:1—2:26
Insoselo shimo ishacishinka pa bumi 3:1—11:8
Ukupanda amano ukwakulekelesha 11:9—12:8
Ukusondwelela 12:9-14