Kuli kembisha mukalamba. Ulwakwa Davidi.
1Ni muli Yawe emo mfisama,
bushe kuti mwanjeba shani amuti,
“Pupuka nge cuni uye ku lupili lobe.”
2Pantu ababifi nabalema amata yabo,
no kwandika imifwi ilyo pafiitile,
pakuti balase abantu abaololoka mu mitima yabo.
3Nga cakuti umufula waonaika,
ngo mololoke ni cinshi engacita?
4Yawe aba mwi Tempele lyakwe ilyamushilo,
ali pa cipuna cakwe icaba mu mulu.
Yawe alamona bonse abana ba bantu,
no kuceceta fyonse ifyo bacita.
5Yawe alapima abantu abololoke,
lelo umweo wakwe alipata ababifi na batemwa ulufyengo.
6Pa bantu ababifi akalokeshapo umulilo uwakabisha nganshi ne fyanunka nga maluti,
no kubaletela umwela wa lubingu uwakubacusha.
7Pantu Yawe mulungami,
atemwa abacita umulinganya,
na bololoke bakamona cinso cakwe.