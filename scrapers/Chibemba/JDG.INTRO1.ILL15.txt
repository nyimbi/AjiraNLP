Amashiwi yakulondolola pali ici citabo
Icitabo ca Bapingushi mwaba amalyashi aya pa nshita ilyo abena Israeli tabalaipeelesha mu cine cine kukukonka Amafunde yakwa Lesa. Cali ni pakati ka nshita ilyo bapokolwele icalo ca Kenani elyo ne nshita yakulasonta ishamfumu mu Israeli. Neyi milandu yaba pa milimo yabombele impalume isho bakwete, ishayafwilishe pa mulandu wakulubula icalo cabo, abo baleita ati, “Abapingushi.” Pali aba bantu, abengi bali ni ntungulushi sha fita. Tabali nga bapingushi ba milandu iyaseeka iyo, ngefyo ishiwi lipalileko. No muntu umo uwali ni mpalume uwaishibikwa bwino ni Samsoni. Iyi mpalume, ificitwa fyaiko fyena fyalilembwafye bwino mu fipande 13-16.
Kabili isambililo ilikalamba nganshi ilyaba muli ici citabo lyaba pakulenga abena Israeli babe no bumi ubo ubwashintililefye muli bucishinka kuli Lesa, lelo ukukanaba ne cishinka kwabo kwalebaletela amacushi. Lelo kwena kwaliko ne fyacilile apa. Nangufye ilyo uyu mushobo wa bena Israeli waletalamina Lesa, na macushi yabeshila, Lesa lyonsefye ali uwaiteyanya ukupususha abantu bakwe, ilyo lyonse baba abalapila no kubwelela kuli ena nakabili.
Imilandu yatantama ifi
Ifyacitike ukufika nelyo Yoshua afwile 1:1—2:10
Abapingushi ba bena Israeli 2:11-23
Abapingushi Otinieli, Ehudi na Shamuga 3:1-31
Umupingushi Debora 4:1—5:31
Umupingushi Gideoni 6:1—8:35
Ilyashi lya pali Abimeleki 9:1-57
Umupingushi Yefuta 10:1—11:40
Abapingushi Ibisani, Eloni elyo na Abidoni 11:1—12:15
Umupingushi Samsoni 13:1—16:31
Imilandu iyalekana lekana iyacitike 17:1—21:25