Amashiwi ayakulondolola pali ici citabo
Habakuku e citabo icabamo amashiwi ayalembelwe na kasesema wine Habakuku. Ali ni kasesema uwashipa nganshi pa nshita icalo ca Babiloni cali icamaka nganshi. Kabili cacimfishe inko shonse isha ku fyalo fya ku kabanga. Alisakamikwe nganshi pakumona ubuluku pamo no bupondo ifintu ifyalecita abena Babiloni abali abankalwe abene bene. Ecalengele nokuti epushe Yawe ukuti, “Nga nomba cinshi icakuti iwe wikalefye tondolo, pa nshita ababifi balelofya abantu ababacila mu bololoke?” (1:13) Nao Lesa pakwasuka asosele ukuti, “Moneni uwacilumba, mu mutima wakwe tamwaba fisuma, lelo umololoke ena akulaba uwamweo ku mulandu wa citetekelo cakwe.” (2:4) Ifyakonkapo mu citabo ici fyalanda pa kukandwa kwa bantu ababi, elyo mukulekelesha Habakuku aimbila Lesa ulwimbo lwakumutatakula mwipepo lyakulanga ubukulu bwakwe, ne citetekelo icampomfu ico akwete muli Lesa uushifilwa kucita ico alaya abantu bakwe.
Imilandu yatantama ifi
Ukuilishanya kwantanshi ukwakwa Habakuku 1:1-4
Ukwasuka kwakwa Lesa ukwakubalilapo 1:5-11
Ukuilishanya kwakwa Habakuku ukwacibili 1:12—2:1
Ukwasuka kwakwa Lesa ukwacibili 2:2-20
Habakuku alumbanya Lesa uwankumbu 3:1-15
Habakuku acetekela mu kupususha kwakwa Lesa 3:16-19