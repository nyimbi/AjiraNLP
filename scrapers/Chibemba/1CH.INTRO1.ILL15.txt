Amashiwi yakulondolola pali ici citabo
Mu fitabo fya Milandu amashiwi yalembwamo yabwekeshapofye ukulanda pa mashiwi ayalembelwe mu fitabo fyakwa Samwele ne fya Shamfumu nangu yena yalembwa mu musango uwaibelako. Paba ifintu fibili ifyakulisha mukulondolola pa fyalembelwe mu fitabo fya Milandu palwa shamfumu sha bena Israeli. (1) Icakulangilila ukuti nangu kwaishile ba ifinkunka ifyaponene pa bufumu bwa ku Israeli no bwa ku Yuda, lelo Lesa ena alifye ne cishinka mukusunga ubulayo bwakwe ku ba mu calo, elyo kabili alebomba umulimo wakwe pa bantu bakwe ukupitila mu baleikala mu calo ca Yuda. Pakulenga abantu bashininkishe ukuti ifyo alelandapo fikafikilishiwa, kalemba alanda pa milimo ikalamba iyo Davidi na Solomoni babombele, na pa fintu ifyakuwamya icalo ifyo Yehoshafati, Hesekia na Yosia bacitile elyo na pa bantu abacishinka kuli Lesa. (2) Icakulangilila ukutendeka kwa mapepo ya mwi Tempele lya mu Yerusalemu, elyofye no musango bashimapepo na bena Levi bapekanishiwemo mukutungulula amapepo. Davidi alondololwa ukuti ewapekenye Itempele ne misango yakupepelamo, lelo uwakuulile ni Solomoni.
Imilandu yatantama ifi
Umwakonkanina inkulo nomo shatantikilwa 1:1—9:44
Imfwa yakwa Saulo 10:1-4
Inshita yakwa Davidi pa bufumu 11:1—29:30
Amafya no kucimfya 11:1—22:1
Ukupekanya ifyakukulila Itempele 22:2—29:30