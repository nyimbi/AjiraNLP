AMASHIWI YAKULONDOLOLA PALI UYU KALATA
Mu Israeli abantu abainikwe ishina lya Yuda bali abengi nganshi. Pa basole bakwa Yesu pali ba Yuda babili. Umo pali aba ni Yuda wa ku Kelyoti uwaposele Imfumu. Lelo Yuda umbi ulya umusole (Luka 6:16; Imili 1:13), nao teo walembele uyu kalata. Pantu uyu Yuda walembele uyu kalata, asosa muli kalata wakwe ati ni munyina Yakobo (1:1). Elyo Yakobo nao muli Mateo 13:55 na Mako 6:3 bamwita ukuti ni munyina wa Mfumu Yesu. Kanshi uyu Yuda walembele uyu kalata, afwile ukuba munyina wa Mfumu Yesu.
Yuda alembele uyu kalata ico alefwaya ukusoka abena Kristu kuli bakafundisha babufi. Akonkomesha abena Kristu ukulwila icisumino ico Lesa apeela abantu bakwe. Kabili fimo fimo ifyalemba Yuda fyalipalana ne fyaba muli kalata wakwa Petelo uwabubili (2 Pet 2:1â€”3:3 na Yuda 1:3-18).
Imilandu yatantama ifi
Ukutendeka kwa kalata 1-2
Bakafundisha babufi 3-16
Abakoselesha ukuti bali nokusunga icisumino 17-23
Ipepo lyakusondwelela kalata 24-25