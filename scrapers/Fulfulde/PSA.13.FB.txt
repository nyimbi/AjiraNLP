Tornde ɓilliiɗo
1Ngam kaliifaajo gime. Yimre Daawuda.
2Yaa Jawmiraawo, haa ndey a tokkoto yejjititgo yam?
Haa ndey a tokkoto suuɗango yam yeeso ma?
3Haa ndey numooji tokkoto torrugo yam,
haa ndey ɓernde am tokkoto mettugo kala nyalaade fuu?
Haa ndey konneejo am tokkoto jaalaago yam?
4Laaram, jaabam, yaa Jawmiraawo Allah am!
Yaynan gite am, ngam taa mi ɗaano mi maaya,
5ngam taa konneejo am wi'a o jaalake yam,
toonyooɓe yam keɓataa seyoraago do'ere am.
6Min kam mi ɗon hoolo mbooɗeeŋga ma,
mi welweltan ngam a hisni yam.
Mi yimanan Jawmiraawo ngam o woonani yam.