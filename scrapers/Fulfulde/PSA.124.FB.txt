To Jawmiraawo wondaayno bee meeɗen
1Yimre Daawuda ngam jahaaŋgal haa Urusaliima.
“To Jawmiraawo wondaayno bee meeɗen
– sey yimɓe Isra'iila mbi'a bana nii,
2to Jawmiraawo wondaayno bee meeɗen
saa'i yimɓe ukkani en,
3ɓe moɗanno en en yeeɗɓe.
Saa'i ɓernuki maɓɓe saati dow meeɗen,
4ndiyamji boo ilnanno en daayiiɗum,
maayo semmbiɗŋgo suddanno en,
5ilamji cemmbiɗɗi boo cuddanno en.”
6Yettoore laatano Jawmiraawo,
ngam o accaay konne'en men kalka en.
7En ndaɗi bana sonndu naŋngaandu nder tuuforgol loohoowo.
Tuuforgol ta'i, en ndimɗi.
8Ballal meeɗen ɗum innde Jawmiraawo,
tagɗo asama e lesdi.