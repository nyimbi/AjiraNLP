Nastuki
Piyer winndi bataakewol mum aranol haa nuɗɗinɓe Almasiihu saŋkitiiɓe haa lesdi Asiya (waato lesdi Turkiya hannde). Haa ɗo o ewni ɓe “suɓaaɓe Allah”. O winndani ɓe ngam suusɗingo ɓe nde nii ɓe ɗonno nder ɓillaare e torra daliila nuɗɗinki maɓɓe. Ngam man o siftinori ɓe kubaruwol Yeesu Almasiihu ceynoowol, mo tabitini tammunde maɓɓe bee maayde mum e ummitineeki mum e loraaki mum. Sey ɓe munyana boneeji ɗi'i ngam ɗi ɗon poonda nuɗɗinki maɓɓe. To ɓe tiinake haa timmoode, ɓe keɓan mbarjaari mawndi saa'i Yeesu Almasiihu waŋgata.
Piyer suusɗini ɓe boo haa ɓe laato misaalu'en caka heefeerɓe ɓe'e. Ɓe kuuwa kuuɗe kollanɗe ɓe tokkiiɓe Almasiihu. Ngam irin gikku mbooɗŋgu bana ngu'u fooɗan woɗɓe haa kisndam. Piyer suusɗini nuɗɗinɓe fuu haa ɓe laato yaŋkiniiɓe haa Allah mo'ana ɓe.
Tokkindirki haalaaji:
Koofŋgol 1:1-2
Maŋngu kisndam Allah 1:3-12
Yahdu nder senaare 1:13—2:12
Munyango bone 2:13—4
Yaŋkinaare Masiihiŋke'en e kuuɗe muuɗum'en 5:1-11
Koofli ragareeji 5:12-14