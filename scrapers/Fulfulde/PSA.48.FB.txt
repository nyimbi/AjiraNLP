Siyona, berniwol Allah
1Yimre nde ɓiɓɓe Koora.
2Jawmiraawo o mawɗo! O maŋgteteeɗo masin
nder berniwol Allah men, dow hooseere maako seniinde!
3Towndiire nde'e wooɗi, nde ɗon seyna duniyaaru fuu.
Ɗum hooseere Siyona gal woyla.
Ɗum berniwol laamiiɗo mawɗo.
4Allah ɗon nder cuuɗi maagol cemmbiɗɗi
Koo moy anndi o hisrude townde.
5Ndaa laamiiɓe kawti,
ɓe njehi hippoyaago Siyona.
6Ɓe ndaari ngol, ɓe kayɗini, ɓe kultori, law ɓe ndoggi!
7Diwŋgol naŋngi ɓe ton,
bana luuwe naŋngirta ɓesnanɗo.
8A fusan koommbooje Tarsis bee henndu fuunaaŋge.
9Bana ko en nanino, non en ngi'i ɗum
nder berniwol Jawmiraawo honooɓe asama,
nder berniwol Allah meeɗen.
Allah tabitinan ngol haa foroy.
10Yaa Allah, nder haykaliiru ma
min ɗon numta mbooɗeeŋga ma.
11Yaa Allah, yimɓe ɗon maŋgte koo toy fuu.
Innde ma anndaama haa keerol duniyaaru fuu,
tum nyaamo ma ɗon waɗa kiita adiliiha.
12Hooseere Siyona ɗon seyo,
nder gure Yahuuda boo ɓe ɗon ceyoro kiitaaji ma.
13Taare, ngiile nder berniwol Siyona,
lime cuuɗi maagol towɗi,
14maande mahi taariiɗi ngol, linye cuuɗi maagol cemmbiɗɗi,
ngam anndingo ɗum yidere warannde.
15Allah oo, o Allah meeɗen haa abada abadin,
o ɗowan en haa yotto maayde!