Nastuki
Pol nelaaɗo bee hoore mum winndani jama'aaje nuɗɗinɓe nder lesdi Galaatiya bataakewol ngo'ol ngam haa ɓe tabito dow wolde nde'e: “Adiliijo yeeɗiran bee nuɗɗinki” (3:11). Yaake man umminɓe fitina, yiɗɓe waylugo Linjiila Almasiihu ngari njiiɓino ɓe (1:7). Pol dartani ɓe bee caatal ngam o anndi walaa Linjiila ngoɗka (1:8). Koo Piyer boo, o feli ɗum yeeso yimɓe fuu ngam o seli gooŋga Linjiila, o ɗowtani tawreeta (2:11-14).
Naa ɗowtanaago tawreeta laatinta goɗɗo adiliijo, sey mo'ere Allah tan (2:21). Allah ɗon adilina yimɓe fuu bee nuɗɗinki (3:8), koo moy tefi adilineeki haa tawreeta, o naalaama (3:10). Almasiihu rimɗini en diga tawreeta, en laati ɓiɓɓe Allah, en ndonan ɗum ko Allah taaskitinani nuɗɗinɓe mo (3:29; 4:5-7). Ngam maajum sey dimɗinaaɗo fuu hakkilana ndimu muuɗum ngam taa goɗɗo wartira mo maccuɗo fahin (5:1). Ammaa taa ndimu man boo laato hujja ngam yeeɗugo fodde suunooji ɓanndu (5:13,16-21). Sey ndimu nder Almasiihu waŋgina ko Ruuhu rimata (5:22-23).
Tokkindirki haalaaji:
Fuɗɗoode 1:1-10
Pol seedi haala ewnaandu muuɗum 1:11—2:21
Ɗowtanaago Tawreeta e nuɗɗingo Linjiila 3
Ndimu Masiihiŋke'en e kaliifaaku maɓɓe 4—5
Wasuyeeji ragareeji e koofli 6