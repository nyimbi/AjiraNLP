Nastuki
Deftere Samuyila ɗiɗawre ɗon tokkitina habaruuji deftere arannde. Nde ɗon anndina en haala laamu Daawuda. Aran o laamani Yahuuda, yeɓre lesdi fombinaare (1—4), nden o laamani Isra'iila, yeɓre woylaare boo. O laamani le'i Isra'iila sappo e ɗiɗi fuu (5—24).
Allah hokki mo jaalorgal maŋngal dow konne'en maako: O jaali Ammooni'en, Filisti'en, Siriya'en e wanywanyɓe maako bana Sawulu e ɓiyiiko Absalom. Daawuda mawnini laamu muuɗum, o semmbiɗini ngu. Daawuda, o kulɗo Allah bee gooŋga. Ngam maajum Jawmiraawo haɓɓi alkawal duumiiŋgal bee maako e bee danygol maako. O tabitini laamu Daawuda haa foroy (7). Daawuda jaɓi feloore annabi Natan saa'i o waɗino njeenu bee Bat-Seeba.
Daawuda fototiri boo bee caɗeele nder saare muuɗum bana mbar-hoore e tuurtol e toskaare. Nder cakle ɗe fuu Allah wondi bee maako, semmbiɗini mo e wartiri mo haa Urusaliima.
Tokkindirki haalaaji:
Laamu e jaalorgal Daawuda 1—10
Aybe Daawuda bee Bat-Seeba 11—12
Caɗeele Daawuda 12—20
Kuuɗe Daawuda ragareeje 21—24