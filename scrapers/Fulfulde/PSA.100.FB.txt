Ngimane Jawmiraawo
1Yimre yettoore.
Ngimane Jawmiraawo, onon yimɓe duniyaaru fuu,
2njaggane Jawmiraawo bee welwelo,
ngare yeeso maako bee gime seyo.
3Annde, Jawmiraawo woni Allah,
kaŋko tagi en, o mari en,
en ummaatoore maako e tokkere maako.
4Naste dammuɗe maako bee yettoore,
naste dalde haykaliiru maako bee yettoore,
ngette mo, maŋgte innde maako.
5Ngam Jawmiraawo o booɗɗo,
mbooɗeeŋga maako ɗon haa abada,
gooŋgaaku maako ɗon diga yidere haa yidere.