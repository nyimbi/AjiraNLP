Wullaandu dow fewooɓe e waɗooɓe tufle
1Yimre jahaaŋgal haa Urusaliima.
Nder ɓillaare am toriimi Jawmiraawo,
kaŋko o jaabi yam.
2Yaa Jawmiraawo, hisnu yoŋki am
e fewooɓe, waɗɓe tufle dow am.
3Onon fewooɓe,
kiita kayeeha haandani on?
4Ɗum kuri honooɓe ceeɓɗi,
bee ƴulɓe yiite ɓuranɗe wulugo!
5Kayto! Mi jurumɗo ngam mi hoɗi haa lesdi Meesek,
mi jooɗi nder cuuɗi laymaaji Keedar!
6Duuri mi ɗon jooɗodo bee wanyɓe sulhu!
7Min kam mi goɗɗo sulhu,
ammaa to mi ɗon wolwa,
kamɓe ɓe ngiɗi honugo yam!