Deentinki
diga debbo jeenoowo
1Ɓiŋngel am, hakkilan hikma am,
noppi ma keɗito faamu am,
2haa a laato kakkilɗo,
haa keɓta ko mbolwata.
3Ngam hunnduko debbo jananno ɗon simtina njumri,
bolle maako ɓorwi, ɓuri nebbam.
4Ammaa haa ragare o haaɗan rok,
o ta'an bana kaafahi ki mbeldiiji ɗiɗi.
5Kosɗe maako ɗon ndiirto haa waade,
laawol maako ɗon yahra haa joonde maayɓe.
6O tabitittaa dow laawol ngeendam,
o ɗon tokko laabi leliiɗi, ammaa o anndaa.
7Jonta kam, naneeɗam, onon suka'en.
Taa cele bolle hunnduko am.
8Ndaaye irin debbo oo,
taa ɓadite dammugal suudu maako,
9ngam taa on ndokka woɗɓe daraja mon
malla duuɓi mon haa gorko mo walaa enɗam,
10ngam taa jananɓe keɓa risku mon,
taa kuugal mon nafa saare goɗɗo jananno.
11Haa ragare maajum on uuman,
to kusel ɓalli mon jinni.
12Nden kam on mbi'an: “Kayya! mi wanyi elto,
ɓernde am yawi feloore,
13mi nananaay jaŋnginooɓe yam,
mi hakkilanaay bolle anndinooɓe yam.
14Seɗɗa haɗi yam nastugo sarru
nder mooɓtorde jama'aare.”
Yiɗugo debbo nderkaaku mum
15Debbo ma nanndi bee seeɓoore ndiyam.
Yar haa maare.
16Taa accu ndiyam maare ila haa yaasi,
17taa senndu ɗam bee woɗɓe.
18Seyora debbo mo ɓaŋgɗa nder sukaaku ma.
19Debbo ma wooɗi bana lelwa,
enɗi maako nguykine koo ndey,
yiide maako seyne foroy.
20Ɓiŋngel am, koni a wuykanno haa yiide debbo jananno?
Koni a harlanno enɗi debbo mo a anndaa?
21Siftor: Jawmiraawo ɗon yi'a laabi ma,
o ɗon wiɗito kuuɗe ma fuu.
22Kalluɗo, zunuubaaji mum naŋngan ɗum,
o kaɓɓeteeɗo nder kaɓɓorli hakke maako.
23O maayan ngam sooynde naŋgtaare,
o majjan ngam daliila faataare maako mawnde.