Siyona daada ummaatooje
1Yimre ngol ɓiɓɓe Koora.
Jawmiraawo jo'ini berniwol mum dow kooseeje ceniiɗe.
2Allah ɓuri yiɗugo Siyona,
dow joole yimɓe Yaakubu goɗɗe fuu.
3An berniwol Allah,
heɗita kuuje kaayeefiije ɗe o wi'ante:
4“To mi limi ummaatooje annduɗe yam,
mi ɓesdan Misra e Baabila.
Filistiya e Tirus e Etiyopiya,
diga ton ummaatooje ɗe'e iwi.
5Ammaa Siyona woni daada ummaatooje,
min Allah Ɓaŋiiɗo tabitini ngol bee hoore am.”
6Jawmiraawo winndan inɗe ummaatooje fuu:
Diga ton ummaatooje ɗe'e iwi.
7Yimooɓe e wamooɓe ɗon mbi'a: Haa maaɗa ceeɓooje am fuu ngoni.