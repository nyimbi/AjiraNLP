Yeɓre arannde
(Jabuura 1—41)
Gooŋgaajo e kalluɗo
1Barka laatanto goɗɗo mo jaɓataa sawari halluɓe,
mo tokkataako laawol hakke'en,
mo jooɗodottaako bee jancooɓe,
2ammaa mo seyorto tawreeta Jawmiraawo,
mo numtata ka jemma e naaŋge fuu.
3O nanndi bee lekki jubaaki baŋnge maayo ilanŋgo,
dimanki ɓiɓɓe mum to saa'i man waɗi,
haakooji maaki njoorataa.
Goɗɗo oo heɓan hayru nder ko o waɗata fuu.
4Ammaa halluɓe mba'aay bana non.
Kamɓe ɓe ɗon bana nyaande nde henndu ruuynata.
5Ngam man halluɓe mbaawataa dartaago nyalaade kiita,
hakke'en ngalaa pellel nder mooɓtorde adili'en.
6Ngam Jawmiraawo anndi laawol adili'en,
ammaa ngol halluɓe yahran haa halkere.