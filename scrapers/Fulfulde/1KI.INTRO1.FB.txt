Nastuki
Deftere Laamiiɓe arannde tokkitini tinndingo en taariha Isra'iila, ka fuɗɗi bee defte Samuyila. Ndaa geɓe mawɗe tati nder deftere nde'e:
1. Suleymaanu laami haa Isra'iila e Yahudiya ɓaawo maayde baaba maako Daawuda.
2. Laamu e kuuɗe Suleymaanu: Nyiɓol haykaliiru haa Urusaliima.
3. Cennduki lesdi geɓe ɗiɗi: Isra'iila haa woyla e Yahuuda boo haa fombina. Ɓaawo man habaruuji laamiiɓe tokkiiɓe Suleymaanu haa yotti baakin duuɓi 850 diga Yeesu Almasiihu danyaaka tawon.
Defte Laamiiɓe ɗiɗi fuu ɗon cemmbiɗina haala ɗowtaare. Sey laamiiɗo fuu ɗowtano Allah. Ɗowtaare nde'e woni seeɓoore barka ngam ummaatoore. Ammaa nde laamiiɗo man sujidani labbi, acci ɗowtanaago umrooje Allah, o waddi masiibo dow ummaatoore maako. Wakeere laamu woyla, walaa koo gooto nder laamiiɓe waɗi ko fottani Jawmiraawo. Wakeere laamu fombina, laamiiɓe woɗɓe kuuwi booɗɗum yeeso Jawmiraawo, woɗɓe feere boo kuuwaay booɗɗum.
Woodi boo toɓɓere woɗnde haandunde nder deftere Laamiiɓe arannde: Ɗum haala annabi'en. Annabi'en kulaay anndingo ko Allah umri ɓe. Ɓe anndini yimɓe, taa ɓe ndewa labbi, taa ɓe luuta umrooje Allah. Eliya woni mawɗo caka maɓɓe. Habaru haɓre maako bee liman'en Ba'al tawete nder fasluwol 18.
Tokkindirki haalaaji:
Timmoode laamu Daawuda 1:1—2:12
Suleymaanu heɓi laamu 2:13-46
Laamu Suleymaanu 3:1—11:43
a. Fuɗɗam laamu Suleymaanu 3:1—5:14
b. Nyiɓol haykaliiru 5:15—8:66
c. Duuɓi Suleymaanu ragareeji 9—11
Cennduki laamu 12—22
a. Tuurtol le'i gonɗi haa woyla 12:1—14:20
b. Laamiiɓe Yahuuda e laamiiɓe Isra'iila aartuɓe 14:21—16:34
c. Annabi Eliya 17:1—19:21
d. Laamiiɗo Akab mo Isra'iila 20:1—22:40
e. Yusafat mo Yahudiya e Ahaziya mo Isra'iila. 22:41-54