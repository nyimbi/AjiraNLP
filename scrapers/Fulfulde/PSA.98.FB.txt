Ceye, Jawmiraawo ɗon wara hiitanaago duniyaaru
1Yimre. Ngimane Jawmiraawo yimre hesre,
ngam o waɗi kaayeefiiji.
Juŋngo maako seniiŋgo mari baawɗe,
waɗani mo jaalorgal.
2Jawmiraawo anndini kisndam mum,
waŋgini adilaaku mum yeeso ummaatooje fuu.
3O yejjitaay mbooɗeeŋga maako
e hoolaare maako heedi yimɓe Isra'iila.
Haa keerol duniyaaru fuu,
yimɓe ngi'i kisndam Allah meeɗen.
4Ceyore Jawmiraawo, onon yimɓe duniyaaru fuu,
ngimane mo bee seyo e welwelo.
5Ngimane Jawmiraawo bee moolooji,
bee moolooji e kuuje gimruɗe.
6Ngimane Jawmiraawo, Laamiiɗo mon,
bee hoolo luwe e algaytaaji.
7Mbeela e ko woni nder maaga fuu koola,
non boo duniyaaru e ko woni nder maaru.
8Maaje kella juuɗe, kooseeje fuu mbelmbelta
9yeeso Jawmiraawo.
Ngam o ɗon wara hiitanaago duniyaaru,
O hiitoto yimɓe duniyaaru bee kiita adiliiha
e ummaatooje kiita ndarnuka.