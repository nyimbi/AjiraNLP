Do'aare fajiri
1Yimre Daawuda saa'i o ɗonno dogga ɓiyiiko Absalom.
2Yaa Jawmiraawo, konne'en am ɗuuɗi,
ɗuuɗɓe ɗon konammi.
3Ɗuuɗɓe ɗon mbolwa dow am, ɗon mbi'a: “Allah yiidataa mo!”
4Yaa Jawmiraawo, an woni wawarde am,
haa maaɗa tedduŋgal am woni, a seynatam.
5Mi ewni Jawmiraawo bee sawtu.
Kaŋko boo o jaabi yam diga hooseere maako seniinde.
6Mi waalo, mi ɗaano,
mi fina jam, ngam Jawmiraawo ɗon aynammi.
7Mi hulataa yimɓe ujineeje ujineeje
taariiɓe yam koo toy fuu ngam honugo yam.
8Umma, yaa Jawmiraawo! Hisnam, yaa Allah am!
An a yewan galaŋge konne'en am fuu,
a yewan nyii'e halluɓe.
9Haa maaɗa kisndam woni, yaa Jawmiraawo,
barka ma laatano ummaatoore ma!