Yelo salaaman ngam Urusaliima
1Yimre Daawuda ngam jahaaŋgal haa Urusaliima.
Mi seyi nde yimɓe mbi'i yam:
“Njemme haa suudu Jawmiraawo!”
2Jonta kosɗe amin njottake dammuɗe ma, an Urusaliima.
3Urusaliima,
a berniwol nyiɓaaŋgol,
juɓɓindiraaŋgol booɗɗum.
4Ton le'i Jawmiraawo mba'oto
ngam maŋgtugo innde Jawmiraawo
bana o umri ɗi.
5Leese laamu ngam waɗugo kiita ɗon ton,
laamiiɓe ɓe danygol Daawuda ɗon kiito ton.
6Torane Urusaliima salaaman!
Mbi'e: “Yiɗɓe ma njooɗo jam.
7Salaaman laato nder mahi ma,
jam boo nder cuuɗi ma booɗɗi.”
8Ngam daliila deerɗiraaɓe e soobiraaɓe am
mbi'anmi Urusaliima: “Salaaman dow maaɗa!
9Ngam daliila suudu Jawmiraawo Allah men
mi ɗon yelo hayru maaɗa!”