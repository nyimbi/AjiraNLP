Jawmiraawo woni hisrude adiliijo
1Ngam kaliifaajo gime. Yimre Daawuda.
Jawmiraawo woni nyukkorde am.
Koni mbi'oton yam: “Doggu haa kooseeje bana sonndu!
2Ndaa halluɓe tiri lagaaje muuɗum'en,
njo'ini kuri dow jiriiji,
cuuɗi nder nyiɓre ngam fiɗugo gooŋɗa-ɓerɗe'en.
3To hoolaare e gooŋgaaku mbirgaama,
ɗume adiliijo waawata waɗugo?”
4Jawmiraawo ɗon nder haykaliiru mum seniindu,
leeso laamu Jawmiraawo ɗon haa asama.
Gite maako ɗon ndaara,
ɗon linya kuuɗe ɓiɓɓe Aadama.
5Jawmiraawo ɗon linya ɓerɗe adili'en e halluɓe fuu,
ɓernde maako ɗon wanya yiɗɓe toonyaare.
6O rufan ƴulɓe yiite e baruudu dow halluɓe,
o neldan henndu wulndu jaw dow maɓɓe,
kanjum woni geɗal maɓɓe.
7Ngam Jawmiraawo o adiliijo, o yiɗi kuuɗe adiliije,
gooŋɗa ɓerɗe'en ngi'oyan mo.