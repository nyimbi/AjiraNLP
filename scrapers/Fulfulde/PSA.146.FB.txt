Barka laatanto hoolotooɓe Jawmiraawo
1 Halleluya!
Sey mi maŋgta Jawmiraawo!
2Sey mi maŋgta mo balɗe am fuu,
mi yimana Allah am yaake mi ɗon yeeɗa!
3Taa koole mawɓe,
taa koole ɓiɓɓe Aadama ɓe mbaawataa hisnugo on.
4To ɓe maayi, ɓe loroto haa mbulwuldi.
Nyalaade man dabareeji maɓɓe njinnan.
5Barka laatanto goɗɗo mo Allah Yaakubu wallata ɗum,
mo tammorto Jawmiraawo Allah mum.
6Kaŋko tagi asamanji e lesdi,
non boo mbeela e ko woni nder maaga fuu.
Kaŋko o koolniiɗo foroy.
7O waɗanan toonyiiɓe kiita ngooŋɗuka.
O hokkan dolɓe nyaamdu.
Jawmiraawo rimɗinan haɓɓaaɓe,
8Jawmiraawo wumtinan wumɓe.
Jawmiraawo ummitinan toskaaɓe.
Jawmiraawo yiɗi adili'en.
9Jawmiraawo aynan jananɓe,
o wallan atiime'en e rewɓe yurumɓe.
Ammaa o yibbinan dabareeji halluɓe.
10Jawmiraawo woni laamiiɗo haa foroy.
An Siyona, Allah maaɗa laamoto diga yidere haa yidere.
Halleluya!