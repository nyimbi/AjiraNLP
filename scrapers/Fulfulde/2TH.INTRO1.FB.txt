Nastuki
Nder bataakewol ɗiɗaɓol haa jama'aare nuɗɗinɓe Tessaloniiki, Pol lorni haala ka o wi'no nder bataakewol aranol. Ɗum haala loraaki Yeesu Almasiihu nder tedduŋgal. Haala ka'a tokkiti saklugo nuɗɗinɓe ɓe'e masin. Ngam woɗɓe maɓɓe mbi'i Almasiihu lorake (2:2). Ɗuuɗɓe maɓɓe acci huuwugo kuugal ngam nguurndam muuɗum'en, ngam ɓe numi Almasiihu loroto bee law (3:6-12). Pol faamtini ɓe, o wi'i ɓe hiddeko Almasiihu loro, halleende ɗuuɗan haa duniyaaru dow ardaaŋgal goɗɗo bi'eteeɗo “neɗɗo ɓurduɗo hallugo” mo yiɗi halkugo kuugal Almasiihu.
Pol tiɗɗini ɓe taa ɓe ndimmbo nder nuɗɗinki, koo bee saklere e torra, ammaa ɓe tokko wuurugo bee kuugal maɓɓe, bana kaŋko e huuwdiɗɗiraaɓe maako mbaarata. Sey ɓe tiinano kuuɗe booɗɗe boo.
Tokkindirki haalaaji:
Fuɗɗoode 1:1-2
Pol maŋgti Tessaloniiki'en, torani ɓe 1:3-12
Ekkitinol dow loraaki Almasiihu 2:1-17
Wasuyeeji dow yahdu nuɗɗinɓe 3:1-15
Koofŋgol e barka 3:16-18