Nastuki
Timote o derkeejo nuɗɗinɗo iwɗo haa lesdi Asiya mbi'eteendi Turkiya hannde. Daada maako bi'eteeɗo Ewnike o Yahuuduujo, ammaa baaba maako o Yunaniŋkeejo (KN 16:1). Timote o kuuwdiɗɗiraawo Pol nder kuugal waazingo Linjiila e ekkitingo nuɗɗinɓe.
Nder bataakewol ngo'ol, Pol reentini Timote dow ekkitinol pewoowol caka jama'aare nuɗɗinɓe. Ekkitinol man daraaki dow Linjiila. Pol winndi boo dow kuugal ardaago jama'aare nuɗɗinɓe e gikkuuji nuɗɗinɓe nder dewal Jawmiraawo. O wasi Timote, o ekkitini mo no o laatorto jaggiiɗo Almasiihu booɗɗo, dariiɗo dow ekkitinol gooŋgawol, no o wasirto ndotti'en e rewɓe e derke'en nuɗɗinɓe ngam haa ɓe ngeeɗa nder kulol Allah.
Tokkindirki haalaaji:
Koofŋgol 1:1-2
Deentinki dow ekkitinolji pewooji 1:3-20
Umrooje ngam ɗowugo ummaatoore 2—3
Kuugal Timote 4
Jaharle kuuɗe nder jama'aare nuɗɗinɓe 5:1—6:2
Wasuyeeji ragareeji 6:3-21