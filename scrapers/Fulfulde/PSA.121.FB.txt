Jawmiraawo woni aynoowo ma
1Yimre jahaaŋgal haa Urusaliima.
Mi ɗon tijjo gal kooseeje.
Haa toy ballal am iwata?
2Ballal am ɗon iwa haa Jawmiraawo,
tagɗo asamanji e lesdi.
3O accataa kosŋgal ma dimmbo.
Kaŋko woni aynoowo ma, o ɗaanataako.
4Fakat, aynoowo Isra'iila ngoŋngataa,
ɗaanataako sam.
5Jawmiraawo woni aynoowo ma,
Jawmiraawo ɗon dari haa nyaamo ma, o suddete bee ɗowdi maako.
6Nyalawma naaŋge torrataa ma,
jemma boo lewru nyawnataa ma.
7Jawmiraawo aynete diga sarru fuu,
o aynan yoŋki ma.
8Koo a ɗon wara, koo a ɗon dilla,
Jawmiraawo ɗon ayne diga jonta haa foroy.