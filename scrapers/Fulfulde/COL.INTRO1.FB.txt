Nastuki
Jama'aare nuɗɗinɓe haa Kolossi fuɗɗi bee waazu Epafras, kuuwdiɗɗiraawo Pol (1:7; 4:12). Pol winndani ɓe bataakewol ngo'ol yaake o ɗonno nder fursina, jama'aare boo ɗonno nder saklere ngam ekkitinooɓe woɗɓe ngari ndartani Linjiila ka Kolossi'en njaɓno (KN 28:14-31). Ɓe camɗini haala juulnol e dookaaji baaɗɗi ɗi yimɓe duniyaaru (2:8-23; 3:1-4).
Bataakewol ngo'ol nanndi bee ngol Efesu'en. Nder maagol, Pol holli maŋngu Yeesu Almasiihu mo Allah suɓi ngam hisnugo duniyaaru. Baawɗe maako ɓuri ko Kolossi'en ndewata. Ummitineeki maako diga maayde waŋgini ɓurdal baawɗe maako. Kuugal ngal o huuwi he'i ngam tabitingo kisndam nuɗɗinɓe mo fuu.
Yeesu woni hoore jama'aare nuɗɗinɓe laatiinde ɓanndu muuɗum. Kaŋko feere maako yahrata yimɓe haa Allah. Bee jaɓugo baptisma, nuɗɗinɓe ɗon kolla no ɓe kawtiri bee Almasiihu nder maayde muuɗum e nder ummitineeki muuɗum. Pol ɗon wasa Kolossi'en haa ɓe tabito nder nuɗɗinki, ɓe cala ekkitinolji pewooji. O suusɗini ɓe boo haa ɓe ngeeɗa ngeendam kesam caka yimɓe, haa ci'e maɓɓe e haa babe kuuɗe maɓɓe boo (3:5-25; 4:1-6).
Tokkindirki haalaaji:
Koofŋgol 1:1-2
Do'aare e yettoore Pol e Timote ngam Kolossi'en 1:3-12
Maŋngu Almasiihu e kuuɗe mum 1:13—2:23
Ngeendam kesam nder kawtal bee Almasiihu 3:1—4:6
Koofŋgol ragarewol 4:7-18