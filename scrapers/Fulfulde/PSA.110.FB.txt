Jawmiraawo e laamiiɗo mo o suɓi
1Yimre Daawuda.
Jawmiraawo wolwani jawmam:
“Jooɗa haa nyaamo am,
haa to mi laatini konne'en ma jaaɓruɗum kosɗe ma.”
2Jawmiraawo yaajinan laamu ma diga Siyona.
O wi'i: “Laama caka konne'en ma!”
3Saa'i a ɗon dilla haɓre, yimɓe ma ɗon tokko ma bee ngiɗam muuɗum'en.
Bana saawawre subaha,
non suka'en ma ngardata haa maaɗa dow kooseeje ceniiɗe.
4Jawmiraawo hunake, o mimsitittaako:
“An woni limanjo haa foroy bana no Malkisadaka wa'no.”
5Jawmiraawo ɗon dari haa nyaamo ma,
nyannde o ɓerni, o do'an laamiiɓe.
6O ɗon hiito ummaatooje,
ɓalli mbaraaɓe ɗon mbaagi,
o mbardi hoore'en ɗuuɗɓe nder lesdi jaasndi.
7O yaran ndiyam
haa maayel kommbi laawol maako,
ngam man o ɓaŋgtan hoore maako.