Jawmiraawo ɗon ayna hoolotooɓe mo
1Yimre jahaaŋgal haa Urusaliima.
Hoolotooɓe Jawmiraawo fuu nanndi bee hooseere Siyona
nde dimmbataako, nde ɗon tabiti haa foroy.
2Bana kooseeje ɗon taari Urusaliima,
non Jawmiraawo taarata ummaatoore muuɗum,
diga jonta haa foroy.
3Halluɓe tokkataako laamanaago maral adili'en,
ngam taa adili'en puɗɗa waɗugo zunuuba.
4Yaa Jawmiraawo, woonan wooɗɓe
e gooŋɗa-ɓerɗe'en!
5Jawmiraawo riiwa tokkotooɓe laabi leliiɗi hawtaade bee waɗooɓe halleende.
Salaaman laatano Isra'iila!