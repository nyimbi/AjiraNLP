Balndol leggal inabohi ngal nafataa koo ɗume
1Ndaa Jawmiraawo wolwani yam, wi'i: 2“Ɓii-Aadama, ɗume leggal inabohi ɓurdata lice leɗɗe goɗɗe nder laynde? 3Kadi goɗɗo hoo'an leggal maaki ngam waɗugo huunde na? Koo o waɗan ɓilduɗum bee maagal na? 4Woodaa, o huɓɓiran ngal. To yiite nyaami seɓattooji maagal ɗiɗi, wuli caka maagal boo, kadi ngal woodi nafuuda na? 5To ngal keccalno maa, ngal he'aay waɗugo huunde bee maagal, sakkomaa to yiite nyaami ngal malla wuli ngal!
6Ngam maajum min Allah Jawmiraawo mbi'anmi: Bana leggal inabohi caka leɗɗe laynde ngal cakkinanmi nder yiite, bana non kuuwranmi yimɓe Urusaliima. 7Mi huucitan yeeso am dow maɓɓe ngam honugo ɓe. Koo to ɓe ndaɗi yiite, nge nyaaman ɓe. Saa'i ndaaranmi ɓe ngam waɗugo sarru, on paaman min woni Jawmiraawo. 8Mi wartiran lesdi maɓɓe ladde meere, ngam ɓe ngewi umrooje am. Min Allah Jawmiraawo wi'i ɗum.”