Ciftorki dahaaɓe haa Baabila
1Kommbi maaje Baabila njooɗiiɗen,
nde en ciftori Siyona, en mboyi.
2En ɓili moolooji men
haa leɗɗe kommbi maayo.
3Ngam haa ton dahɓe en ƴami en gime,
yarnooɓe en bone ngiɗi en ngima gimol seyo:
“Ngimane min yimre Siyona!”
4Noy ngimreten yimre Jawmiraawo
nder lesdi njananndi?
5To mi yejjiti ma, an Urusaliima,
ndikka juŋngo am nyaamo waata!
6To mi siftoraay ma,
to mi ɓuraay seyoraago ma dow koo ɗume fuu,
nden kam ɗemŋgal am takko nder hunnduko am!
7Yaa Jawmiraawo, siftor ko Edoomi'en mbaɗi
nyalaade berniwol Urusaliima do'i.
Siftor no ɓe mbi'i:
“Ngibbine ngol, mbile caɓɓaaje maagol fuu!”
8An Baabila, berniwol bileteeŋgol!
Barka laatanto baatanɗo ma ko mbaɗɗa min.
9Barka laatanto naŋnganɗo ɓikkoy ma,
o faɗɗira koy tapaare!