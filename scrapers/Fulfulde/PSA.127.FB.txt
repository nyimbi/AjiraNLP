Yettoore ngam mbooɗeeŋga Allah
1Yimre Suleymaanu ngam jahaaŋgal haa Urusaliima.
To naa Jawmiraawo ɗon nyiɓa suudu,
nyiɓooɓe ndu torroto meere.
To naa Jawmiraawo ɗon ayna berniwol,
aynooɓe ngol aynan meere.
2To on ummake fajiri cub, on tuurtake esaa'i,
on keɓri nyaamdu mon bee torra, ko ɗum nafi?
Ngam Jawmiraawo ɗon hokka bana non haa yiɗaaɓe mum saa'i ɓe ɗon ɗaani.
3Ɓikkoy ngoni dokkal Jawmiraawo,
danygol woni mbarjaari ndi o hokki.
4Bana kuri haa juŋngo konoowo,
non ɓiɓɓe worɓe danyaaɓe nder semmbe sukaaku.
5Barka laatani marɗo kuri ɗuuɗɗi bana maaji nder ɓaaru mum.
To o fotti bee konne'en maako haa dammugal berniwol,
o semtintaake.