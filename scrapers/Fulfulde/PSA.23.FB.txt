Gaynaako booɗɗo
1Yimre Daawuda.
Jawmiraawo woni gaynaako am,
mi sooyataa koo ɗume.
2O ɗon siwtinammi haa durduɗe kecce,
o ɗon yahrammi haa nokkuure siwtorde baŋnge ndiyam.
3O ɗon semmbiɗina yoŋki am,
o ɗon ɗowammi dow laawol darnuŋgol
ngam tedduŋgal innde maako.
4Koo to mi nasti waadiwol nyiɓre nyiɓɓunde,
mi hulataa sarru sam,
ngam an, yaa Jawmiraawo, a ɗon wondi bee am,
sawru ma ɗon de'itinammi.
5A ɗon nyaamnammi nyaamdu woondu, welndu,
yeeso konne'en am.
A ɗon wujo hoore am bee nebbam uurɗam,
a ɗon hebbina jardugel am haa ɗon rufa.
6Fakat hayru e mbooɗeeŋga ɗoftatam nder ngeendam am fuu,
mi jooɗoto nder suudu Jawmiraawo haa fodde balɗe am fuu.