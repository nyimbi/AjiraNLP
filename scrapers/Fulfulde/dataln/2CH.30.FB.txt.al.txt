1  Hezekiya neldi ewnaandu haa Isra'iila e Yahuuda fuu. O winndani le'i Efrayim e Manassa bataakeeji haa yimɓe ngara haa Urusaliima, ɓe mbaɗa juulde Paska ngam Jawmiraawo, Allah Isra'iila. 

2  Laamiiɗo e mawɓe mum e jama'aare haa Urusaliima fuu narri waɗugo juulde man nder lewru ɗiɗaɓru. 

3  Ɓe mbaawaayno waɗugo nde nder saa'iire umraande, ngam limgal liman'en senɓe ko'e muuɗum'en he'aayno, yimɓe boo mooɓtaakino haa Urusaliima tawon. 

4  Haala lewru ɗiɗaɓru fottani laamiiɗo e jama'aare fuu. 

5  Ngam maajum ɓe narri neldugo ewnaandu nder lesdi Isra'iila fuu, diga Biirsaba haa yotto Dan, yimɓe ngara haa Urusaliima, mbaɗa juulde Paska ngam Jawmiraawo, Allah Isra'iila. Naane ɓe meeɗaayno waɗugo nde tawon bee jama'aare ɗuuɗnde fodde umroore deftere. 

6  Yaawɗotooɓe njehi nder lesdi Isra'iila e Yahuuda fuu, bee bataakeeji laamiiɗo e mawɓe mum. Ɓe ngooyni umroore laamiiɗo, ɓe mbi'i: “Onon yimɓe Isra'iila, lorte haa Jawmiraawo Allah Ibrahiima e Isiyaaku e Isra'iila, haa o lortano on, onon luttuɓe, daɗɓe juuɗe laamiiɓe Assuura. 

7  Taa laate bana baabiraaɓe mon e banndiraaɓe mon yewɓe umroore Jawmiraawo Allah kaakiraaɓe muuɗum'en. Kamɓe, Jawmiraawo acci ɓe ɓe kalka, bana ko ngi'oton. 

8  Jonta kam, taa caatine ko'e mon bana kaakiraaɓe mon. Ɗowtane Jawmiraawo, ngare haa haykaliiru maako ndu o seni haa foroy. Njaggane Allah Jawmiraawo mon, ngam haa tikkere maako saatunde acca on. 

9  To on lortake haa maako, nden kam banndiraaɓe mon e ɓikkoy mon keɓan mo'ere haa dahɓe ɓe, ɓe ngarta haa lesdi ndi'i. Ngam Allah Jawmiraawo mon o marɗo enɗam e hinnuye. To on lortake haa maako, nden kam o yeesitittaa, o accataa on.” 

10  Yaawɗotooɓe go njehi haa gure fuu nder lesdi Efrayim e Manassa, koo nder lesdi Zabulon boo. Ammaa yimɓe njali ɓe, njanci ɓe. 

11  Sey woɗɓe nder le'i Aser e Manassa e Zabulon tan leestini ko'e muuɗum'en, ngari haa Urusaliima. 

12  Nder lesdi Yahuuda kam, juŋngo Jawmiraawo huuwi, hokki yimɓe fuu ɓernde woore haa ɓe tokko umroore laamiiɗo e mawɓe mum fodde wolde Jawmiraawo. Hezekiya waɗi juulde Paska 

13  Yimɓe ɗuuɗɓe kawti haa Urusaliima nder lewru ɗiɗaɓru, ngam waɗugo juulde tamseeje ɗe ufnaaka, jama'aare ɗuuɗnde masin. 

14  Ɓe puɗɗiri bee ittugo kirsirɗe nder Urusaliima e gulduɗe uureteeɗum fuu, ɓe cakkini ɗe nder waadiwol Kederon. 

15  Nyannde sappo e nayaɓre nder lewru ɗiɗaɓru, ɓe kirsi njawkoy Paska. Liman'en e Lewi'en cemti, ceni ko'e muuɗum'en, njahri guleteeɗi haa haykaliiru Jawmiraawo. 

16  Ɓe ndari haa nokkuure maɓɓe bana ko woowa fodde ko tawreeta Muusa, goɗɗo Allah umruno ɓe. Liman'en njaɓi ƴiiƴam kirsaaɗi haa juuɗe Lewi'en, mbicci ɗam haa hirsirde. 

17  Yimɓe ɗuuɗɓe nder jama'aare cenaayno ko'e muuɗum'en. Ngam maajum Lewi'en kirsi njawkoy Paska ngam soɓɓe fuu, ceni koy ngam Jawmiraawo. 

18  Ɗum laati non ngam ɓurna ummaatoore, waato yimɓe ɗuuɗɓe iwɓe lesdi Efrayim e Manassa e Issakar e Zabulon cenaayno ko'e muuɗum'en. Ɓe nyaami jawgel Paska, ammaa naa fodde umroore deftere. Hezekiya torani ɓe Jawmiraawo, wi'i: “Jawmiraawo booɗɗo yaafano koo moy 

19  mo ɓernde mum anniyi ɗowtanaago Jawmiraawo Allah kaakiraaɓe mum, koo to o senaaka bana ko umroore dow senaare ƴami.” 

20  Jawmiraawo jaɓi tornde Hezekiya, ukkanaay ɓe sarru. 

21  Nyalɗe joweeɗiɗi yimɓe Isra'iila wonɓe haa Urusaliima mbaɗi juulde tamseeje ɗe ufnaaka. Ɓe mbaɗi nde bee seyo maŋngo. Nyalaade fuu Lewi'en e liman'en maŋgti Jawmiraawo bee kuuje gimruɗe iidooje. 

22  Hezekiya suusɗini ɓerɗe Lewi'en, ngam ɓe fuu ɓe paami kuugal Jawmiraawo booɗɗum. Nyalɗe joweeɗiɗi ɓe nyaami nder juulde man, ɓe lii'i kirsaaɗi ngam kawtal yimɓe, ɓe ngetti Jawmiraawo Allah kaakiraaɓe maɓɓe. 

23  Nden yimɓe jama'aare fuu annini tokkitingo juulde nde nyalɗe joweeɗiɗi goɗɗe. Ɓe mbaɗi nde bee seyo, 

24  ngam Hezekiya, laamiiɗo Yahuuda hokki ɓe ga'i kalhali ujineere (

1  .

10  .

1  .

10  .

25  Jama'aare Yahuuda fuu seyi, non boo liman'en e Lewi'en e jama'aare warɓe diga Isra'iila fuu, waato hoɗɓe iwɓe lesdi Isra'iila e jooɗiiɓe haa lesdi Yahuuda. 

26  Seyo maŋngo waɗi haa Urusaliima, irin maago meeɗaay laataago ton diga zamanu Suleymaanu ɓii Daawuda, laamiiɗo Isra'iila. 

27  Haa timmoode, liman'en e Lewi'en ummi barkiɗini ummaatoore. Do'aare maɓɓe yotti joonde Jawmiraawo seniinde haa asama, o jaɓi nde.

