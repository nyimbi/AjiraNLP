1  Gooŋɗinam, yaa Allah! Jiŋngam yeeso yimɓe sooya gooŋgaaku'en, hisnam juuɗe fewooɓe e waɗooɓe zunuuba. 

2  An woni Allah aynoowo yam. Ngam ɗume a wudini yam? Ngam ɗume cuniimi? Ngam ɗume konne'en am toonyoto yam? 

3  Neldu annoora ma e gooŋga ma! Ɗum ɗowammi, ɗum hoorammi haa hooseere ma seniinde, haa jooɗorde ma. 

4  Nden mi ɓadititto hirsirde ma, yaa Allah, ngam a hokkatam seyo e welwelo. Mi maŋgtete bee moolooru, yaa Allah am! 

5  Ko nafata to mi sunake, to mi uumi bana non? Ndikka mi tammoro Jawmiraawo. Ngam mi anndi mi yettan mo fahin, ngam kaŋko woni kisnoowo yam e Allah am!

