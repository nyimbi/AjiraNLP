1  Ndaa, mi nanndi bee pinndi yayre Saron, bana gurguli waadiiji. Sukaajo 

2  Bana gurguli caka giŋngille, non giɗaaɗo am caka faanyɓe rewɓe. Paanyo debbo 

3  Bana lekki dimanki ɓiɓɓe belɗe caka leɗɗe laynde, nonnon giɗaaɗo am caka sukaaɓe. Les ɗowdi maaki mi yiɗi jooɗaago, ɓiɓɓe maaki ɗon mbelani ɗemŋgal. 

4  O yahri yam suudu njaramji, ɗum yiide o darnani yam ton bana tuutawal. 

5  Mballiteeɗam bee tamseeje inabooje, cemmbiɗineeɗam bee ɓenndalooje belɗe, ngam fakat mi nyawi nyawu yiide. 

6  Nano maako ɗon sakki les hoore am, nyaamo maako boo huufammi ɓanndu. 

7  Faanyɓe rewɓe Urusaliima, kunaneeɗam bee lelji e kampure, taa pindine yiide, taa ndaame nde, sey to nde yelake! Mo ɗon yotto Paanyo debbo 

8  Keɗite, ɗum giɗaaɗo am! O ɗon wara, o ɗon diwa dow kooseeje, o ɗon ficco dow towndiije. 

9  Giɗaaɗo am nanndi bee lelwa, o ɗon nanndi bee ɓiŋngel hamfurde. Ndaa o ɗon dari ɓaawo mahol amin, o ɗon yurno gal burɗe maagol, o ɗon laara haa leɗɗe gaafiiɗe. 

10  Ndaa giɗaaɗo am ɗon ewno yam: Sukaajo An giɗaaɗo am, umma! War, ŋarniiɗo am! 

11  Ngam ndaa, nduŋngu jinni, saa'i iyeende saalake, 

12  pinndi ladde ɗon mbaŋga haa lesdi, saa'i waɗi ngam yimugo gimi, sawtu poola ɗon nane haa lesdi. 

13  Ibbe kecce ɗon ɓennda haa ibbi, inabooje ɗon pinna, ɗon uura. An giɗaaɗo am, umma! War, ŋarniiɗo am! 

14  Poolel am haa ceekli tapaaje, nder nyukkorde diirtorde, accam mi laara yeeso maaɗa mi heɗito sawtu, ngam sawtu ma weli e a ŋarniiɗo boo. 

15  Naŋngane min doldolɗe, ndoldolkon, kon ɗon mbonna min gese inabooje, inabooje amin boo fuu ɗon pinna. Paanyo debbo 

16  Giɗaaɗo am min jeyi, min boo mo maako, o ɗon dura tokkere maako nder gurguli ladde. 

17  Hiddeko henndu asiri wifa, saa'i ɗowdi ɗon jinna haa lesdi, sey a lorto, an giɗaaɗo am, ngara, sey a laato bana lelwa e ɓiŋngel hamfurde, gonŋgel nder ceekli kooseeje.

