1  Ko laarani ceede mooɓteteeɗe ngam wallugo senaaɓe haa Urusaliima, mbaɗe onon boo bana no umrumi jama'aaje nuɗɗinɓe nder Galaatiya. 

2  Nyalaade Alat fuu sey koo moy mooɗon resa ceede seɗɗa haa muuɗum baakin no o waawi. Taa ndeene nii haa to mi wari nden puɗɗon mooɓtugo dokke maajum. 

3  To mi yottake, mi nelan suɓaaɓe mooɗon bee bataakeeji haa Urusaliima, haa ɓe njahra dokkal mooɗon ton. 

4  To kaanduɗum min boo mi yaha, nden kam ɓe njahdan bee am. Anniyaaji Pol 

5  Mi tammi wargo haa mooɗon, mi tokkorto Makedoniya, ngam mi saaloto ton. 

6  Mi faɓɓan haa mooɗon, teema to heɓoto maa mi saalina wakkati jaaŋgol haa mooɗon. Nden on mballatam nder haaje jahaaŋgal am koo toy ngiɗmi yahugo. 

7  Mi yiɗaa mi yaala tan mi saalo, to mi wari laarugo on. Mi yiɗi faɓɓugo haa mooɗon seɗɗa, to Jawmiraawo duŋanake yam. 

8  Ammaa mi jooɗoto haa Efesus haa yotto juulde Pantekosta. 

9  Ngam mi heɓi laawol huuwugo kuugal maŋngal nafoowal haa ɗo, koo nde konne'en ɗuuɗani yam boo. 

10  To Timote wari haa mooɗon, njaɓɓe mo booɗɗum haa o jooɗo caka mooɗon bilaa kulol. Ngam kaŋko boo o ɗon huuwana Jawmiraawo bana am. 

11  Taa goɗɗo yawo mo. Mballe mo haa o timmina jahaaŋgal maako bee jam, ngam haa o warta haa am. Min e deerɗiraaɓe, min ɗon ndeeni mo. 

12  Ngam deerɗiraawo meeɗen Apollos kam, mi tiɗɗini mo ɗuuɗɗum haa o yaha haa mooɗon bee deerɗiraaɓe woɗɓe. Ammaa o sali yahugo jonta. O yahan to o heɓi laawol. Wasuyeeji ragareeji e koofli 

13  Ayne! Tabite nder nuɗɗinki! Tiɗɗine ɓerɗe mooɗon! Laate on semmbiɗɓe! 

14  Mbaɗe koo ɗume fuu bee yiide. 

15  -

16  Deerɗiraaɓe am, on anndi Estefanas e saare muuɗum. Kamɓe ngoni nuɗɗinɓe aartuɓe caka Akaya'en. Ɓe ndokki ko'e maɓɓe boo ngam huuwango senaaɓe. Mi ɗon toro on on ɗowtano irin maɓɓe, kamɓe e huuwdooɓe bee maɓɓe fuu nder torra. 

17  Mi ɗon seyoro garki Estefanas e Fortunatus e Aka'ikus. Ɓe ndokki yam ko ŋakkani yam nde on daayiiɓe. 

18  Ɓe nde'itini yam bana ɓe nde'itinno on boo. Camɗine irin maɓɓe. 

19  Jama'aaje nuɗɗinɓe nder lesdi Asiya fuu koofni on. Akilas e Piriskilla e nuɗɗinɓe mooɓtotooɓe nder saare maɓɓe fuu koofni on booɗɗum bee innde Jawmiraawo. 

20  Deerɗiraaɓe wonɓe haa ɗo fuu koofni on. Koofnindire, karlotire bana no ɗum haandani senaaɓe. 

21  Ndaa ko mbinndumi bee juŋngo am: Min Pol mi hoofni on. 

22  To goɗɗo yiɗaa Jawmiraawo bee ɓernde woore, o laato naalaaɗo! “Maranata” waato war, yaa Jawmiraawo amin! 

23  Mo'ere Jawmiraawo meeɗen Yeesu wondu bee mooɗon. 

24  Yiide am ɗon tabitani on fuu nder Yeesu Almasiihu.

