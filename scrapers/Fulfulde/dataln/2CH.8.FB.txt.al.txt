1   Laamiiɓe 

9  :

10  -

28  ) 

1  Nder duuɓi noogas Suleymaanu timmini nyiɓugo haykaliiru e saare mum. 

2  O nyiɓti berniiji ɗi Hiram laamiiɗo Tirus hokkuno mo, o jo'ini Isra'iila'en nder maaji. 

3  Nden o yehi haa berniwol Hamat-Soba, o nyaami ngol. 

4  O nyiɓti Tadmora nder ladde hamaadaare, non boo berniiji cigorɗi ɗi o nyiɓno haa Hamat. 

5  O nyiɓti Baytihurun-dow e Baytihurun-les, o semmbiɗini ɗi bee mahi e dammuɗe e jamɗe palduɗe. 

6  O nyiɓi Ba'alat e gure cigorɗe maako fuu, non boo berniiji cigorɗi mootaaji pucci e berniiji ngam wa'otooɓe pucci e ɗum ko o yiɗno nyiɓugo haa Urusaliima, dow hooseere Libanon e nder lesdi laamu maako fuu. 

7  -

8  Suleymaanu laatini luttuɓe Heti'en e Amoori'en e Perezzi'en e Hewi'en e Yebusi'en huuwooɓe kuuɗe dooleeje. Ɗum danygol ummaatooje ngol lutti nder lesdi ngam Isra'iila'en mbardaay ɗe. Ɓe fuu ɓe iwaay haa Isra'iila. Ɓe laati maccuɓe Isra'iila haa wargo hannde. 

9  Ammaa Isra'iila'en kam, Suleymaanu waɗaay ɓe maccuɓe. Kamɓe ɓe laati honooɓe maako e ardiiɓe maako e umrooɓe maako e hoore'en dow mootaaji pucci maako e wa'otooɓe ɗi. 

10  Laamiiɗo Suleymaanu woodi ardiiɓe wakiili'en teemeɗɗe ɗiɗo e cappanɗe njowo (

250  ). Kamɓe ɓe kakkilani ummaatoore. 

11  Suleymaanu yahri ɓii Firawna debbo diga Berniwol Daawuda haa saare nde o nyiɓani mo, ngam o wi'i: “Walaa koo gooto nder rewɓe am jooɗoto nder saare Daawuda, laamiiɗo Isra'iila, ngam nokkuuje ɗe sundukru alkawal Jawmiraawo nasti fuu ɗe ceniiɗe.” 

12  Saa'i man Suleymaanu fuɗɗi lii'anaago Jawmiraawo guleteeɗi dow hirsirde nde o waɗno yeeso zawleeru haykaliiru, 

13  fodde ko Muusa umrino dow kirseteeɗi kala nyalaade fuu: Nyalɗe ciwtorɗe e juulɗe lewru hesru e juulɗe tati nder hitaande, waato juulde tamseeje ɗe ufnaaka e juulde asaweeje e juulde bukkaaji. 

14  Fodde umroore baaba maako Daawuda, Suleymaanu taynori tokkindirki geɓe liman'en nder kuugal muuɗum'en e Lewi'en ngam haa ɓe ngima maŋgtooje Allah, ɓe mballa liman'en bana ko haani kirseteeɗi kala nyalaade fuu. O umri aynooɓe dammuɗe boo fodde geɓe muuɗum'en e dammugal koo ngale, bana Daawuda, goɗɗo Allah umruno ɗum. 

15  Ɓe luutaay umrooje laamiiɗo Daawuda dow liman'en e Lewi'en e ndesaaje, koo seɗɗa. 

16  Bana nii kuugal Suleymaanu fuu tabitiri, diga nyannde ɓe mballini caɓɓaaje haykaliiru Jawmiraawo haa nyannde ndu timmi. Haykaliiru Jawmiraawo ndu'u ndu timmundu. 

17  Nden Suleymaanu yehi haa Esiyon-Geber e Elat haa fomoonde mbeela, haa lesdi Edoom. 

18  Hiram neldi mo koommbooje bee juuɗe huuwooɓe mum e waawɓe laanyugo koommbooje dow mbeela. Ɓe njahdi bee huuwanooɓe Suleymaanu, ɓe njotti Ofir. Ton ɓe ɗaɓɓiti kaŋŋeeri, ɓe ngaddani ndi laamiiɗo Suleymaanu, baakin kilo ujine sappo e tati e reeta (

13  .

500  ).

