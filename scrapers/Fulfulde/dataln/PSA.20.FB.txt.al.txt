1  Ngam kaliifaajo gime. Yimre Daawuda. 

2  Jawmiraawo jaabo tornde ma nder wakkati ɓillaare, Allah mo Yaakubu ayne! 

3  O neldane ballal diga haykaliiru maako, o semmbiɗine diga hooseere Siyona! 

4  O siftora dokke ma fuu, o yerda guleteeɗi ma boo! 

5  O hokke ko ɓernde ma yiɗi, o hebbitina nufayeeje ma fuu! 

6  Nden kam min ngooka daliila seyo, ngam jaalorgal ma. Min ɓaŋgtan tuutawal innde Allah meeɗen. Jawmiraawo jaabo torɗe ma fuu! 

7  Jonta mi anndi Jawmiraawo woni kisnoowo laamiiɗo mo o suɓi, o jaaboto mo diga haykaliiru maako seniindu haa asamanji, o wallan mo bee nyaamo maako marŋgo baawɗe. 

8  Woɗɓe ɗon koolo mootaaji pucci muuɗum'en, woɗɓe boo ɗon koolo pucci muuɗum'en. Ammaa enen, en ɗon koolo innde Allah Jawmiraawo meeɗen. 

9  Kamɓe ɓe nyobboto, ɓe ndo'oto, ammaa enen, en ndaroto, en tabitan. 

10  Yaa Jawmiraawo, hisnu laamiiɗo. Nyalaade min toroto ma, jaaba min!

