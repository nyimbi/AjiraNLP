1  Celofhad ɓii Hefer ɓii Gile'at ɓii Makir ɓii Manassa ɓii Yusufu woodi ɓiɓɓe rewɓe. Ndaa inɗe maɓɓe: Mahala e No'a e Hogila e Milka e Tirsa. Ɓe yimɓe saare woɗnde nder ci'e Manassa. Ɓe ɓaditi, 

2  ɓe ndari yeeso Muusa e Eli'azaaru limanjo e ardiiɓe e jama'aare fuu haa dammugal laymaaru fottirde. Ɓe mbi'i: 

3  “Baaba amin maayi nder ladde. O wondaay bee Koora e mooɓre mum, saa'i ɓe tuurtana Jawmiraawo. O maayi ngam daliila hakke maako. Ammaa o walaa ɓiɓɓe worɓe. 

4  Koni innde maako majjata nder saare maako ngam o walaa ɓiɗɗo gorko? Hokku min maral lesdi caka deerɗiraaɓe baaba amin.” 

5  Muusa ƴami Jawmiraawo ngam haala maɓɓe ka'a. 

6  Jawmiraawo wi'i mo: 

7  “Ko ɓiɓɓe Celofhad rewɓe ɗaɓɓi, ɗum fotti. Sey a hokka ɓe maral lesdi caka deerɗiraaɓe baaba maɓɓe, ɓe ndona ko o heɓanno. 

8  Wi' Isra'iila'en ni'i: To goɗɗo maayi, walaa ɓiɗɗo gorko, nden kam ɓiyiiko debbo rona maral maako. 

9  To o walaa ɓiɗɗo debbo, nden kam deerɗiraaɓe maako ndona ngal. 

10  To o walaa deerɗiraaɓe, nden kam wappanyɓe maako ndona ngal. 

11  To o walaa wappanyɓe boo, nden kam banndiiko nder asŋgol maako ɓurɗo ɓadaago rona ngal. Ɗum laatanto Isra'iila'en farilla tabitinanka kiita ndarnuka fodde ko min Jawmiraawo mi umri ma.” Jawmiraawo suɓi Yosuwa (Tooktaaki Tawreeta 

31  :

1  -

8  ) 

12  Jawmiraawo wi'i Muusa: “Wa'a hooseere Abariima nde'e, haa ngi'a lesdi ndi ndokkumi Isra'iila'en. 

13  A yi'a ndi, nden a hawtoya bee yimɓe ma haa joonde maayɓe, bana deerɗa Haruna, 

14  ngam on tuurtani umroore am nder ladde Ciin saa'i jama'aare fuu jokkiri bee am daliila ndiyam. On ceednaay senaare am yeeso maɓɓe haa ndiyam Meriba baŋnge Kaades nder ladde Ciin.” 

15  Muusa tori Jawmiraawo, wi'i: 

16  “Yaa Jawmiraawo Allah, dokkanɗo marɗum ɓanndu fuu yoŋki, darnu goɗɗo dow yimɓe jama'aare. 

17  Kaŋko o ardo ɓe, o ɗowa ɓe nder haɓre, ngam taa jama'aare ma laato bana tokkere baali nde walaa gaynaako.” 

18  Jawmiraawo wi'i Muusa: “Ewna Yosuwa ɓii Nuuna, mo Ruuhu am ɗon nder mum, yow juuɗe ma dow hoore maako. 

19  Darnu mo yeeso Eli'azaaru limanjo e jama'aare fuu, ngam a halfitina mo kuugal maako yeeso maɓɓe. 

20  Sey a hokka mo yeɓre baawɗe ma, haa jama'aare Isra'iila fuu ɗowtano mo. 

21  O daroto yeeso Eli'azaaru limanjo. Kaŋko o ɓadititto yeeso am, o ƴaman muuyo am bee kaa'e kur'u. Yosuwa e Isra'iila'en wonduɓe bee maako e jama'aare Isra'iila fuu ɗowtanto umrooje maako.” 

22  Muusa waɗi ko Jawmiraawo umri mo. O ewni Yosuwa, o darni mo yeeso Eli'azaaru limanjo e jama'aare fuu, 

23  o yowi juuɗe maako dow hoore maako, o halfitini mo kuugal maako, bana Jawmiraawo wi'no mo.

