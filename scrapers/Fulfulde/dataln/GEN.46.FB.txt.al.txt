1  Isra'iila ummi bee ko o mari fuu, o wari wuro Biirsaba. O lii'ani Allah mo baaba maako Isiyaaku kirsaaɗi. 

2  Allah wolwani Isra'iila bee wahayu jemma, wi'i mo: “Yaakubu! Yaakubu!” O jaabi: “Na'am, mi ɗon heɗito ma.” 

3  O wi'i: “Min Allah, Allah mo baaba maaɗa. Taa hul yahugo Misra, ngam haa ton laatinanmaami ummaatoore mawnde. 

4  Mi yahdan bee maaɗa haa Misra, kadiboo min wartirte haa ɗo. Saa'i maayata, Yusufu maɓɓata ma gite.” 

5  Yaakubu ummi diga Biirsaba. Ɓiɓɓe muuɗum mba'ini ɗum e ɓikkoy maɓɓe e rewɓe maɓɓe dow mootaaji pucci ɗi Firawna nelduno ngam yahrugo ɓe. 

6  Ɓe koo'i dabbaaji maɓɓe e mardi ndi ɓe keɓno nder lesdi Kanaana. Bana non Yaakubu e danygol mum fuu wardi haa Misra. 

7  O yahdi bee ɓiɓɓe maako worɓe e taaniraaɓe maako worɓe, non boo ɓiɓɓe maako rewɓe e taaniraaɓe rewɓe. O wardi bee danygol maako fuu haa Misra. 

8  Ndaa inɗe ɓiɓɓe Isra'iila warɓe haa Misra: Yaakubu e ɓiɓɓe mum: Afo Yaakubu, Ruben. 

9  Ɓiɓɓe Ruben ngoni: Hanok e Pallu e Hesruunu e Karmi. 

10  Ɓiɓɓe Simeyon ngoni: Yemuwel e Yamin e Ohada e Yakin e Cohar e Sawulu, ɓii debbo Kanaaniijo. 

11  Ɓiɓɓe Lewi ngoni: Gerson e Kahat e Meraari. 

12  Ɓiɓɓe Yahuuda ngoni: Eer e Oonan e Sela e Peres e Zeraha. Ammaa Eer e Oonan maayi nder lesdi Kanaana. Ɓiɓɓe Peres ngoni: Hesruunu e Hamul. 

13  Ɓiɓɓe Issakar ngoni: Tola e Puwa e Yoba e Simron. 

14  Ɓiɓɓe Zabulon ngoni: Seret e Elon e Yahaleyel. 

15  Kamɓe ngoni ɓiɓɓe Leya ɓe o danyani Yaakubu haa Paddan-Aram, non boo Dina, ɓiyiiko debbo. Ɓiɓɓe maako worɓe e rewɓe ɓe o danydi bee Leya non boo taaniko'en ngaɗi fuu cappanɗe tato e tato (

33  ). 

16  Ɓiɓɓe Gada ngoni: Cifiyon e Haggi e Suni e Esbon e Eri e Aroodi e Areeli. 

17  Ɓiɓɓe Aser ngoni: Yimna e Yisuwa e Yisuwi e Beri'a e deerɗiraawo maɓɓe debbo: Sera. Ɓiɓɓe Beri'a ngoni: Heber e Malkiyel. 

18  Kamɓe ngoni danygol Zilpa mo Laban hokkuno ɓiyum Leya. Ɓikkoy e taaniraaɓe fuu ngaɗi sappo e njoweego (

16  ). 

19  Ɓiɓɓe Rahiilu, debbo Yaakubu, ngoni: Yusufu e Benyamin. 

20  Yusufu danyanaama Manassa e Efrayim nder lesdi Misra. Asnat ɓii Poti-Fera, limanjo haa Oon, danyani mo ɓe. 

21  Ɓiɓɓe Benyamin: Bela e Beker e Asbeel e Geera e Na'aman e Ehi e Roos e Muppim e Huppim e Arda. 

22  Kamɓe ngoni danygol Rahiilu, danyanaaɓe Yaakubu. Ɓikkoy e taaniraaɓe fuu ngaɗi ɓe sappo e nayo (

14  ). 

23  Ɓiɗɗo Dan: Husim. 

24  Ɓiɓɓe Neftali ngoni: Yahaciyel e Guni e Yecer e Sillem. 

25  Kamɓe ngoni ɓikkoy e taaniraaɓe Yaakubu ɓe danygol Bilha mo Laban hokkuno ɓiyum Rahiilu. Ɓe ngaɗi ɓe njoweeɗiɗo (

7  ). 

26  Danygol Yaakubu fuu, warɓe haa Misra, ɓikkoy e taaniraaɓe maako fuu ngaɗi cappanɗe njoweego e njoweego (

66  ). Rewɓe ɓikkoy maako limaaka. 

27  Bee ɓiɓɓe Yusufu, danyanaaɓe mo nder Misra, ɓe ɗiɗo. Bana non limgal saare Yaakubu haa Misra fuu waɗi cappanɗe njoweeɗiɗo (

70  ). Yaakubu haa Misra 

28  Yaakubu neli Yahuuda yeeso muuɗum haa Yusufu, ngam Yusufu waŋga yeeso maako haa Goosan. Nde ɓe ngari nder lesdi Goosan, 

29  Yusufu waɗi pucci haa moota muuɗum. O dilli fottoygo bee baaba maako haa Goosan. Nde o yi'i mo, o harli mo daande, o woyi haa neeɓi. 

30  Nden Isra'iila wi'i Yusufu: “Jonta kam, nde mi laari yeeso ma, koo mi maayi boo, jam! Ngam a geeto.” 

31  Yusufu wi'i deerɗiraaɓe muuɗum e saare baaba muuɗum: “Mi yahan, mi maatina Firawna, mi wi'an mo: Deerɗam'en e saare baaba am, jooɗiiɓeno nder lesdi Kanaana, ngari haa am. 

32  Yimɓe ɓe'e ɓe waynaaɓe, ɓe ɗon kuuwa kuugal ngaynaaka. Ɓe ngardidi bee dammooji maɓɓe e na'i maɓɓe e ko ɓe mari fuu. 

33  To Firawna ewni on, ƴami on: Ɗume woni kuugal mooɗon? – 

34  Mbi'e mo: Maccuɓe ma ɓe waynaaɓe diga nderkaaku amin haa wargo hannde bana kaakiraaɓe amin. Nden on keɓan joonde nder lesdi Goosan, ngam Misra'en ngerdaaki waynaaɓe dammooji.”

