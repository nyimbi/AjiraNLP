1   Laamiiɓe 

14  :

21  -

31  ) 

1  Nde laamu Robo'am tabiti, baawɗe muuɗum boo ɓesdi, o acci tokkaago tawreeta Jawmiraawo, kaŋko e Isra'iila'en wonduɓe bee maako fuu. 

2  Nder nduuɓu laamiiɗo Robo'am njowaɓu, Sisak, laamiiɗo Misra wari hippugo Urusaliima, ngam ɓe ngewi umroore Jawmiraawo. 

3  O woodi mootaaji pucci ujineere e teemeɗɗe ɗiɗi (

1  .

200  ) e wa'iiɓe pucci ujine cappanɗe njoweego (

60  .

4  O nyaami berniiji cemmbiɗɗi nder lesdi Yahuuda, haa o yotti Urusaliima. 

5  Annabi Sema'ya wari haa Robo'am e mawɓe Yahuuda, mooɓtiiɓe haa Urusaliima ngam daliila Sisak. Sema'ya wi'i ɓe: “Ndaa nii Jawmiraawo wi'i: Onon on acci yam, ngam maajum min boo mi acci on, mi yoofi on haa juŋngo Sisak.” 

6  Laamiiɗo e ardiiɓe ummaatoore leestini ko'e muuɗum'en, ɓe ceedi, ɓe mbi'i: “Jawmiraawo o adiliijo.” 

7  Jawmiraawo yi'i ɗum, wi'i Sema'ya: “Ɓe leestini ko'e maɓɓe. Ngam maajum mi halkataa ɓe. Yeeso seɗɗa kisnanmi ɓe. Mi ukkantaa Urusaliima tikkere am saatunde bee juŋngo Sisak. 

8  Ammaa ɓe laatoto maccuɓe maako, haa ɓe paama bana noy huuwango yam feerotiri bee huuwango laamuuji nder duniyaaru.” 

9  Sisak hippi Urusaliima. O hooci ndesaaje haa haykaliiru Jawmiraawo e ndesaaje saare laamu, o hooci kuuje fuu. O hooci boo bawarɗe kaŋŋeeri ɗe Suleymaanu waɗno. 

10  Haa pellel maaje, laamiiɗo Robo'am waɗi bawarɗe njamndi mboɗeeri. O halfini ɗe hoore'en doogari'en aynooɓe yolnde saare laamiiɗo. 

11  Koo ndeye laamiiɗo nasti haykaliiru Jawmiraawo, doogari'en aynooɓe ɗon njogi bawarɗe man, nden ɓe lorna ɗe haa suudu aynooɓe. Timmoode laamu Robo'am 

12  Robo'am leestini hoore mum. Ngam maajum Jawmiraawo acci tikkango mo, timminaay halkugo mo. Mbooɗeeŋga jinnaay tawon nder lesdi Yahuuda. 

13  Laamiiɗo Robo'am heɓti baawɗe nder Urusaliima, tokki laamaago. Saa'i o laatino laamiiɗo, o woodino duuɓi cappanɗe nayi e go'o. Duuɓi sappo e joweeɗiɗi o laami haa Urusaliima. Jawmiraawo suɓno berniwol ngo'ol nder le'i Isra'iila fuu ngam tabitingo innde mum ton. Innde daada Robo'am, Na'ama Ammooniijo. 

14  Robo'am waɗi kalluɗum, ngam o tiɗɗinaay ɓernde maako haa o ɗakkotira bee Jawmiraawo. 

15  Haala Robo'am diga fuɗɗoode haa timmoode, winndaama nder Habaruuji Annabi Sema'ya e Iddo, Gi'oowo, fodde deftere asli. Konu ɗonno hakkunde Robo'am bee Yerobo'am balɗe muuɗum'en fuu. 

16  Robo'am maayi, ɓe uwi mo nder Berniwol Daawuda. Ɓiyiiko Abiya laami haa pellel maako.

