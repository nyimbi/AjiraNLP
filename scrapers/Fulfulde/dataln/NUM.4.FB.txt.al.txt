1  Jawmiraawo wi'i Muusa e Haruna: 

2  “Lime danygol Kehat caka Lewi'en fuu, fodde asli muuɗum'en e ci'e muuɗum'en, 

3  lime koo moy mo duuɓi cappanɗe tati haa yotto cappanɗe jowi, waawanɓe huuwugo haa laymaaru fottirde fuu. 

4  Ndaa kuugal Kehati'en haa laymaaru fottirde: Ɓe halfitinaaɓe kuuje ɓurɗe senaago. 

5  To jama'aare ɗon ummo fuu, sey Haruna e ɓiɓɓe mum ngara piista wiirndallo, ɓe cuddira sundukru seedamku alkawal. 

6  Ɓe mbe'ita dow maago suddaare lare liɗɗi mawɗi, ɓaawoɗon ɓe cudda ɗum fuu bee suddaare sarwinaande. Nden ɓe nastina cabbi eftirɗi sundukru. 

7  Ɓe mbe'ita suddaare sarwinaande dow taabal tamseeje. Ɓe njo'ina dow maaje taasaaje e taasahoy e jarduɗe e bulki ngam dokke dufeteeɗe, ɓe acca tamseeje dow taabal boo tum. 

8  Ɓe mbe'ita godoore woɗeere dow kuuje ɗe'e, ɓaawoɗon ɓe cudda ɗum bee suddaare lare liɗɗi mawɗi. Nden ɓe nastina cabbi eftirɗi taabal man. 

9  Ɓe koo'a suddaare sarwinaande, ɓe cuddira jo'inirɗum pittirlaaji e pittirlaaji e mekefje e pehe ndoondi e paali nebbam ngam kuugal liman'en. 

10  Ɓe caawa kuuwruɗe ɗe'e fuu nder suddaare lare liɗɗi mawɗi, ɓe mballina ɗum dow naasiwo. 

11  Ɓe mbe'ita suddaare sarwinaande dow gulduɗum uurle kaŋŋeeri, ɓe cudda ɗum bee suddaare lare liɗɗi mawɗi. Ɓe nastina cabbi eftirɗi gulduɗum man. 

12  Ɓe koo'a kuuwruɗe hirsirde, ɓe caawa ɗe nder suddaare sarwinaande, ɓe mbe'ita suddaare lare liɗɗi mawɗi dow man, ɓe mballina ɗe dow naasiwo. 

13  Nden ɓe itta ndoondi ɓellere dow hirsirde, ɓe mbe'ita limce boɗeeje dow maare. 

14  Ɓe mballina kuuwruɗe hirsirde dow maare, waato pehe uurorɗe, tufirɗe, doonyirɗe e kuuwruɗe gulduɗum uurle fuu. Dow maajum ɓe mbe'ita suddaare lare liɗɗi mawɗi. Nden ɓe nastina cabbi eftirɗi hirsirde man. 

15  To Haruna e ɓiɓɓe mum timmini suddugo hirsirde e kuuwruɗe maare fuu, ɓiɓɓe Kehat ngara ndoondo ɗum, to ummaatoore ɗon ummo. Ammaa ɓe meemataa hirsirde, ngam to ɓe meemi, ɓe maayan. Kanjum woni kuugal Kehati'en haa laymaaru fottirde.” 

16  Eli'azaaru ɓii Haruna limanjo halfitinaama aynol nebbam pittirlaaji e uurle e dokke nyaamdu kala nyalaade fuu non boo nebbam cenirɗam. O aynan boo jooɗorde e hirsirde e kuuwruɗe maare. 

17  Jawmiraawo wi'i Muusa e Haruna: 

18  “Taa ngurtine ci'e Kehati'en diga Lewi'en. 

19  Ndaa ko mbaɗoton ngam maɓɓe haa ɓe ngeeɗa, taa ɓe maaya saa'i ɓe ɓadititto kuuje ɓurɗe senaago: Haruna e ɓiɓɓe mum ngara, ndarna koo moy maɓɓe nder kuugal mum e ko o tammi roondaago. 

20  Taa ɓe nasta koo ngam wakkati seɗɗa ngam laaroygo kuuje ceniiɗe ɗe'e, ngam to ɓe nasti ɓe maayan.” Kuuɗe Gersoni'en 

21  Jawmiraawo wi'i Muusa: 

22  “Lim danygol Gerson caka Lewi'en, fodde asli muuɗum'en e fodde ci'e muuɗum'en, 

23  lim koo moy mo duuɓi cappanɗe tati haa yotto cappanɗe jowi, waawanɓe huuwugo haa laymaaru fottirde. 

24  Ndaa kuugal ci'e Gersoni'en e ko ɗe ndoondoto: 

25  Godooje jooɗorde e laymaaru fottirde e suddaare maaru e suddaare lare liɗɗi mawɗi ɗiɗawre e wiirndallo haa nastirde laymaaru fottirde, 

26  non boo wiirndallooji daldal e wiirndallo haa nastirde daldal taariiŋgal jooɗorde e gulduɗum uurle e ɓoggi man e kuuwruɗe man fuu. Ɓe mbaɗa ko haani ngam kuuje ɗe'e. 

27  Kuugal Gersoni'en, ko ɓe ndoondoto e ko ɓe kuuwata fuu waɗete dow umroore Haruna e ɓiɓɓe mum. On kalfitinan ɓe ko ɓe tammi roondaago fuu. 

28  Kanjum woni kuugal ci'e Gersoni'en haa laymaaru fottirde. Ɓe kuuwa ngal dow ardaaŋgal Itamar ɓii Haruna limanjo.” Kuuɗe Meraari'en 

29  “Danygol Meraari boo, lim ɓe fodde asli maɓɓe e ci'e maɓɓe, 

30  lim koo moy mo duuɓi cappanɗe tati haa yotto cappanɗe jowi, baawanɗo huuwugo haa laymaaru fottirde. 

31  Ndaa kuugal maɓɓe nder laymaaru fottirde: Roondaago kaataakooje jooɗorde, leɗɗe gaafotooɗe e daŋraŋge bee kosɗe maaje, 

32  non boo daŋraŋge daldal bee kosɗe e tiggirɗe e ɓoggi man e kuuwruɗum maaje fuu e kuuje kuugal maɓɓe fuu. Sey on mbinnda innde e ko koo moy tammi roondaago. 

33  Kanjum woni kuugal ci'e Meraari'en haa laymaaru fottirde. Ɓe kuuwa ngal dow ardaaŋgal Itamar ɓii Haruna limanjo.” Limgal Lewi'en 

34  Muusa e Haruna e ardiiɓe jama'aare limi Kehati'en fodde asli muuɗum'en e ci'e muuɗum'en: 

35  Worɓe ɓe duuɓi cappanɗe tati haa yotto cappanɗe jowi, tammiiɓe huuwugo haa laymaaru fottirde, 

36  ɗon ujine ɗiɗo e teemeɗɗe njoweeɗiɗo e cappanɗe njowo (

2  .

750  ). 

37  Ɗo woni limgal ci'e Kehati'en huuwanɓe nder laymaaru fottirde, ɓe Muusa e Haruna limi fodde umroore nde Jawmiraawo umri Muusa. 

38  -

40  Gersoni'en boo limaama fodde asli muuɗum'en e ci'e muuɗum'en: Worɓe marɓe duuɓi cappanɗe tati haa yotto cappanɗe jowi, tammiiɓe huuwugo haa laymaaru fottirde, limgal maɓɓe waɗi ujine ɗiɗo e teemeɗɗe joweego e cappanɗe tato (

2  .

630  ). 

41  Kamɓe ngoni Gersoni'en tammiiɓe huuwugo haa laymaaru fottirde ɓe Muusa e Haruna limi fodde umroore Jawmiraawo. 

42  Meraari'en boo limaama fodde asli muuɗum'en e ci'e muuɗum'en: 

43  Worɓe ɓe duuɓi cappanɗe tati haa yotto cappanɗe jowi, tammiiɓe huuwugo haa laymaaru fottirde 

44  ɗon ujine tato e teemeɗɗe ɗiɗo (

3  .

200  ). 

45  Kamɓe ngoni Meraari'en ɓe Muusa e Haruna limi fodde umroore Jawmiraawo. 

46  Lewi'en ɓe Muusa e Haruna e ardiiɓe jama'aare limi fodde asli muuɗum'en e ci'e muuɗum'en, 

47  ɓe duuɓi cappanɗe tati haa yotto cappanɗe njowo tammiiɓe huuwugo haa laymaaru fottirde, 

48  ɗon fuu ujine njoweetato e teemeɗɗe njowo e cappanɗe njoweetato (

8  .

580  ). 

49  Muusa limi ɓe gooto gooto, koo moy bee kuugal mum e ko o roondoto. Koo moy winndaama bana Allah umruno Muusa.

