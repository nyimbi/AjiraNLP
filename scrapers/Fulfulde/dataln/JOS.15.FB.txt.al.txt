1  Ɓe mbaɗi kur'u ngam lenyol Yahuuda fodde geɓe maagol. Ɓe keɓi maral haa wakeere keerol Edoom e ladde Siin gal fombina, daayiiɗum masin. 

2  Keerol maɓɓe haa Lesdi Fombina laati diga sera Weendu Mannda, diga ɗemŋgal weendu tiitiiŋgal fombina. 

3  Nden ngol tokki gal fombina haa wa'orde Akrabbiima, ngol yehi haa Siin. Nden ngol saali haa fombina Kaades-Barne'a haa yotti Hesruunu. Nden ngol wayliti heedi woyla yahugo Addar, ngol taari haa yotti Karka. 

4  Diga ton ngol yehi haa Asmuuna, haa ngol tokki maayel Misra, ngol timmi haa Mbeela. Kanjum woni keerol maɓɓe haa fombina. 

5  Keerol maɓɓe fuunaaŋgewol tokki Weendu Mannda haa yotti nastirde maayo Urdun. Keerol maɓɓe woylawol fuɗɗi haa ɗemŋgal weendu diga nastirde maayo Urdun. 

6  Nden ngol yehi Bayti-Hogila, ngol saali haa woyla Bayti-Araba, haa yotti hayre Bohan. Bohan woni ɓii Ruben. 

7  Nden ngol wa'i diga waadiwol Akor haa Debir, ngol wayliti gal woyla haa yotti Gilgal, berniwol tiitotirŋgol bee wa'orde Adumiima, wakeere waadiwol fombinaare. Nden keerol yehi haa En-Semes, diga ton boo haa En-Rogel. 

8  Keerol wa'i waadiwol Ɓii-Hinnom haa fombina towndiire nde Urusaliima, berniwol Yebusi'en woni. Nden keerol wa'i dow hooseere tiitotirnde bee waadiwol Ɓii-Hinnom haa hiirnaaŋge, haa sera waadiwol Refayim woylawol. 

9  Haa hooseere man keerol wayliti yahugo seeɓoore Menefto'a, ngol yehi haa bille gure dow hooseere Efruuna. Nden ngol wayliti gal Ba'ala, kanjum woni Kiriyat-Ye'arim. 

10  Diga ton ngol yehi hiirnaaŋge gal kooseeje Se'ir, ngol tokki wakeere hooseere Ye'arim woylaare, Ye'arim woni Kesalon. Ngol diirti haa Bayti-Semes, ngol yehi haa Timna. 

11  Nden keerol yehi woyla, haa hooseere Ekuruun, ngol wayliti gal Sikeruuna, ngol saali hooseere Ba'ala, ngol yehi haa Yabneyel. Ngol haaɗi haa Mbeela. 

12  Kaŋgo woni keerol hiirnaaŋgewol. Nder keeri ɗi'i lenyol Yahuuda jooɗi fodde geɓe maagol. Kaaleb nyaami Heburuun e Debir (Yosuwa 

1  :

11  -

15  ) 

13  Bana Jawmiraawo umruno Yosuwa, bana non Kaaleb ɓii Yefunna heɓi geɗal mum caka yimɓe Yahuuda. O heɓi Heburuun, berniwol Arba, baaba Enak. 

14  Kaaleb riiwi ton ɓiɓɓe Enak tato: Sesay e Ahiman e Talmay. 

15  Nden o yehi haɓugo bee yimɓe Debir. Ɓooyma ɓe mbi'i berniwol man Kiriyat-Sefer. 

16  Kaaleb wi'i: “Mo jaali Kiriyat-Sefer, mi te'nan mo Aksa, ɓiyam debbo.” 

17  Otniyel ɓii Kenas deerɗu Kaaleb jaali ngol. Ngam maajum Kaaleb te'ni mo Aksa. 

18  Nyannde ɓaŋgal maɓɓe Aksa ɓilli mo o toro baaba muuɗum ngesa. Otniyel jippi wamnde mum. Kaaleb ƴami mo: “Ko waɗ ma?” 

19  O jaabi: “Yerdanam ko mi toroto ma. A hokki yam lesdi fombina njoorndi, hokkam ceeɓooje ndiyam boo.” Ngam maajum Kaaleb hokki mo seeɓoore haa dow hooseere e seeɓoore haa les maare. Berniiji Yahuuda 

20  Kanjum woni geɗal lesdi ngam lenyol Yahuuda bee geɓe maagol. 

21  Berniiji maɓɓe ɓurɗi daayaago haa Lesdi Fombina, kommbi keerol lesdi Edoom ngoni: Kabseyel e Eder e Yagur 

22  e Kina e Dimona e Ad'ada 

23  e Keedes e Hacoor-Yitnan 

24  e Zif e Telem e Be'alot 

25  e Hacoor-Hadatta e Keriyot-Hesruunu–kanjum woni Hacoor– 

26  e Amam e Sema e Molada 

27  e Hacar-Gadda e Hesmuunu e Bayti-Palet 

28  e Hacar-Su'al e Biirsaba bee gure mum 

29  e Ba'ala e Iyyim e Ecem 

30  e Eltolat e Kesil e Horma 

31  e Cikilak e Madamanna e Sansanna 

32  e Lebayot e Silhim e En-Rimmon, ɗum berniiji noogas e joweenayi bee gure maaji. 

33  Berniiji maɓɓe nder lesdi towndiije ngoni: Estawol e Cor'a e Asna 

34  e Zanoyak e En-Gannim e Tappuha e Enam 

35  e Yarmut e Adullam e Soko e Azeka 

36  e Saarayim e Aditayim e Gedera e Gederotayim, ɗum berniiji sappo e nayi bee gure maaji. 

37  Woodi boo Cenan e Hadasa e Migdal-Gada 

38  e Dil'aan e Mispe e Yokteyel 

39  e Lakis e Boskat e Egilon 

40  e Kabbon e Lahmas e Kitilis 

41  e Gederot e Bayti-Daagon e Na'ama e Makkeda, ɗum berniiji sappo e joweego bee gure maaji. 

42  Woodi boo Libna e Eter e Asan 

43  e Yiftah e Asna e Necib 

44  e Ke'ila e Akizib e Maresa, ɗum berniiji joweenayi bee gure maaji. 

45  Woodi boo Ekuruun bee gure maagol e kawyeeji maagol. 

46  Gal hiirnaaŋge Ekuruun boo berniiji haa wakeere Asdod fuu bee gure maaji. 

47  Woodi Asdod e Gaaza bee gure maaji e kawyeeji maaji, haa yotti maayel Misra e Mbeela bee lesdi haa fomoonde maago. 

48  Nder lesdi kooseeje woodi Samir e Yattir e Soko 

49  e Danna e Kiriyat-Sanna–kanjum woni Debir– 

50  e Anaba e Estemo e Anim 

51  e Goosan e Holon e Gilo, ɗum berniiji sappo e go'o bee gure maaji. 

52  Woodi boo Araba e Ruma e Esiyan 

53  e Yanum e Bayti-Tappuha e Afeka 

54  e Humta e Kiriyat-Arba– kanjum woni Heburuun–e Ci'or, ɗum berniiji joweenayi bee gure maaji. 

55  Woodi boo Ma'on e Karmel e Zif e Yuta 

56  e Yisre'el e Yokde'am e Zanoha 

57  e Kayina e Gibiya e Timna, ɗum berniiji sappo bee gure maaji. 

58  Woodi boo Halkul e Bayti-Cura e Gedor 

59  e Ma'arat e Bayti-Anot e Eltekon, ɗum berniiji joweego bee gure maaji. 

60  Woodi boo Kiriyat-Ba'al– kanjum woni Kiriyat-Ye'arim–e Rabba, ɗum berniiji ɗiɗi bee gure maaji. 

61  Nder ladde woodi Bayti-Araba e Middin e Sekaka 

62  e Nibsan e Ir-Mela e En-Gedi, ɗum berniiji joweego bee gure maaji. 

63  Ammaa Yebusi'en jooɗiiɓe haa Urusaliima, yimɓe Yahuuda mbaawaay riiwugo ɓe. Ngam maajum Yebusi'en ɗon njooɗodi bee yimɓe Yahuuda haa wargo hannde.

