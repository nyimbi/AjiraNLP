1  O hoo'i roondooɓe ujine cappanɗe njoweeɗiɗo (

70  .

80  .

3  .

600  ). 

2  Nden Suleymaanu neldi Hiram, laamiiɗo Tirus, habaru ni'i: “A walli baaba am Daawuda, a neldi mo leɗɗe cemmbiɗɗe ngam o nyiɓa jooɗorde maako. 

3  Jonta nyiɓanmi suudu ngam teddingo innde Jawmiraawo Allah am, mi sena ndu ngam maako, min ngulana mo uureteeɗum yeeso maako, min njo'inana mo tamseeje jo'inteeɗe foroy, min lii'ano mo guleteeɗi fajiri e kiikiiɗe e nyalɗe ciwtorɗe e juulɗe lewru hesru e juulɗe ɗe Jawmiraawo Allah meeɗen darni fuu, fodde ko o umri Isra'iila haa foroy. 

4  Suudu ndu nyiɓanmi, laatoto mawndu, ngam Allah amin ɓuri ɗowanteeɓe fuu maŋngu. 

5  Ammaa to laatake asamanji bee asamanji ɓurɗi towugo fuu ke'ataa mo jooɗaago, nden kam tagu heɓan semmbe nyiɓango mo suudu na? Koo min ma mi fotaay nyiɓango mo suudu, sey wulango mo dokke yeeso maako, kanjum mbaawanmi. 

6  Nden kam, nelanam goɗɗo baawɗo huuwugo bee kaŋŋeeri e cardi e njamndi mboɗeeri e ɓaleeri e limce boɗeeje e boɗeeje coy e carwinaaɗe, annduɗo kuugal sehugo suuraaji boo. Kaŋko o huuwda bee huuwooɓe am ɓe baaba am suɓno ɓooyma nder lesdi Yahuuda e berniwol Urusaliima. 

7  Neldam leɗɗe cemmbiɗɗe e booɗɗe e leɗɗe sandalje diga Libanon boo, ngam mi anndi huuwooɓe ma ɓe mbaawi fe'ugo leɗɗe haa Libanon. Huuwooɓe am kuuwda bee maɓɓe. 

8  Ɓe pe'anammi leɗɗe ɗuuɗɗe, ngam suudu ndu nyiɓanmi, laatoto mawndu, kaayeefiiru. 

9  Huuwooɓe ma fe'ooɓe leɗɗe, mi hokkan ɓe alkamaari buhuuje ujine cappanɗe nayi (

40  .

40  .

440  .

440  .

10  Hiram, laamiiɗo Tirus jaabi Suleymaanu bee bataakewol ngo'ol: “Jawmiraawo yiɗi yimɓe mum, ngam maajum o waɗi ma a laamiiɗo maɓɓe. 

11  Yettoore laatano Jawmiraawo Allah Isra'iila, tagɗo asama e lesdi, ngam o hokki laamiiɗo Daawuda ɓiɗɗo kakkilɗo, marɗo faamu e hikma, haa o nyiɓana Jawmiraawo suudu, o nyiɓana hoore maako boo suudu laamu. 

12  Ndaa, mi neldi ma Hiram-Abi, baawɗo kuugal, marɗo faamu. 

13  Daada maako iwi lenyol Dan, baaba maako boo goɗɗo Tirus. O baawɗo huuwugo bee kaŋŋeeri e cardi e njamndi mboɗeeri e ɓaleeri e kaa'e e leɗɗe e battaaji boɗeeji e carwinaaɗi e boɗeeji coy e daneeji ɗigguɗi. O anndi suurɗingo suuraaji boo e waɗugo kuuje ɗe goɗɗo yiɗi fuu. Kaŋko o huuwda bee yimɓe ma waawɓe kuugal e yimɓe jaagorɗo am waawɓe kuugal, baaba ma Daawuda. 

14  Alkamaari e sa'iiruuri e inaboojam e nebbam ko tammiiɗa hokkugo, barkaama, hokku ɗum huuwanooɓe ma. 

15  Minin kam min pe'an leɗɗe haa Libanon, deydey haaje ma fuu. Min kaɓɓa ɗe, min tayna ɗe Mbeela, min njahra ɗe wuro Yafo. Haa ton mbaawata yahrugo ɗe haa Urusaliima.” 

16  Suleymaanu limi jananɓe jooɗiiɓe nder Isra'iila fuu, ɓaawo baaba mum Daawuda limuno ɓe naane. Limgal maɓɓe waɗi ujine teemerre e cappanɗe njowo e tato e teemeɗɗe njoweego (

153  .

600  ). 

17  Nder maɓɓe o hoo'i roondooɓe ujine cappanɗe njoweeɗiɗo (

70  .

80  .

3  .

600  ), haa ɓe kuuwna huuwooɓe.

