1  Min ɗon mbinndana on dow Wolde hokkannde ngeendam, wonnoonde diga fuɗɗam, ko min nani, ko min ngi'i bee gite amin, ko min ndaari e ko min meemi bee juuɗe amin. 

2  Ngam ngeendam man waŋgi, min ngi'i ɗam, min ɗon ceedo ɗam, min ɗon anndina on ngeendam nduumiiɗam ngonnooɗam kommbi Baabiraawo e ɗam waŋgani min. 

3  Ko min ngi'i e ko min nani, kanjum min anndinta on, onon boo, ngam haa on kawta bee amin nder kawtal amin bee Baabiraawo e bee Ɓiɗɗo mum Yeesu Almasiihu. 

4  Kanjum min ɗon mbinndana on ɗum ngam haa seyo meeɗen heewa. Allah o annoora 

5  Ndaa kubaruwol ngol min nani haa Yeesu Almasiihu, kaŋgol min anndinta on: Allah o annoora, walaa nyiɓre nder maako koo seɗɗa. 

6  To en mbi'i en ɗon nder kawtal bee maako, ammaa en ɗon ngeeɗa nder nyiɓre, nden kam en pewi, en kuuwaay bana no gooŋga yiɗi. 

7  Ammaa to en ɗon ngeeɗa nder annoora bana Allah bee hoore mum ɗon nder annoora, nden kam en ngoodi kawtal caka meeɗen e ƴiiƴam Yeesu, Ɓiɗɗo maako boo laɓɓinan en diga hakkeeji fuu. 

8  To en mbi'i en ngalaa hakke, en pewani ko'e meeɗen, gooŋga walaa nder meeɗen. 

9  Ammaa to en mbaŋgini hakkeeji meeɗen yeeso Allah, kaŋko o koolaaɗo, adiliijo, o yaafanto en hakkeeji meeɗen, o laɓɓinan en diga sooynde adilaaku meeɗen fuu. 

10  To en mbi'i en mbaɗaay hakke, en pewni Allah, wolde maako walaa nder meeɗen.

