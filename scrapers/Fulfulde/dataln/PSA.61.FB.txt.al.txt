1  Ngam kaliifaajo gime bee moolooji. Yimre Daawuda. 

2  Yaa Allah, nan gookaali am! Heɗita tornde am! 

3  Diga keerol duniyaaru, mi ɗon toro ma, ɓernde am ta'i, yahram dow tapaare hisnoore townde, haa mi waawataa yottaago bee semmbe am. 

4  Ngam an woni hisrude am, a ayni yam diga juuɗe konneejo am bana suudu semmbiɗndu towndu. 

5  Accu mi jooɗo nder suudu laymaaru ma haa foroy, mi suuɗo les bileeji ma. 

6  A nani togayeeje am, yaa Allah, a hokki hulɓe innde ma maral. 

7  Juutin balɗe laamiiɗo, ɓesdan mo duuɓi haa foroy! 

8  Tabitin leeso laamu maako yeeso maaɗa haa foroy, aynu mo bee mbooɗeeŋga ma e gooŋgaaku ma! 

9  Min kam mi yiman maŋgtoore innde ma haa foroy! Nyalɗe fuu mi hebbinante togayeeje am!

