1  Ɓiŋngel am, to a laatake dammaaniiɗo ngam keeddiɗɗa, to a fiyi dammaana ngam goɗɗo feere, 

2  to a haɓɓaama bee bolle hunnduko ma, 

3  nden kam a nasti juŋngo keeddiɗɗa. Ndaa nii a hisnirta hoore ma: Yah law, ɓillu keeddiɗɗa, 

4  taa duŋana gite ma ɗaanaago, haɗ hoore ma koo siwtaago boo. 

5  Hisnu hoore ma e ngamngam bana lelwa, bana sonndu haa juŋngo tuufnoowo. 

6  Yah haa hondorde, an mbaateendamjo, laar kuuɗe maare, keɓa hakkiilo! 

7  Kayre nde walaa ardiiɗo, koo aynoowo, koo umroowo. 

8  Ammaa nde taaskan nyaamdu maare bee ceeɗu, wakkati codol nde mooɓta nyaamdu maare. 

9  Haa ndey a ɗon waali, an mbaateendamjo? Ndey a ummoto e ɗoyɗi ma? 

10  “Sey mi ɗaano seɗɗa, mi siwto seɗɗa, mi falindira juuɗe am seɗɗa dow be'itte.” 

11  Yowwa! To bana non, talakaaku juhete bana pasoowo, laafere boo bana taaskaniiɗo konu. Deentinki dow faasikaare 

12  Noy faasikiijo wa'i? O ɓalwa-ɓerndeejo, kalluɗo, 

13  o ɗon himƴa bee gite, o ɗon fiya bee kosɗe, o ɗon sappina bee kooli, 

14  ɓernde maako faasikiire ɗon nufo kalluɗum foroy, ɗon ummina jokkirli koo toy. 

15  Ngam maajum halkere juhan mo, o puseteeɗo nder ma'annde yiitere, o heɓataa hurgaago. 

16  Jawmiraawo ɗon wanya kuuje joweeɗiɗi, ɗe laati nyidduɗe haa maako: 

17  Gite mawnitiiɗe e ɗemŋgal pewoowal e juuɗe dufanɗe ƴiiƴam neɗɗo mo walaa aybe 

18  e ɓernde haɓɓannde dabareeji kalluɗi e kosɗe jaawananɗe halleende 

19  e bolwanɗo seedamku fewre e umminanɗo jokkirli caka banndiraaɓe. Deentinki dow njeenu 

20  Ɓiŋngel am, ɗowtana umroore baaba ma, taa yejjitit anndinol daada ma. 

21  Haɓɓu ɗum foroy nder ɓernde ma, ɓil ɗum haa daande ma. 

22  To a ɗon yaha, ɗum ɗowete. To a ɗon waali, ɗum aynete. To a fini boo, ɗum wolwante. 

23  Ngam umroore woni pittirla, anndinki boo jayŋgol, feloore e elto ɗum laawol ngeendam. 

24  Ɗum faddete e debbo keeddiɗɗa, e bolle belɗe estooje ɗe debbo jananno. 

25  Taa ɓernde ma suuna ŋarol maako, taa gite maako naaŋge. 

26  Debbo daakaare ɗaɓɓan ngeenaari deydey soodugo nyaamdu seɗɗa, ammaa debbo te'aaɗo nyaaman yoŋki ma fuu. 

27  To goɗɗo nastini yiite haa jiiba mum, limce mum ngulataa na? 

28  Malla to o yaaɓi dow ƴulɓe yiite, kosɗe maako ngulataa na? 

29  Bana non boo mo nasti haa debbo keeddiɗɗum: Walaa meemanɗo mo hisata kiita. 

30  To goɗɗo wujji nyaamdu ngam o beelaaɗo, yimɓe njawataako mo. 

31  Ammaa to ɓe naŋngi mo, doole o lorna ɗum cowi joweeɗiɗi, o hokka jawdi saare maako fuu. 

32  Fakat, baɗɗo njeenu bee debbo, o walaa hakkiilo. Sey giɗɗo halkugo yoŋki mum waɗata bana non. 

33  Kuuduuje e toskaare keɓan mo, mbustu maako ittataako. 

34  To gorko ɗon haaja, tikkere maako saatan, saa'i o waatoto, o marataa enɗam. 

35  O laarataa coottaari sam. Koo to a ɗuɗɗini dokke, o jaɓataa.

