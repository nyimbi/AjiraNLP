1  Nyannde feere, annabi Elisa ewni derkeejo gooto diga pukara'en annabi'en, o wi'i mo: “Taaskana jahaaŋgal. Hoo'u faandu nebbam ndu'u, yah haa Ramot nder Gile'at. 

2  Ton, a tawata Yeehu ɓii Yusafat, ɓii Nimsi, wurtin mo caka huuwdiɗɗiraaɓe maako, a nastina mo suudu nyukkiindu. 

3  Nden hoo'u faandu, ruf nebbam ɗa'am dow hoore maako, wi: Ndaa nii Jawmiraawo wi'i: Mi moyti ma a laamiiɗo Isra'iila. Nden maɓɓitu dammugal, doggu taa neeɓu!” 

4  Nden annabiijo derkeejo oo dilli haa Ramot nder lesdi Gile'at. 

5  Nde o yotti, mawɓe honooɓe Isra'iila ɗonno njooɗi. Annabiijo derkeejo oo wi'i: “Woodi ko mi wi'ata ma, barkaama!” Yeehu ƴami mo: “Moy caka amin ngiɗɗa wolwango?” Annabiijo jaabi: “An ngiɗmi wolwango barkaama.” 

6  Yeehu ummi, ɓe nasti suudu. Annabiijo rufi nebbam dow hoore maako, o wi'i mo: “Ndaa ko Jawmiraawo Allah Isra'iila wi'i: Mi moyti ma ngam haa a laamano ummaatoore am Isra'iila. 

7  Sey mbara danygol Akab, jaagorɗo ma. Bana non mi waatoto annabi'en, jaggiiɓe am e jaggiiɓe am woɗɓe fuu, ɓe Izabel mbari. 

8  Sey saare Akab fuu natta. Mi nattinan worɓe nder danygol Akab fuu, mawɓe e leesɓe nder Isra'iila. 

9  Mi wartiran saare Akab bana saare Yerobo'am ɓii Nebat, bana saare Ba'asa ɓii Ahiya. 

10  Ammaa Izabel, walaa mo uwata mo, dawaaɗi nyaaman mo nder ngesa Yisre'el.” Nde o timmini wolwugo, o maɓɓiti dammugal, o doggi. 

11  Yeehu wurti, lorti haa huuwdiɗɗiraaɓe muuɗum. Ɓe ƴami mo: “Ɗume waɗi? Ɗume ginnaaɗo oo yiɗi haa ma? Yeehu jaabi: Walaa, on anndi gorko oo e haalaaji muuɗum.” 

12  Ɓe mbi'i mo: “A fewi. Anndin min ko o wi'i ma.” Yeehu wi'i: “Booɗɗum, o wi'i yam nii bee nii, o wi'i yam: Mi moyti ma, a laamiiɗo Isra'iila!” 

13  Ɓe njaawi, koo moy maɓɓe hoo'i ngapaleewol muuɗum, ɓe mbe'iti ɗi les kosɗe maako dow ba'orɗe. Ɓe puufi luwal, ɓe ngooyni: “Yeehu laamake!” Yeehu mbari Yoram 

14  Yeehu ɓii Yusafat, ɓii Nimsi tuurtani Yoram. Saa'i maajum, Yoram e Isra'iila fuu ɗonno ayna Ramot nder Gile'at ngam daliila Hazayel laamiiɗo Siriya'en. 

15  Ammaa laamiiɗo Yoram lortino haa Yisre'el ngam nyawndeeki kuuduuje muuɗum ɗe Siriya'en piyno mo, saa'i o haɓi bee Hazayel. Yeehu wi'i huuwdiɗɗiraaɓe muuɗum: “To on numi bana nii, taa goɗɗo dogga wurto berniwol o yahra habaru haa Yisre'el.” 

16  Nden Yeehu wa'i moota pucci muuɗum, yehi Yisre'el, ngam Yoram ɗon waali ton. Ahaziya laamiiɗo Yahuuda boo yehino yillaago Yoram. 

17  Aynoowo dari dow suudu towndu semmbiɗndu haa Yisre'el. O yi'i mooɓre Yeehu ɗon wara. O wi'i: “Mi ɗon yi'a mooɓre.” Yoram wi'i: “Hoo'u ba'iiɗo puccu, nel mo haa o fotta bee maɓɓe, o ƴama ɓe: Jam waddi on na?” 

18  Ba'iiɗo puccu yehi, fotti bee Yeehu, wi'i: “Laamiiɗo ƴami ma: Jam waddu ma na?” Yeehu jaabi: “Ko yaali ma bee jam? War, tokkam.” Aynoowo anndini laamiiɗo, wi'i: “Nelaaɗo yottake haa maɓɓe, ammaa o lorataako.” 

19  Nden o neli ba'iiɗo ɗiɗaɓo. O yotti haa maɓɓe, o wi'i: “Ndaa nii laamiiɗo wi'i: Jam waddi on na?” Yeehu jaabi: “Ko yaali ma bee jam? War, tokkam.” 

20  Aynoowo anndini laamiiɗo, wi'i: “O yottake haa maɓɓe, o lorataako. Ba'iiɗo man ɗon samna bana ginnaaɗo, bana Yeehu ɓii Nimsi.” 

21  Yoram wi'i: “Waɗ pucci haa moota am.” Ɓe taaskitini moota pucci maako. Nden Yoram, laamiiɗo Isra'iila e Ahaziya, laamiiɗo Yahuuda, ngurti koo moy dow moota mum. Ɓe njehi ngam fottugo bee Yeehu. Ɓe potti bee maako haa tayre ngesa Nabot Yisre'eljo. 

22  Nde Yoram laari Yeehu, o ƴami mo: “Jam waddi ma na, Yeehu?” Yeehu jaabi: “Noy jam laatorto? Nde nii daada ma Izabel accaay waɗugo daakaareeku bee rewugo labbi e waɗugo boo hiilaaji ɗuuɗɗi.” 

23  Yoram wayliti, doggi, o ɗon wooka wi'a Ahaziya: “Hakkil, Ahaziya, ɗum zammba!” 

24  Ammaa Yeehu naŋngi lagaawal bee juŋngo muuɗum, fiɗi Yoram caka balbe muuɗum haa kurol sumpiti mo ɓernde. O do'i nder moota pucci maako, o maayi. 

25  Nden Yeehu wi'i Bitkar ɗoftoowo mo: “Eftu mo, sakkin mo nder tayre ngesa Nabot Yisre'eljo. Siftor ko Jawmiraawo wolwino dow baaba maako, laamiiɗo Akab, nyalaade maajum en ɗiɗo, bee woɗɓe ɗowooɓe mootaaji pucci, en ɗofti mo: 

26  Fakat bana ngi'mi keenya ƴiiƴam Nabot e ƴiiƴam ɓiyiiko'en, mi yoɓnete ɗam dow tayre ngesa ka'a. Non Jawmiraawo wi'i. Eftu mo jonta, sakkin mo nder ngesa ka'a fodde wolde Jawmiraawo.” Maayde Ahaziya laamiiɗo Yahuuda (

2   Habaruuji Nyalaaɗe 

22  :

7  -

9  ) 

27  Nde Ahaziya, laamiiɗo Yahuuda yi'i ɗum, o doggiri laawol Bayti-Haggan. Yeehu taasni mo, wi'i: “Kaŋko boo mbare mo.” Ɓe naawni mo dow wa'orde Guur baŋnge Yible'am. O tokki doggugo haa o yotti Megiddo, ton o maayi. 

28  Jaggiiɓe maako njahri mo bee moota pucci haa Urusaliima. Ɓe uwi mo nder yenaande maako baŋnge genaale kaakiraaɓe maako nder Berniwol Daawuda. 

29  Nder nduuɓu Yoram ɓii Akab sappo e ngo'oowu, Ahaziya heɓno laamu haa Yahuuda. Maayde Izabel 

30  Yeehu wari Yisre'el. Nde Izabel nani ɗum, o waɗi pinaari haa gite maako, o mo'ini moorɗi maako. Nden o laari diga dow gal wurdere mahol. 

31  Nde Yeehu nasti yolnde saare, Izabel wi'i: “Zimiri, mbarɗo jawmum, a jamo na?” 

32  Yeehu ɓaŋgti gite muuɗum gal wurdere, wi'i: “Moy wondata bee am? Moy?” Saraaki'en ɗiɗo koo tato ndaari gal maako. 

33  O wi'i: “Njippine mo.” Ɓe ndo'i mo, ƴiiƴam maako wicci haa mahol e dow pucci, Yeehu yaaɓi mo. 

34  Nden Yeehu nasti suudu, o nyaami, o yari. Ɓaawo maajum o wi'i: “Cuklane debbo naalaaɗo oo, uwe mo, ngam o ɓii laamiiɗo.” 

35  Ɓe njehi ngam uwugo mo. Ammaa sey gumbal hoore maako e kosɗe e newe maako tan ɓe tawi. 

36  Ɓe lorti, ɓe ngecci mo ɗum. O wi'i: “Kanjum woni wolde nde Jawmiraawo wi'i bee hunnduko annabi Eliya Tisbeejo: Haa ngesa Yisre'el dawaaɗi nyaamata kusel Izabel. 

37  Nyawmande Izabel laatoto bana koonal haa ngesa Yisre'el. Goɗɗo waawataa wi'ugo: Ɗum Izabel.”

