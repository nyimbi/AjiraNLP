35  :

6  -

34  ; Tooktaaki Tawreeta 

4  :

41  -

43  ; 

19  :

1  -

13  ) 

1  Jawmiraawo umri Yosuwa: 

2  “Wolwan Isra'iila'en, wi' ɓe: Cuɓe berniiji kisruɗi. Mi anndini on haala maajum bee hunnduko Muusa. 

3  To goɗɗo mbari goɗɗo feere bilaa anniya malla o anndaa ɗum, nden kam o dogga haa gootol nder berniiji man. Ɗi laatano on kisruɗi yeeso baatoowo. 

4  Mbarɗo goɗɗo bana nii, sey dogga haa gootol nder berniiji man. O daro haa dammugal maagol ngam haa o yecca ndotti'en berniwol haala maako. Kamɓe ɓe njaɓa mo haa maɓɓe nder berniwol, ɓe ndokka mo nokkuure nde o jooɗoto. 

5  To baatoowo taasni mo, taa ɓe ndokka mbarɗo haa juŋngo maako. Ngam o mbaraay keeddiɗɗiiko bee anniya, o wanyaayno mo boo. 

6  Sey o jooɗo nder berniwol man haa to o darake yeeso kiita jama'aare, haa to hooreejo liman'en nder wakkati man maayi. Nden mbarɗo loro haa saare mum e wuro mum ngo o doggi e muuɗum.” 

7  Ɓe cuɓi Keedes nder lesdi Galiili, nder kooseeje Neftali e Sikem nder kooseeje Efrayim e Kiriyat-Arba, waato Heburuun nder kooseeje Yahuuda. 

8  Gaɗa Urdun boo, wakeere fuunaaŋge, haa ƴoolde laddeere tiitotirnde bee Yeriko, ɓe cuɓi Beser nder maral Ruben e Ramot nder lesdi Gile'at, nder maral Gada e Golan nder lesdi Baasan, nder maral Manassa. 

9  Kanji ngoni berniiji cuɓaaɗi ngam haa ɗi laatano Isra'iila'en e hoɗɓe jooɗiiɓe caka maɓɓe berniiji kisruɗi. Koo moy mbari goɗɗo bilaa anniya, sey o dogga ton, ngam taa baatoowo mbara mo, ammaa o heɓa o daro yeeso kiita jama'aare.

