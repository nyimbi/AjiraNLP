1   Habaruuji Nyalaaɗe 

13  :

5  -

14  ) 

1  Daawuda mooɓti honooɓe Isra'iila'en suɓaaɓe, baakin ujine cappanɗe tato (

30  .

2  O yahdi bee maɓɓe haa Ba'ala nder lesdi Yahuuda ngam haa ɓe koo'oya sundukru Allah wi'eteendu fodde innde Jawmiraawo honooɓe asama, jooɗiiɗo haa dow keruba'en. 

3  Ɓe njo'ini sundukru Allah dow moota ga'i kesa. Ɓe ngurtini ndu saare Abinadabu wonnde dow towndiire. Uzza e Ahiyo ɓiɓɓe Abinadabu ɗon ɗowa moota man, 

4  Ahiyo ɗon ardo nga. 

5  Daawuda e Isra'iila'en fuu ɗon ngima bee seyo yeeso Jawmiraawo bee kuuje gimruɗe ɗe leɗɗe, bee moolooji e garayaaji, bee bawɗi e leŋngi e koŋsiije. 

6  Nde ɓe njotti laarre Nakon, Uzza forti juŋngo mum, naŋngi sundukru, ngam ga'i mosti. 

7  Ammaa Jawmiraawo tikkani Uzza, ngam ɗum haanaayno o meema sundukru Allah. Ɗon nii Allah mbari mo. 

8  Ɓernde Daawuda metti ngam tikkere Jawmiraawo ukki dow Uzza. O inndi nokkuure nde'e Peres-Uzza, kanjum laati innde maare haa wargo hannde. 

9  Nyalaade maajum Daawuda huli Jawmiraawo, o ƴami: “Noy sundukru Jawmiraawo wardata haa am?” 

10  Ngam maajum o yiɗaa yahrugo ndu haa maako nder Berniwol Daawuda. O selni ndu haa saare Obet-Edoom, Gaatiijo. 

11  Sundukru Jawmiraawo faɓɓi ton lebbi tati. Jawmiraawo barkiɗini Obet-Edoom e saare mum fuu. Daawuda wartiri sundukru alkawal haa Urusaliima (

1   Habaruuji Nyalaaɗe 

15  :

1  —

16  :

6  ) 

12  Daawuda nani: “Jawmiraawo barkiɗini Obet-Edoom e ko o mari fuu ngam daliila sundukru alkawal Allah.” Ngam maajum o seyi, o yehi ton haa o yahra sundukru haa Urusaliima. 

13  Nde roondiiɓe ndu njehi palanɗe joweego, o hirsi ngaari kalhaldi e gaggel payŋgel. 

14  Daawuda ɗon wama yeeso Jawmiraawo bee semmbe fuu, o ɗon ɓorni toggoore limanku. 

15  Bana nii Daawuda e Isra'iila'en fuu njahri sundukru Jawmiraawo haa Urusaliima, bee hoolo seyo e hoolo luwe. 

16  Wakkati sundukru Jawmiraawo ɗon nasta Berniwol Daawuda, Mikal ɓii Sawulu, debbo Daawuda laari gal wurdere nder mahol suudu mum. O yi'i laamiiɗo ɗon diwa, ɗon wama yeeso Jawmiraawo. Ngam maajum Mikal yawi mo haa ɓernde muuɗum. 

17  Ɓaawo man, ɓe nastini sundukru nder suudu laymaaru ndu Daawuda darnino ngam maaru, ɓe njo'ini ndu haa nokkuure maaru ton. Daawuda lii'ani Jawmiraawo guleteeɗi e kirseteeɗi ngam kawtal yimɓe bee Allah. 

18  Nde Daawuda timmini lii'aago guleteeɗi e kirseteeɗi man, o barkiɗini ummaatoore bee innde Jawmiraawo honooɓe asama. 

19  Isra'iila'en worɓe e rewɓe wonɓe ton fuu, Daawuda yeɗi koo moy maɓɓe tamseere e tamre dibinooje e tamre inabooje joorɗe. Nden ɓe kooti, koo moy haa saare muuɗum. 

20  Daawuda boo hooti, ngam barkiɗingo saare mum. Mikal ɓii Sawulu wurti, fotti bee maako, wi'i: “Yowwa, hannde laamiiɗo Isra'iila teddini hoore mum bee temmbinaago yeeso horɓe e maccuɓe mum, bana goɗɗo meereejo waarata.” 

21  Daawuda jaabi mo: “Mi waɗi ɗum ngam teddingo Jawmiraawo. Kaŋko o yerdi e o suɓi yam mbattudi baaba ma e saare mum, o waɗi yam laamiiɗo yimɓe maako Isra'iila'en. Fakat mi tokkoto waŋgingo seyo am yeeso maako, 

22  mi ɓesdan famɗitingo hoore am ko ɓuri nii ammaa ɗum ustataa daraja am yeeso horɓe ɓe mbolwanɗa.” 

23  Mikal ɓii Sawulu heɓaay ɓiŋngel haa o maayi.

