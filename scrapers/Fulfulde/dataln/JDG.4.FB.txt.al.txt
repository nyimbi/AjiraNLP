1  Ɓaawo maayde Ehuudi, Isra'iila'en tokki waɗugo ko fottanaay Jawmiraawo. 

2  Ngam maajum Jawmiraawo hokki ɓe haa juŋngo Yabin, laamiiɗo Kanaani'en haa Hacoor. Mawɗo honooɓe Yabin, ɗum Sisera, jooɗiiɗo haa Haroseet-Goyim. 

3  Yabin woodi mootaaji pucci teemeɗɗe joweenayi (

900  ). O ɓilli Isra'iila'en bee caatal haa waɗi duuɓi noogas. Nden kamɓe boo ɓe tori Jawmiraawo ballal. 

4  Saa'i man, Deboora, debbo Lappidot wonno annabiijo, alkaaliijo nder Isra'iila. 

5  O ɗonno jooɗo les dibinoohi, ɓe inndi ki dibinoohi Deboora, hakkunde Rama e Baytila, nder lesdi kooseeje Efrayim. Haa ton Isra'iila'en ɗonno njaha ngam o ta'ana ɓe kiita. 

6  Nyannde feere Deboora neli, ewni Barak, ɓii Abino'am mo Keedes nder lesdi Neftali. O wi'i mo: “Ndaa ko Allah Jawmiraawo Isra'iila umri ma: Yah dow hooseere Taboora, ewna worɓe ujine sappo (

10  .

7  Min mi waddan Sisera, mawɗo honooɓe Yabin, kaŋko e mootaaji pucci maako e mooɓe maako fuu, ngam haɓre bee maaɗa haa maayo Kison. Mi hokkan mo haa juŋngo ma.” 

8  Barak wi'i Deboora: “To a yahdan bee am, mi yahan. Ammaa to a yahdataa bee am, min boo mi yahataa.” 

9  Deboora jaabi mo: “Fakat, mi yahdan bee ma. Ammaa haa laawol ngol njahrata, a heɓataa tedduŋgal, ngam haa juŋngo debbo, Jawmiraawo hokkata Sisera.” Nden Deboora ummi, yahdi bee Barak haa Keedes. 

10  Barak ewni yimɓe Zabulon e yimɓe Neftali haa Keedes. Worɓe ujine sappo (

10  .

11  Heber, Keniijo ɗonno haa kommbi Keedes. O senndirino bee Keni'en danygol Hobab esiraawo Muusa, o darnino suudu laymaaru maako kommbi lekki makki haa Sa'ananim. 

12  Sisera nani Barak, ɓii Abino'am wa'ake dow hooseere Taboora. 

13  O mooɓti mootaaji njamndi pucci ɗi o mari fuu teemeɗɗe joweenayi (

900  ), non boo yimɓe maako wonɓe diga Haroseet-Goyim haa yotti maayo Kison fuu. 

14  Deboora wi'i Barak: “Umma, Jawmiraawo ɗon arde. Hannde o hokkete Sisera.” Barak diirti hooseere Taboora, kaŋko e worɓe honooɓe maako ujine sappo ɓaawo maako. 

15  Jawmiraawo jiiɓi hakkiilooji Sisera e jama'aare konu mum fuu e mootaaji pucci mum fuu, kulol maŋngol naŋngi ɓe, o mbardi ɓe fuu bee kaafaaje haa yeeso Ba'al. Sisera jippi moota pucci mum, doggi bee kosɗe. 

16  Barak taasni mootaaji pucci e jama'aare konu haa yotti Haroseet-Goyim. Ɓe mbari jama'aare Sisera fuu bee kaafaaje, walaa koo gooto lutti. 

17  Sisera doggi haa suudu laymaaru Ya'el, debbo Heber Keniijo, ngam salaaman ɗonno hakkunde Yabin, laamiiɗo Hacoor e saare Heber. 

18  Ya'el wurti, jaɓɓi Sisera, wi'i mo: “Barkaama, nastu, nastu suudu am, taa hul.” Sisera nasti suudu laymaaru maako, Ya'el suddi mo. 

19  Sisera wi'i mo: “Hokkam ndiyam seɗɗa, mi ɗomɗi.” Debbo maɓɓiti kanyakanyaawu kosam, yarni mo, suddi mo fahin. 

20  Sisera wi'i mo: “Dara haa dammugal suudu. To goɗɗo wari ƴami ma: Goɗɗo ɗon haa ɗo na? Jaaba mo: Walaa.” 

21  Sisera somi masin, o ɗaani ɗoyŋgol tedduŋgol. Ya'el hoo'i tappirɗum e tiggirgal laymaaru, o ɓaditi Sisera bee sirri, o sumpiti mo hoore bee tiggirgal man haa ngal nasti lesdi. Ɗon nii Sisera maayi. 

22  Ndaa Barak ɗonno taasna Sisera. Nde o yotti ton, Ya'el wurti ngam jaɓɓaago mo, wi'i mo: “War, mi holle goɗɗo mo a tefata.” Barak nasti suudu, ndaa, Sisera ɗon waali haa lesdi o maayɗo, tiggirgal boo ɗon nder hoore maako. 

23  Bana nii Jawmiraawo leesniri Yabin, laamiiɗo Kanaani'en yeeso Isra'iila'en. 

24  Ɓaawoɗon ɓe ɗon ɓesda teddango mo haa ɓe nattini mo.

