1  Ngarmi jarne am, deerɗam, muuyaaɗo am, mi ɗon teɓa baɗaadi e balsani am, mi ɗon nyaama njumri nder yowre am, mi ɗon yara inaboojam e kosam am. Yimooɓe Soobiraaɓe, ngare, on nyaama, on njara, on nguykira yiide! O maɓɓitani mo dammugal, ammaa wakkati saali Paanyo debbo 

2  Mi ɗonno ɗaani, ammaa ɓernde am ɗaanaaki sam. Ndaa, giɗaaɗo am ɗon silmino haa dammugal: Sukaajo War, maɓɓitit, deerɗam, giɗaaɗo am, an poolel am ngel walaa feloore sam, saawawre suddi hoore am, bee jemma nde soofni gaasaaji am. Paanyo debbo 

3  Na mi ɓorti limce am? Noy ɓornitiranmi ɗe jonta kam? Non kosɗe am boo, ndaa mi looti ɗe. Kadi, noye tunwiniranmi ɗe? 

4  Haa wurdere giɗaaɗo am nastini juŋngo, haa ɓernde am ta'i. 

5  Mi ummi, mi maɓɓiti suudu am, nebbam baɗaadi ɗon simta diga juuɗe am, ɗam ɗon ila diga kooli am dow joogorɗe dammugal. 

6  Mi maɓɓitani giɗaaɗo am suudu, ammaa o dilli, o majjiti! Ngam man mi ɓadake maayugo. Mi tefi nder wuro, mi tawaay mo sam, mi ewni, ammaa o nootaaki yam. 

7  Mi fotti bee aynooɓe, taarotooɓe nder berniwol. Ɓe piyi yam, ɓe naawni yam, aynooɓe mahi berniwol njaɓti mojaare am. 

8  Faanyɓe rewɓe Urusaliima fuu, mi tori on, to on tawi giɗaaɗo am, ngecce mo, mi nyawɗo nyawu yiide. Yimooɓe 

9  Noy giɗaaɗo ma ɓurdata woɗɓe, an ɓurɗo rewɓe fuu wooɗugo? Noy giɗaaɗo ma ɓurdata woɗɓe, haa kunnuɗa min bana nii? Paanyo debbo 

10  Giɗaaɗo am o boɗeejo jaynanɗo, nder ujine sappo on annditan mo: 

11  Hoore maako kaŋŋeeri laaɓndi, gaasa hoore maako bana bukki dibinooje, ka ɗon ɓalwi kurum bana leekuuje. 

12  Gite maako bana pooli haa maahoy, giiwotooɗi nder kosam, darotooɗi haa ndiyam seeɓoore. 

13  Gole maako ɗe booɗɗe bana jarne keewɗe pinndi belɗi uurooji. Bana gurguli, non hunnduko maako, ko ɗon simtina nebbam baɗaadi. 

14  Juuɗe maako ɗe cabbi kaŋŋeeri, ɗe ɓasaaɗe bee kaa'e e Tarsis. Ɓanndu maako ɗon bana nyiindere nyiiwa ɓorwunde, ɗum ɓasaaɗum bee kaa'e safira. 

15  Korle maako ɗe daŋraŋge kaa'e daneeje, jo'inaaɗe dow caɓɓal kaŋŋeeri. Jaati maako nanndi bee hooseere Libanon, o feereejo bana leɗɗe cemmbiɗɗe. 

16  Hunnduko maako ɗon weli, o fuu maako o ceynoowo. Non nii giɗaaɗo am, sooba am wa'i, faanyɓe rewɓe Urusaliima.

