1  Ngam kaliifaajo gime bee moolooji. Yimre Daawuda ekkitinoore. 

2  O winndi nde ɓaawo Zifa'en njehi haa Sawulu, mbi'i mo: “Daawuda ɗon nyukki haa amin.” 

3  Yaa Allah, hisnam bee baawɗe innde ma! Waɗanam kiita ndarnuka bee semmbe ma! 

4  Yaa Allah, jaɓ tornde am, heɗita bolle am! 

5  Ngam jananɓe ummanake yam, toonyooɓe ngiɗi mbarugo yam, walaa ko yaali ɓe bee Allah. 

6  Ammaa ndaa Allah woni balloowo yam. Jawmiraawo ɗon wondi bee wallooɓe yam. 

7  Halleende konne'en am loro dow ko'e muuɗum'en, nattin ɓe fodde gooŋgaaku ma! 

8  Yaa Jawmiraawo, mi lii'anto ma kirseteeɗi bee seyo, mi maŋgtan innde ma, ngam a booɗɗo. 

9  Ngam a hisni yam ɓillaaje am fuu, gite am ngi'i halkere konne'en am.

