1  Yusafat ɓii Asa laami haa pellel baaba mum. O tabitini baawɗe maako dow Isra'iila. 

2  O jo'ini honooɓe nder berniiji Yahuuda cemmbiɗɗi fuu e caŋngeeje aynooɓe koo toy nder lesdi Yahuuda, non boo nder berniiji Efrayim ɗi baaba maako Asa nyaamno. 

3  Jawmiraawo ɗon wondi bee Yusafat, ngam o tokki laabi ɗi Daawuda, kaaka maako tokkuno ɓooyma, o tokkaaki Ba'alji. 

4  Ammaa o ɗakkotiri bee Allah mo baaba maako jaggani, o ɗowtani umrooje Allah, o tokkaaki kuuɗe Isra'iila. 

5  Ngam man Jawmiraawo tabitini laamu haa juŋngo Yusafat. Yimɓe Yahuuda fuu ngaddani mo dokke, o heɓi risku e tedduŋgal, ɗuuɗɗum masin. 

6  Ɓernde maako seyori tokkaago laabi Jawmiraawo, o itti nokkuuje towɗe e suuraaji Asera nder Yahuuda fahin. 

7  Nder nduuɓu laamu maako tataɓu, o neli saraaki'en maako Ben-Hayil e Obadiya e Zekariya e Netaneyel e Mikaya, ɓe ekkitina yimɓe nder gure Yahuuda. 

8  Hawtaade bee maɓɓe o neli Lewi'en Sema'ya e Netaniya e Sebadiya e Asa'el e Semiramot e Yonatan e Adoniya e Tobiya e Tob-Adoniya, non boo Eliisama e Yoram, liman'en. 

9  Ɓe ekkitini yimɓe Yahuuda bee deftere tawreeta Jawmiraawo, ɓe ngaanci nder gure Yahuuda ngam ekkitingo yimɓe. Baawɗe Yusafat 

10  Jawmiraawo hulni laamuuji lesɗe taariiɗe Yahuuda fuu, walaa mo waɗi konu bee Yusafat. 

11  Filisti'en woɗɓe ɗon ngaddana Yusafat dokke e cardi bana jomorgol. Arab'en boo ɗon ngaddana mo dammooji: Jawɗi baali ujine joweeɗiɗi e teemeɗɗe joweeɗiɗi (

7  .

700  ) e jawɗi be'i ujine joweeɗiɗi e teemeɗɗe joweeɗiɗi (

7  .

700  ). 

12  Baawɗe Yusafat ɓesdi yeeso yeeso. O nyiɓi cuuɗi mawɗi cemmbiɗɗi e gure cigorɗe nder lesdi Yahuuda. 

13  O mari sigaaji ɗuuɗɗi nder gure Yahuuda. Haa Urusaliima boo o woodi honooɓe semmbiɗɓe. 

14  Ndaa geɓe maɓɓe fodde ci'e maɓɓe e hoore'en dow honooɓe ujineeje: Lenyol Yahuuda: Adena mawɗo honooɓe bee honooɓe semmbiɗɓe ujine teemeɗɗe tato (

300  .

15  e haa kommbi maako, Yehohanan mawɗo honooɓe bee worɓe ujine teemeɗɗe ɗiɗo e cappanɗe njoweetato (

280  .

16  e haa kommbi maako boo Amasiya ɓii Zikiri, jaɓɗo jagganaago Jawmiraawo bee ngiɗa mum, kaŋko bee honooɓe semmbiɗɓe ujine teemeɗɗe ɗiɗo (

200  .

17  lenyol Benyamin: Eliyada, goɗɗo konoowo cemmbiɗɗo, bee worɓe jogiiɓe lagaaje e bawarɗe ujine teemeɗɗe ɗiɗo (

200  .

18  e haa kommbi maako Yozabat bee taaskaniiɓe konu ujine teemerre e cappanɗe njoweetato (

180  .

19  Kamɓe ɓe njaggani laamiiɗo. Jo'inaaɓe nder berniiji cemmbiɗɗi nder Yahuuda fuu limaaka caka maɓɓe.

