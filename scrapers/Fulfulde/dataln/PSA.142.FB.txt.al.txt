1  Yimre Daawuda ekkitinoore. Saa'i o ɗonno nder lowol, o waɗi do'aare nde'e. 

2  Mi ɗon wookana Jawmiraawo, mi ɗon toro mo bee sawtu haa o hinnammi. 

3  Mi ɗon siŋka yeeso maako, mi ɗon limtana mo ɓillaaje am. 

4  To ruuhu am tampi, an a anndi haa njahanmi. Dow laawol ngol njahanmi, ɓe tuufani yam tuuforgol. 

5  Laar gal nyaamo am, walaa ballanɗo yam. Hisrude fuu daayi yam, walaa kakkilananɗo yoŋki am. 

6  Yaa Jawmiraawo, mi ɗon wookane. An woni hisrude am, an woni geɗal am nder lesdi yeeɗɓe. 

7  Heɗita wookaandu am, ngam mi toskiiɗo masin! Hisnam diga taasnooɓe yam, ngam ɓe ɓuri yam semmbe! 

8  Wurtinam diga kaɓɓirgal ɓillaare, haa mi maŋgta innde ma! Adili'en taaroto yam to a woonani yam.

