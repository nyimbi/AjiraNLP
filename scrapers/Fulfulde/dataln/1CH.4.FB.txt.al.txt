1  Ndaa danygol Yahuuda: Yahuuda danyi Peres, Peres danyi Hesruunu, Hesruunu danyi Karmi, Karmi danyi Huuru, Huuru danyi Sobal. 

2  Re'aya ɓii Sobal danyi Yahat, Yahat danyi Ahumay e Lahat. Ɗum ci'e Cor'ati'en. 

3  Ndaa danygol baaba Etam: Yisre'el e Yisma e Yidbas. Innde deerɗiraawo maɓɓe debbo boo, Hacalelponi. 

4  Nden Penuwel, baaba Gedor e Ezer, baaba Husa. Kamɓe ngoni ɓiɓɓe Huuru, afo Efratu, Huuru woni baaba Baytilaama boo. 

5  Askuru, baaba Teko'a woodi rewɓe ɗiɗo: Heleya e Na'ara. 

6  Na'ara danyani mo Ahujam e Hefer e Temni e Ahastaari. Kamɓe ngoni ɓiɓɓe Na'ara. 

7  Ɓiɓɓe Heleya boo: Seret e Cohar e Etanan. 

8  Koos danyi Anuba e Sobeba. Ci'e nder danygol Aharhel ɓii Harum boo iwi haa maako. 

9  Ya'bes heɓi tedduŋgal ɓuri deerɗiraaɓe muuɗum. Daada maako hokki mo innde Ya'bes ngam bee bone o danyiri mo. 

10  Ya'bes tori Allah Isra'iila, wi'i: “Barkiɗinam, yaajin maral am, juŋngo ma faddo yam, daaynanam sarru ngam taa mi yara bone!” Allah jaɓani mo ko o tori. 

11  Kelub, deerɗiraawo Suha danyi Mehir, kaŋko woni baaba Eston. 

12  Eston danyi Bayti-Rafa e Paseha e Tehinna, baaba berniwol Nahas. Kamɓe ngoni yimɓe Reka. 

13  Ɓiɓɓe Kenas ngoni: Otniyel e Seraya. Ɓiɓɓe Otniyel boo: Hatat e Me'onotay. 

14  Me'onotay danyi Ofra. Seraya danyi Yo'ab, baaba Waadiwol-Sanaa'a, ngam ɓe waɗooɓe sanaa'a. 

15  Ɓiɓɓe Kaaleb ɓii Yefunna ngoni: Iiru e Ela e Na'am. Ɓii Ela boo, Kenas. 

16  Ɓiɓɓe Yehallelel ngoni: Zif e Zifa e Tiriya e Asariilu. 

17  -

18  Ɓiɓɓe Ejira ngoni: Yeter e Meret e Efer e Yalon. Meret ɓaŋgi Bitiya ɓii Firawna debbo, kaŋko o reedi, o danyi Mariyama e Sammay e Yisbak, baaba Estemo'a. Debbo maako Yahuuduujo boo danyi Yarat, baaba Gedor e Heber, baaba Soko e Yekutiyel, baaba Sanoha. 

19  Ɓiɓɓe debbo Hodiyya, deerɗiraawo Naham debbo ngoni: Baaba Ke'ila Garmiijo e Estemo'a Ma'akatiijo. 

20  Ɓiɓɓe Simona ngoni: Amnon e Rimna e Ben-Hanan e Tilon. Ɓiɓɓe Yisi ngoni: Zohet e Ben-Zohet. 

21  Ɓiɓɓe Sela ɓii Yahuuda ngoni: Eer, baaba Leka e La'eda, baaba Maresa, non boo ci'e sannyooɓe limce ɗigguɗe haa Bayti-Asbeha. 

22  Fahin Yokim e worɓe wuro Kojeba e Yo'as e Saraf, laamaniiɓe Mo'ab, ɓaawoɗon ɓe ngarti Yasubi-Lahem. Kuuje ɗe'e ɗe ɓooymaaje. 

23  Kamɓe ɓe mahooɓe payanɗe, ɓe ɗon njooɗi haa Neta'im e Gedera, kommbi laamiiɗo, ɓe ɗon kuuwana ɗum. Danygol Simon 

24  Ɓiɓɓe Simeyon ngoni: Nemuwel e Yamin e Yariba e Zeraha e Sawulu. 

25  Ɓii Sawulu, Sallum on. Ɓii Sallum boo, Mipsaam. Ɓii Mipsaam boo, Misma. 

26  Danygol Misma boo: Misma danyi Hamuwel, Hamuwel danyi Zakkur, Zakkur danyi Sim'i. 

27  Sim'i woodi ɓiɓɓe worɓe sappo e njoweego e ɓiɓɓe rewɓe njoweego. Ammaa deerɗiraaɓe maako fuu ngalaa ɓiɓɓe ɗuuɗɓe, yimɓe saare maɓɓe yottaaki limgal ɓiɓɓe Yahuuda. 

28  Ɓe ɗon njooɗi haa Biirsaba e Molada e Hacar-Su'al. 

29  Non boo haa Bilha e Esem e Tolat, 

30  haa Betu'iila e Horma e Cikilak, 

31  haa Bayti-Markabot e Hacar-Susim e Bayti-Biri e Saarayim. Kanji ngonno berniiji maɓɓe diga Daawuda laamaaki tawon 

32  bee gure maɓɓe. Etaam e Ayin e Rimmon e Token e Asan, berniiji jowi, 

33  bee gure maɓɓe piltuɗe berniiji ɗi'i fuu, haa yotti Ba'al. Kanje ngoni joole maɓɓe, ɓe mbinndi boo deftere asli maɓɓe. 

34  Mesobab e Yamlek e Yoosa ɓii Amasiya 

35  e Yo'el e Yeehu, ɓii Yosibiya, ɓii Seraya, ɓii Asiyel 

36  e Eliyo'enay e Yakoba e Yesohaya e Asaya e Adiyel e Yesimiyel e Benaya 

37  e Ziza ɓii Sifi, ɓii Allon, ɓii Yedaya, ɓii Simiri, ɓii Sema'ya, 

38  ɓe'e limtaaɓe innde innde laati ardiiɓe ci'e, ci'e maɓɓe ɗuuɗi masin. 

39  Ngam maajum ɓe ndilli nastirde Gedor haa yotti fuunaaŋge waadiwol, haa ɓe ɗaɓɓita durduɗe ngam dammooji maɓɓe. 

40  Ɓe keɓi durduɗe booɗɗe, nafooje, non boo lesdi njaasndi koo toy fuu bee de'ere e jam, ngam jooɗiiɓe ton naane ɓe danygol Haamu. 

41  Limtaaɓe innde innde go ngari nder zamanu Hezekiya, laamiiɗo Yahuuda, ɓe kalki laymaaji ɓeya e Me'uni'en jooɗiiɓe ton, ɓe nattini ɓe haa wargo hannde. Ɓe njooɗi haa pellel maɓɓe, ngam durduɗe ɗon ton ngam dammooji maɓɓe. 

42  Woɗɓe nder yimɓe Simeyon, worɓe teemeɗɗe njowo njehi haa hooseere Se'ir. Pelatiya e Ne'ariya e Refaya e Uzziyel, ɓiɓɓe Yisi ardi ɓe. 

43  Ɓe mbari daɗɓe Amaleki'en luttuɓe, nden ɓe njooɗi ton haa wargo hannde.

