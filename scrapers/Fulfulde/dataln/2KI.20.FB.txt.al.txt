2   Habaruuji Nyalaaɗe 

32  :

24  -

26  ; Esaaya 

38  ) 

1  Nder wakkati man Hezekiya nyawi haa o ɓadake maayugo. Annabi Esaaya ɓii Amoosa wari laarugo mo, wi'i mo: “Ndaa nii Jawmiraawo wi'i: Saa'i waɗi, umru saare ma alkawal ngam a yeeɗataa, a maayan.” 

2  Nden Hezekiya wayliti gal mahol, o tori Jawmiraawo, o wi'i: 

3  “Yaa Jawmiraawo siftor no njahrumi yeeso maaɗa bee gooŋga e ɓernde woore, no kuuwrumi ko fottani ma.” Hezekiya woyi masin. 

4  Diga Esaaya wurtaaki daldal cakaawal tawon, wolde Jawmiraawo warani mo, o wi'i: 

5  “Lorta, wi' Hezekiya, ardiiɗo yimɓe am: Ndaa nii Jawmiraawo Allah kaaka ma Daawuda wi'i: Mi nani tornde ma, mi yi'i gonɗi ma. Ndaa, mi hurgete, nyannde tataɓre njahata haa haykaliiru Jawmiraawo. 

6  Mi ɓesdante duuɓi sappo e jowi. Mi hisnete, an bee berniwol ngo'ol diga juŋngo laamiiɗo Assuura. Mi aynan berniwol ngo'ol ngam hoore am e ngam jaggiiɗo am Daawuda boo.” 

7  Esaaya wi'i: “Ngadde tamre ibbe joorɗe.” Ɓe ngaddi, ɓe takki nde dow ɓuudi laamiiɗo, bana nii balɗe maako njuutiri. 

8  Hezekiya ƴami annabi Esaaya: “Alaama kaye gooŋɗinta Jawmiraawo hurgatam e mi heɓan yahugo haykaliiru maako nyannde tataɓre?” 

9  Esaaya jaabi: “Jawmiraawo hokkete alaama ngam gooŋɗinango ma no o waɗan ko o iinani ma. Ɗowdi waɗa dow jaaɓruɗe. Ɗume ɓurɗa yiɗugo, ɗowdi yaha dow jaaɓruɗe sappo na malla ndi loro ɓaawo dow jaaɓruɗe sappo?” 

10  Hezekiya wi'i: “Koyɗum ɗowdi ardo jaaɓruɗe sappo. Ndikka ndi loro jaaɓruɗe sappo.” 

11  Nden annabi Esaaya tori Jawmiraawo, o lortini ɗowdi jaaɓruɗe sappo haa jaaɓruɗe Akas. Hezekiya jaɓɓi nelaaɓe Baabila (

2   Habaruuji Nyalaaɗe 

32  :

27  -

31  ; Esaaya 

39  :

1  -

8  ) 

12  Saa'i maajum Berodak-Baladan ɓii Baladan, laamiiɗo Baabila neldi bataakewol e dokkal haa Hezekiya. Ngam o nani Hezekiya nyawino. 

13  Hezekiya jaɓɓi nelaaɓe, holli ɓe sigordu ndesaaje muuɗum, cardi e kaŋŋeeri e uurle e nebbam caɗɗam, non boo suudu balmi e ko woni nder ndesaaje muuɗum fuu. Walaa koo ɗume nder saare maako e nder maral maako ko Hezekiya hollaay ɓe. 

14  Nden annabi Esaaya wari haa laamiiɗo Hezekiya, ƴami mo: “Ɗume worɓe ɓe'e mbi'i? Diga toy ɓe ngari?” Hezekiya jaabi: “Diga lesdi ndaayiindi ɓe ngari, diga Baabila.” 

15  O ƴami: “Ɗume ɓe ngi'i nder saare ma?” Hezekiya jaabi: “Ɓe ngi'i koo ɗume ko woni nder saare am fuu. Walaa ko mi hollaay ɓe nder ndesaaje am.” 

16  Esaaya wi'i Hezekiya: “Nan koŋngol Jawmiraawo. 

17  Ndaa, nyalɗe ɗon ngara, ɓe njahran haa Baabila ko woni nder saare ma fuu, ɗum ko kaakiraaɓe ma mbaagi haa wargo hannde, walaa ko luttata sam. Non Jawmiraawo wi'i. 

18  Ɓe koo'an woɗɓe nder danygol maaɗa haa ɓe laato saraaki'en nder laamorde laamiiɗo Baabila.” 

19  Hezekiya wi'i Esaaya: “Koŋngol Jawmiraawo ngol mbolwuɗa, ngol wooɗi.” O wi'i: “Nder balɗe am kam, jam e salaaman ɗon!” Maayde Hezekiya (

2   Habaruuji Nyalaaɗe 

32  :

32  -

33  ) 

20  Luttuɗum haala Hezekiya e baawɗe mum fuu, no o nyiɓri laawol ndiyam, o yahri ɗam nder berniwol boo, ɗum winndaama nder Deftere Habaruuji Nyalaaɗe nde Laamiiɓe Yahuuda. 

21  Hezekiya maayi, ɓiyiiko Manassa laami haa pellel maako.

