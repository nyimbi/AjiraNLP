1  Laamiiɗo Suleymaanu laamani ummaatoore Isra'iila fuu. 

2  Ndaa ɓe'e ngoni saraaki'en maako: Yejaniya ɓii Cadok woni limanjo, 

3  Elihooref e Ahiya ɓiɓɓe Siisa ngoni winndooɓe, Yusafat ɓii Ahiluudi woni hunndukoojo laamiiɗo. 

4  Benaya ɓii Yoyada woni mawɗo honooɓe, Cadok e Abiyatar ngoni liman'en, 

5  Azariya ɓii Natan woni hooreejo wakiili'en, Zabuuda ɓii Natan woni limanjo e sawariijo, 

6  Ahisar woni kaliifaajo laamorde, Adoram ɓii Abda woni kaliifaajo kuuɗe dooleeje. 

7  Suleymaanu woodi boo wakiili'en sappo e ɗiɗo, ardinaaɓe dow lesdi Isra'iila fuu. Kamɓe ndokkata nyaamdu haa laamiiɗo e yimɓe saare muuɗum fuu, koo moy maɓɓe ɗon huuwa lewru wooru nder hitaande. 

8  Ndaa inɗe maɓɓe: Ɓii-Huuru, o ardani kooseeje Efrayim, 

9  Ɓii Deker, o ardani Makas e Sa'albiima e Bayti-Semes e Elon-Bayti-Hanan, 

10  Ɓii Heset, o ardani Arubot e Soko e lesdi Hefer fuu. 

11  Ɓii Abinadabu, o ardani lesdi Nafot Door fuu. Taafat ɓii Suleymaanu woni debbo maako. 

12  Ba'ana ɓii Ahiluudi, o ardani Ta'anak e Megiddo e Bayti-Se'an haa wakeere Jaretaan fuu, haa les Yisre'el, diga Bayti-Se'an haa yotti Abel-Mehola, gaɗa Yokme'am. 

13  Ɓii Geber, o ardani Ramot-Gile'at e berniiji Ya'ir, ɓii Manassa nder jiha Gile'at, o ardani boo lesdi Argoba nder Baasan, berniiji mawɗi cappanɗe joweego bee mahi e jamɗe boɗeeje palduɗe haa dammuɗe. 

14  Ahinadab ɓii Iddo, o ardani Mahanayim, 

15  Ahimaas ardani lesdi lenyol Neftali e kaŋko ɓaŋgi Basmat ɓii Suleymaanu. 

16  Ba'ana ɓii Husay ardani lesdi lenyol Aser e Be'alot, 

17  Yusafat ɓii Paruuha ardani lesdi Issakar, 

18  Sim'i ɓii Ela ardani lesdi lenyol Benyamin, 

19  Geber ɓii Uuri ardani lesdi Gile'at, nder lesdi Sihon, laamiiɗo Amoori'en e Ook, laamiiɗo Baasan. Kaŋko feere maako woni wakiiliijo nder lesdi maajum. 

20  Yimɓe Yahuuda e Isra'iila ɗuuɗi bana njaareendi haa maayo. Ɓe ngoodi nyaamduuji e njaram, ɓe ɗon ceyo.

