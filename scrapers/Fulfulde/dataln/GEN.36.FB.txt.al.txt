1  Ndaa habaru danygol Isuwa, waato Edoom. 

2  Isuwa ɓaŋgi rewɓe mum nder Kanaani'en: Ada ɓii Helon Hetiijo e Oholibama ɓii Ana mo ɓii Cibe'on Hewiijo 

3  e Basmat ɓii Isma'iilu, deerɗiraawo Nebayot. 

4  Ada danyani Isuwa Elifas. Basmat boo danyi Re'uwel. 

5  Oholibama danyi Ye'us e Ya'elam e Koora. Kamɓe ngoni ɓiɓɓe Isuwa, danyanaaɓe mo nder lesdi Kanaana. 

6  Isuwa hoo'i rewɓe muuɗum e ɓiɓɓe muuɗum worɓe e rewɓe e yimɓe saare muuɗum fuu e dabbaaji muuɗum, waato jawdi ndi o faggi haa lesdi Kanaana. O dilli haa lesdi ngoɗndi, ndaayiindi bee deerɗiiko Yaakubu. 

7  O dilli ngam jawle maɓɓe ɗuuɗi masin, haa ɓe mbaawaay jooɗodaago. Lesdi ndi ɓe njooɗi e muuɗum he'ataa ɓe ngam ɗuuɗeeŋga tokke maɓɓe. 

8  Isuwa, waato Edoom, jooɗi nder kooseeje Se'ir. 

9  Ndaa habaru danygol Isuwa, kaakiraawo Edoomi'en, nder kooseeje Se'ir. 

10  Ndaa inɗe ɓiɓɓe Isuwa worɓe: Elifas ɓii debbo maako Ada e Re'uwel ɓii debbo maako Basmat. 

11  Ɓiɓɓe Elifas ngoni: Teman e Omar e Cefo e Gatam e Kenas. 

12  Elifas ɓii Isuwa woodino culaaɗo bi'eteeɗo Timna. O danyani mo Amalek. Ɓe'e ngoni taaniraaɓe Isuwa, danygol debbo mum Ada. 

13  Ɓiɓɓe Re'uwel ngoni: Nahat e Zeraha e Samma e Misa. Kamɓe ngoni taaniraaɓe Isuwa, danygol debbo mum Basmat. 

14  Ndaa ɓiɓɓe Oholibama ɓii Ana ɓii Cibe'on, debbo Isuwa. O danyani Isuwa Ye'us e Ya'elam e Koora. 

15  Ndaa laamiiɓe haa danygol Isuwa. Ɓiɓɓe Elifas, afo Isuwa: laamiiɗo Teman, laamiiɗo Omar, laamiiɗo Cefo, laamiiɗo Kenas, 

16  laamiiɗo Koora, laamiiɗo Gatam e laamiiɗo Amalek. Kamɓe ngoni laamiiɓe Elifas nder lesdi Edoom, ɓe danygol Ada. 

17  Ndaa laamiiɓe ɓiɓɓe Re'uwel ɓii Isuwa: Laamiiɗo Nahat, laamiiɗo Zeraha, laamiiɗo Samma e laamiiɗo Misa. Kamɓe ngoni laamiiɓe Re'uwel nder lesdi Edoom, ɓe danygol Basmat, debbo Isuwa. 

18  Ndaa laamiiɓe ɓiɓɓe Oholibama, debbo Isuwa: laamiiɗo Ye'us, laamiiɗo Ya'elam e laamiiɗo Koora. Kamɓe ngoni laamiiɓe danygol Oholibama ɓii Ana, debbo Isuwa. 

19  Kamɓe ngoni laamiiɓe Edoomi'en, danygol Isuwa. 

20  Ndaa ɓiɓɓe Se'ir Horiijo, aartuɓe jooɗaago nder lesdi man: Lotan e Sobal e Cibe'on e Ana 

21  e Dison e Ecer e Disan. Kamɓe ngoni laamiiɓe Hori'en, ɓe ɓiɓɓe Se'ir nder lesdi Edoom. 

22  Ɓiɓɓe Lotan ngoni: Hori e Hemam. Deerɗiraawo Lotan debbo woni Timna. 

23  Ɓiɓɓe Sobal ngoni: Aluwan e Manahat e Ebal e Cefo e Onam. 

24  Ɓiɓɓe Cibe'on ngoni: Aya e Ana. Ɗum Ana oo mo tawi ceeɓooje gulɗe nder ladde nde o ɗonno dura bamɗe Cibe'on, baaba maako. 

25  Ɓiɓɓe Ana ngoni: Dison e Oholibama, ɓii Ana debbo. 

26  Ɓiɓɓe Dison ngoni: Hemdan e Esban e Yituran e Keran. 

27  Ɓiɓɓe Ecer ngoni: Bilhan e Za'awan e Akan. 

28  Ɓiɓɓe Disan ngoni: Uus e Aaran. 

29  Laamiiɓe Hori'en: Laamiiɗo Lotan e Sobal, laamiiɗo Cibe'on, laamiiɗo Ana, 

30  laamiiɓe Hori'en fodde ci'e maɓɓe nder lesdi Se'ir ngoni: Dison e Ecer e Disan. 

31  Ndaa laamaniiɓe lesdi Edoom, hiddeko Isra'iila heɓa laamiiɗo: 

32  Bela ɓii Be'or laamani lesdi Edoom. Innde wuro maako Dinhaba. 

33  Bela maayi. Yobaba ɓii Zeraha mo Bosra laami haa pellel maako. 

34  Yobaba maayi. Husam mo lesdi Temani'en laami haa pellel maako. 

35  Husam maayi. Hadat ɓii Bedaada, mo jaali Mediyan nder lesdi Mo'ab, laami haa pellel maako. Innde wuro maako Awit. 

36  Hadat maayi. Samla mo Masreeka laami haa pellel maako. 

37  Samla maayi. Sawulu mo Rehobot-dow-maayo laami haa pellel maako. 

38  Sawulu maayi. Ba'al-Hanan ɓii Akbor laami haa pellel maako. 

39  Ba'al-Hanan ɓii Akbor maayi. Innde wuro maako Pa'u. Innde debbo maako Mehetabeyel ɓii Matireeda, ɓii Mezahat debbo. Hadar laami haa pellel maako. 

40  Ndaa inɗe laamiiɓe Isuwa, fodde ci'e maɓɓe e gure maɓɓe: Laamiiɗo Timna, laamiiɗo Aliya, laamiiɗo Yetet, 

41  laamiiɗo Oholibama, laamiiɗo Ela, laamiiɗo Pinon, 

42  laamiiɗo Kenas, laamiiɗo Teman, laamiiɗo Mipsaara, 

43  laamiiɗo Magdiyel e laamiiɗo Iram. Kamɓe ngoni laamiiɓe Edoom fodde joole maɓɓe nder lesdi maral maɓɓe. Isuwa woni kaakiraawo Edoomi'en.

