1  Ɓaawo ilam tuufaana, ɓiɓɓe Nuuhu Sem e Haamu e Yafet danyi ɓikkoy. 

2  Ɓiɓɓe Yafet ngoni: Gomer e Magog e Maday e Yawan e Tubal e Meesek e Tiras. 

3  Ɓiɓɓe Gomer ngoni: Askanas e Rifat e Togarma. 

4  Ɓiɓɓe Yawan ngoni: Elisa e Tarsis e Kitti'en e Rodani'en. 

5  Diga maɓɓe jooɗiiɓe haa duuɗe e fomoonde mbeela iwi. Ɓe cenndaama fodde lesdi maɓɓe e koo moy fodde ɗemŋgal muuɗum, fodde asŋgol muuɗum e ummaatoore muuɗum. 

6  Ɓiɓɓe Haamu ngoni: Kus e Misrayim e Put e Kanaana. 

7  Ɓiɓɓe Kus ngoni: Seba e Hawila e Sabeta e Rama e Sabitka. Ɓiɓɓe Rama boo: Saba e Dedan. 

8  Kus danyi Nimrudu, kaŋko woni aartuɗo laataago baawɗo dow lesdi. 

9  O loohoowo baawɗo yeeso Jawmiraawo. Ngam maajum ɓe ɗon mbi'a: “Loohoowo baawɗo yeeso Jawmiraawo bana Nimrudu.” 

10  O aarti laamaago dow berniiji ɗi'i: Baabila e Erek e Akat e Kalne nder lesdi Sine'ar. 

11  Nimrudu wurti lesdi ndi'i, o yehi Assuura. O nyiɓi Niniwe e Rehobot-Ir e Kala 

12  e Resen, berniwol maŋngol, ɗon hakkunde Niniwe bee Kala. 

13  Misrayim danyi Luudi'en e Anami'en e Lehabi'en e Naftu'en 

14  e Paturusi'en e Kaslu'en e Kaftori'en. Filisti'en iwi haa Kaslu'en. 

15  Kanaana danyi Sidon, afo muuɗum e Hetu 

16  e Yebusi'en e Amoori'en e Girgasi'en 

17  e Hewi'en e Arki'en e Siniti'en 

18  e Arwidi'en e Cemariti'en e Hamati'en. Ɓaawo maajum ci'e Kanaani'en caŋkiti. 

19  Maral Kanaani'en yaaji diga Sidon yehi Gerar, haa yotti Gaaza, haa Sodoma e Gomorra e Adama e Ceboyim, haa yotti Lesa. 

20  Ɓe'e ngoni danygol Haamu fodde ci'e maɓɓe e ɗemɗe maɓɓe e lesɗe maɓɓe nder ummaatooje maɓɓe. 

21  Sem, hammiraawo Yafet, o danyanaama ɓiɓɓe boo. Kaŋko woni kaaka ɓiɓɓe Eber fuu. 

22  Ɓiɓɓe Sem ngoni: Elam e Assuru e Arfasada e Luuda e Aram. 

23  Ɓiɓɓe Aram ngoni: Uus e Hul e Geter e Mas. 

24  Arfasada danyi Selaha, Selaha danyi Eber. 

25  Eber danyanaama ɓiɓɓe worɓe ɗiɗo. Innde gooto, Pelek, ngam nder zamanu maako duniyaaru senndaama. Innde deerɗiiko boo, Yoktan. 

26  Yoktan danyi Almodat e Selef e Hacamawet e Yeraha 

27  e Hadoram e Uzal e Dikila 

28  e Obal e Abimayel e Seba 

29  e Ofir e Hawila e Yobaba. Fuu maɓɓe ɓe ɓiɓɓe Yoktan. 

30  Ɓe jooɗi diga Mesar haa yotti tayre hooseere Sefar, haa fuunaaŋge. 

31  Kamɓe ngoni danygol Sem fodde ci'e maɓɓe e ɗemɗe maɓɓe nder lesɗe maɓɓe fodde jama'aaje maɓɓe. 

32  Ndaa ci'e ɓiɓɓe Nuuhu fodde gide maɓɓe nder ummaatooje maɓɓe. Diga maɓɓe ummaatooje duniyaaru fuu iwi ɓaawo ilam tuufaana.

