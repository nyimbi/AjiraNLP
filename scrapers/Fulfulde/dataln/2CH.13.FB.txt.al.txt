1   Laamiiɓe 

15  :

1  -

8  ) 

1  Nder nduuɓu laamiiɗo Yerobo'am sappo e njoweetataɓu, Abiya laami haa Yahuuda. 

2  O laami haa Urusaliima duuɓi tati. Innde daada maako, Mikaya ɓii Uriyel mo Gibiya. Konu waɗi hakkunde Abiya bee Yerobo'am. 

3  Abiya fuɗɗi konu man bee honooɓe semmbiɗɓe suɓaaɓe ujine teemeɗɗe nayo (

400  .

800  .

4  Abiya wa'i dari haa dow yeereere hooseere Semarayim nder lesdi kooseeje Efrayim, o hoolani Yerobo'am e Isra'iila fuu, o wi'i: “Naneeɗam! 

5  On anndaa na? Jawmiraawo Allah Isra'iila hokki Daawuda e danygol mum laamu Isra'iila haa foroy, tabitini alkawal bee mannda. 

6  Nden Yerobo'am ɓii Nebat, kuuwanoowo Suleymaanu ɓii Daawuda, tuurtani jawmum. 

7  Meere'en woɗɓe kawti bee maako, njaali Robo'am ɓii Suleymaanu. Saa'i man, Robo'am o derkeejo mo walaa kirseeku tawon. O waawaay dartango ɓe. 

8  Jonta on ngiɗi dartango laamu Jawmiraawo, ngonŋgu haa juuɗe danygol Daawuda, on laati jama'aare mawnde, woodi caka mooɗon boo nga'oy kaŋŋeeri koy Yerobo'am waɗani on, koy laati ɗowanteeɓe mon. 

9  Na on ngudini danygol Haruna, liman'en Jawmiraawo e Lewi'en fuu? Na on cuɓani ko'e mon liman'en woɗɓe bana ummaatooje heefeerɓe na? Koo moy gadduɗo ngaari kalhaldi e jawɗi baali joweeɗiɗi ngam heɓugo limanku, on mbaɗi mo limanjo labbi naa limanjo Allah. 

10  Ammaa minin kam, Jawmiraawo woni Allah amin, min accaay mo. Min ngoodi liman'en ɓe danygol Haruna, kamɓe e Lewi'en ɓe ɗon kuuwana Jawmiraawo. 

11  Fajiri e kiikiiɗe fuu, ɓe ɗon lii'ano Jawmiraawo guleteeɗi e uureteeɗum. Ɓe ɗon njo'ina tamseeje dow taabal kaŋŋeeri laaɓndi. Kiikiiɗe fuu ɓe ɗon kuɓɓa pittirlaaji dow jo'inirɗum kaŋŋeeri. Min ɗon ɗowtano farillaaji Allah Jawmiraawo amin, ammaa onon on acci mo. 

12  Allah ɗon wondi bee amin, ɗon ardo min, non boo liman'en bee luwe ngam fuufugo fuufre konu dow mooɗon. Onon yimɓe Isra'iila, taa kaɓe bee Jawmiraawo Allah kaakiraaɓe mon, ngam on njaalataako mo!” 

13  Ammaa Yerobo'am umruno honooɓe mum woɗɓe njaha haa ɓaawo Yahuudu'en, mbaaltano ɓe, jama'aare kam ɗon tiitotira bee maɓɓe. 

14  Yahuudu'en ngeesiti, nden ɓe paami konne'en ɗon yeeso e ɓaawo fuu. Ɓe ngookani Jawmiraawo, liman'en puufi luwe, 

15  -

16  honooɓe fuu puufi fuufre konu. Saa'i ɓe ɗon ngooka, Allah fiyi Yerobo'am e jama'aare Isra'iila'en fuu, haa ɓe ndoggi yeeso Abiya e Yahuudu'en, ngam Allah hokki ɓe haa juuɗe Yahuudu'en. 

17  Abiya e ummaatoore mum njaali ɓe jaalorgal maŋngal, mbari Isra'iila'en ujine teemeɗɗe njowo (

500  .

18  Bana non yimɓe Isra'iila leestiraama, ammaa yimɓe Yahuuda cemmbiɗi, ngam ɓe ɓaari Jawmiraawo Allah kaakiraaɓe maɓɓe. 

19  Abiya taasni Yerobo'am, jaɓti mo berniiji ɗi'i: Baytila bee gure mum e Yesana bee gure mum e Efruuna bee gure mum. 

20  Wakkati Abiya ɗon laamo, Yerobo'am heɓtaay baawɗe mum. Jawmiraawo fiyi mo, o maayi. 

21  Ammaa baawɗe Abiya ɓesdi. O te'i rewɓe sappo e nayo, o danyi ɓiɓɓe worɓe noogas e ɗiɗo e ɓiɓɓe rewɓe sappo e njoweego. 

22  Luttuɗum haala Abiya, kuuɗe mum e bolle mum fuu, ɗum winndaama nder Defte ɗe Annabi Iddo winndi. 

23  Abiya maayi, ɓe uwi mo nder Berniwol Daawuda. Ɓiyiiko Asa laami haa pellel maako. Saa'i Asa ɗonno laami, walaa konu nder lesdi, duuɓi sappo.

