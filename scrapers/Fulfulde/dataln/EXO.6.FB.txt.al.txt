1  Jawmiraawo jaabi Muusa: “Jonta a yi'an ko mi waɗata Firawna! Mi doolan mo bee juŋngo am semmbiɗŋgo, o yooftan Isra'iila'en, fakat mi doolan mo riiwugo ɓe diga lesdi maako.” Jawmiraawo rimɗinan Isra'iila'en 

2  Fahin Jawmiraawo wolwani Muusa, wi'i mo: “Min woni Jawmiraawo. 

3  Mi waŋgani Ibrahiima e Isiyaaku e Yaakubu, mi Allah Baawɗo. Ammaa mi anndinaay hoore am haa maɓɓe bee innde am Jawmiraawo. 

4  Mi haɓɓi alkawal bee maɓɓe, mi iinani ɓe mi hokkan ɓe lesdi Kanaana, lesdi ndi ɓe koɗi nder muuɗum. 

5  Jonta mi nani uumaali Isra'iila'en, ɓe Misra'en ndooli huuwugo kuugal naawŋgal. Mi siftori alkawal am bee maɓɓe. 

6  Ngam maajum yeccu Isra'iila'en ni'i: Min woni Jawmiraawo, Mi hisnan on diga ɓillaare kuugal Misra'en caatuŋgal, mi wurtinan on maccuŋgaaku maɓɓe, mi rimɗinan on bee juŋngo am fortaaŋgo e kiitaaji am mawɗi. 

7  Mi laatinan on ummaatoore am, mi laatoto Allah mooɗon. On anndan min woni Jawmiraawo Allah mon, mo wurtini on diga kuugal Misra'en caatuŋgal. 

8  Mi yahran on nder lesdi ndi kuniimi hokkugo Ibrahiima e Isiyaaku e Yaakubu. Mi hokkan on ndi, ndi laatoto maral mooɗon. Min woni Jawmiraawo.” 

9  Muusa yecci ɗum Isra'iila'en, ammaa ɓe cali nanango mo ngam ɓerɗe maɓɓe nusi daliila kuugal caatuŋgal. 

10  Nden Jawmiraawo wi'i Muusa: 

11  “Yah haa Firawna, laamiiɗo Misra, wi' mo o yoofta Isra'iila'en ngurto lesdi maako.” 

12  Muusa wi'i Jawmiraawo: “Laar! Koo Isra'iila'en boo cali nanango yam. Noy Firawna waawrata nanango yam, min tedda-ɗemŋgaljo?” 

13  Nden Jawmiraawo wolwani Muusa e Haruna. O hokki ɓe umroore yahugo haa Isra'iila'en e haa Firawna, ngam wurtingo Isra'iila'en diga lesdi Misra. Limgal baabiraaɓe Muusa e Haruna 

14  Ndaa limgal baaba-ci'e'en Isra'iila. Ɓiɓɓe Ruben, afo Isra'iila: Hanok e Pallu e Hesruunu e Karmi. Kamɓe ngoni baaba-ci'e'en nder lenyol Ruben. 

15  Ɓiɓɓe Simeyon, ɓe'e: Yemuwel e Yamin e Ohad e Yakin e Cohar e Sawulu, ɓii Kanaaniijo debbo. Kamɓe ngoni baaba-ci'e'en nder lenyol Simon. 

16  Ndaa inɗe ɓiɓɓe Lewi fodde gide maɓɓe: Gerson e Kahat e Meraari. Lewi yeeɗi duuɓi teemerre e cappanɗe tati e joweeɗiɗi (

137  ). 

17  Ɓiɓɓe Gerson ngoni: Libni e Sim'i, fodde ci'e maɓɓe. 

18  Ɓiɓɓe Kahat ngoni: Amram e Yicehar e Heburuun e Uzziyel. Kahat yeeɗi duuɓi teemerre e cappanɗe tati e tati (

133  ). 

19  Ɓiɓɓe Meraari ngoni: Mahali e Musi. Kamɓe ngoni baaba ci'e Lewi'en fodde danygol maɓɓe. 

20  Amram ɓaŋgi goggo mum Yokebet. O danyani mo Haruna e Muusa. Amram yeeɗi duuɓi teemerre e cappanɗe tati e joweeɗiɗi (

137  ). 

21  Ɓiɓɓe Yicehar ngoni: Koora e Nefek e Zikiri. 

22  Ɓiɓɓe Uzziyel ngoni: Miisayel e Elicafan e Sitiri. 

23  Haruna ɓaŋgi Eliseba ɓii Amminadabu, deerɗiraawo Nahasunu debbo. O danyani mo Nadab e Abihu e Eli'azaaru e Itamar. 

24  Ɓiɓɓe Koora ngoni: Assir e Elkaana e Abiyasaf. Kamɓe ngoni baaba-ci'e'en Koora'en. 

25  Eli'azaaru ɓii Haruna ɓaŋgi gooto haa ɓiɓɓe Putiyel rewɓe. O danyani mo Pinehas. Kamɓe ngoni baaba-ci'e'en Lewi'en fodde ci'e maɓɓe. 

26  Ɗum Haruna e Muusa ɓen Jawmiraawo umri, wi'i ɓe: “Ngurtine honooɓe am, waato ummaatoore am Isra'iila diga lesdi Misra, fodde mooɓe maɓɓe nder wakkatiire woore.” 

27  Kamɓe mbolwani Firawna, laamiiɗo Misra, ngam wurtingo Isra'iila'en diga lesdi maako. Ɗum Muusa e Haruna. Jawmiraawo hesɗitinani Muusa e Haruna iinawol mum 

28  Nyalaade nde Jawmiraawo wolwani Muusa nder lesdi Misra go, 

29  o wi'i mo: “Min woni Jawmiraawo. Yah yeccu Firawna, laamiiɗo Misra, ko mi wolwani ma fuu.” 

30  Ammaa Muusa jaabi Jawmiraawo: “Mi tedda-ɗemŋgaljo. Noy Firawna waawrata nanango yam?”

