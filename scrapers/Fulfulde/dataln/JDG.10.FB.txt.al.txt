1  Ɓaawo maayde Abimelek, Toola ɓii Pu'a taaniraawo Doodo ummi ngam hisna Isra'iila. O goɗɗo lenyol Issakar, jooɗiiɗo haa Samiira nder kooseeje Efrayim. 

2  Toola laati alkaaliijo Isra'iila duuɓi noogas e tati. Nden o maayi, ɓe uwi mo haa Samiira. 

3  Ɓaawo maayde Toola, Ya'ir, goɗɗo Gile'at, laati alkaaliijo Isra'iila duuɓi noogas e ɗiɗi. 

4  O woodi ɓiɓɓe worɓe cappanɗe tato wa'otooɓe bamɗe cappanɗe tati e ɓe ngoodi berniiji cappanɗe tati nder lesdi Gile'at. Haa hannde berniiji ɗi mbi'ete gure Ya'ir. 

5  Nde Ya'ir maayi, ɓe uwi mo haa Kamon. Ammooni'en ukkani Isra'iila 

6  Fahin Isra'iila'en mbaɗi ko fottanaay Jawmiraawo. Ɓe ndewi Ba'alji e Asteraaji, non boo ɗowanteeɓe Siriya'en e Sidoni'en e Mo'abi'en e Ammooni'en e Filisti'en. Ɓe ngudini Jawmiraawo, ɓe cujidanaay mo. 

7  Ngam maajum Jawmiraawo tikkani Isra'iila'en, o hokki ɓe haa juuɗe Filisti'en e Ammooni'en. 

8  Duuɓi sappo e joweetati ɓe ɓilli Isra'iila'en fuu wonɓe haa fuunaaŋge maayo Urdun nder lesdi Amoori'en, nder Gile'at. 

9  Ammooni'en ɗonno eera maayo Urdun boo ngam haɓugo bee le'i Yahuuda e Benyamin e Efrayim. Isra'iila'en nastino ɓillaare naawnde. 

10  Ɓe tori Jawmiraawo ballal, ɓe mbi'i: “Min mbaɗi hakke, yaa Allah amin, ngam min ngudini ma, min ndewi Ba'alji.” 

11  -

12  Jawmiraawo jaabi ɓe: “Yaake Misra'en e Amoori'en e Ammooni'en e Filisti'en e Sidoni'en e Amaleki'en e Ma'oni'en ɓilli on, on tori yam ballal. Kadi mi hisnaay on juuɗe maɓɓe na? 

13  Ammaa on ngudini yam, on ndewi ɗowanteeɓe woɗɓe. Ngam maajum mi hisnataa on fahin. 

14  Ndille! Tore ballal haa ɗowanteeɓe ɓe cuɓɗon, kamɓe ɓe kisna on ɓillaare mon.” 

15  Nden Isra'iila'en mbi'i Jawmiraawo: “Min mbaɗi hakke. Waɗ ko fottani ma, ammaa hisnu min nyalaade nde'e.” 

16  Ɓe itti ɗowanteeɓe jananɓe caka maɓɓe, ɓe njaggani Jawmiraawo. Ngam maajum o yurmini Isra'iila'en nder ɓillaare maɓɓe. 

17  Jama'aare Ammooni'en taaskani konu. Ɓe caŋngini nder lesdi Gile'at. Isra'iila'en boo mooɓi, ɓe caŋngini haa Mispa. 

18  Jama'aare, waato mawɓe Gile'at mbi'mbi'tiri: “Moy aartata haɓugo bee Ammooni'en? Kaŋko o laato hooreejo dow jooɗiiɓe nder Gile'at fuu.”

