1  Sundukru alkawal Jawmiraawo faɓɓi nder lesdi Filisti'en lebbi joweeɗiɗi. 

2  Filisti'en mooɓti liman'en e hiila'en fuu, ƴami ɓe: “Ko mbaɗeten bee sundukru Jawmiraawo? E noy lornirten ndu?” 

3  Ɓe njaabi: “Fakat, to on ɗon lorna sundukru ɗowanteeɗo Isra'iila'en, taa lorne ndu sookru. Nelde dokkal bee maaru ngam ittuki hakkeeji mon haa on njamɗita. Bana non anndirton daliila ka o accaay hiitaago on.” 

4  Yimɓe ƴami: “Ɗume haani en njoɓa?” Ɓe njaabi: “Suuraaji ɓuule kaŋŋeeri jowi e doombi kaŋŋeeri jowi, gootel gootel ngam berniwol fuu. Ngam masiibo gooto ukkani berniiji Filisti'en jowi bee laamiiɓe muuɗum'en fuu. 

5  Mbaɗe suuraaji ɓuule mon e suuraaji doombi bonnanɗi lesdi mon, nelde ɗi haa ɗowanteeɗo Isra'iila'en ngam haa teddinon mo. Teema o hoynanan on e ɗowanteeɓe mon e lesdi mon tikkere maako. 

6  Taa caatine ko'e mon bana Misra'en e Firawna ɓooyma. Allah saatani ɓe haa ɓe njoofi Isra'iila'en. 

7  Kadi, mbaɗe moota kesa nga ga'i, koo'e na'i musininooji ɗiɗi ɗi meeɗaay kaɓɓirgal tawon, kaɓɓe ɗi haa moota man. Kooce nyalbi maaji, lorne ɗi haa saare. 

8  Nden koo'e sundukru Jawmiraawo, njo'ine ndu dow moota man, non boo akootiyel bee dokkal kuuje kaŋŋeeri go ngam ittuki hakkeeji mon. Ɓaawo maajum acce sundukru, ndu dilla. 

9  Ndaare ndu booɗɗum. To ndu yehi gal Bayti-Semes, laawol lesdi maaru, nden kam ɗum Jawmiraawo neldi en sarru maŋngu ngu'u. To ndu yehi laawol feere, en anndan naa kaŋko hiiti en, ammaa ɗum hoddiroore non.” 

10  Filisti'en mbaɗi bana nii. Ɓe koo'i na'i musininooji ɗiɗi, ɓe kaɓɓi ɗi yeeso moota, ammaa nyalbi maaji ɓe maɓɓi ɗi haa saare. 

11  Nden ɓe njo'ini sundukru Jawmiraawo dow moota man, non boo akootiyel bee doombi kaŋŋeeri e suuraaji ɓuule maɓɓe. 

12  Na'i tokki laawol yahugo Bayti-Semes, ɗi ɗon mboya, ɗi celaay haa juŋngo nyaamo malla nano sam. Laamiiɓe Filisti'en tokki ɗi haa njotti keerol Bayti-Semes. 

13  Yimɓe berniwol maajum ɗonno coda alkamaari nder waadiwol. Nde ɓe ɓaŋgti gite maɓɓe, ɓe ngi'i sundukru alkawal, ɓe ceyi. 

14  Moota na'i yotti ngesa Yosuwa, goɗɗo Bayti-Semes, dari ton, woodino hayre mawnde wonnde ton. Yimɓe Bayti-Semes ta'i leɗɗe moota, lii'ani Jawmiraawo na'i ɗiɗi fuu guleteeɗi goɗɗi. 

15  Lewi'en njippini sundukru Jawmiraawo e akootiyel bee kuuje kaŋŋeeri go. Ɓe njo'ini ɗum dow hayre mawnde man. Nyannde man yimɓe Bayti-Semes lii'ani Jawmiraawo guleteeɗi e kirseteeɗi. 

16  Laamiiɓe Filisti'en njowo ndaari ɗum fuu, nden ɓe kooti nyalaade maajum haa Ekuruun. 

17  Filisti'en nelduno Jawmiraawo suuraaji ɓuule kaŋŋeeri jowi ngam ittuki hakkeeji muuɗum'en, gootel gootel ngam berniiji muuɗum'en Asdod e Gaaza e Askalon e Gaat e Ekuruun. 

18  Doombi kaŋŋeeri ɓuri ɗuuɗugo, wooru wooru ngam berniiji nder maral laamiiɓe Filisti'en njowo fuu, diga berniwol cemmbiɗŋgol haa gure haa yotti hayre mawnde kommbi Bayti-Semes nder ngesa Yosuwa. Dow hayre man ɓe njo'inno sundukru alkawal. Nde ɗon ton haa wargo hannde. 

19  Jawmiraawo mbari worɓe cappanɗe njoweeɗiɗo nder yimɓe Bayti-Semes ujine cappanɗe njowo (

50  .

20  Ɓe mbi'i: “Moy foti daraago yeeso Jawmiraawo, yeeso Allah Ceniiɗo oo? Ndikka sundukru maako yaha nokkuure feere. Ammaa haa toy?” 

21  Ɓe neli nelaaɓe haa Kiriyat-Ye'arim, ɓe mbi'a yimɓe ton: “Filisti'en ngartiri sundukru Jawmiraawo. Ngare, njahre ndu haa mooɗon.”

