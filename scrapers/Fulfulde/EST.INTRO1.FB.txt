Nastuki
Deftere Asta ɗon anndina en ko saali haa Persiya wakkati laamiiɗo Ahasuwerus. Laamiiɗo oo seeri debbo muuɗum Wasti daliila sooynde ɗowtaare muuɗum. Nden o te'i Asta, paanyo debbo Yahuuduujo, ŋarniiɗo masin.
Ɓaawoɗon, Hamman, ɓurduɗo maŋngu caka saraaki'en Ahasuwerus fuu, nufi nattingo Yahuudu'en dahaaɓe nder lesdi Persiya fuu ngam Mardokay sali teddingo mo. Ammaa Mardokay, anndini Asta banndiraawo muuɗum joote gonɗe yeeso ummaatoore Yahuudu'en. O semmbiɗini mo haa o walla yimɓe maako. Asta hisni ɓe diga juuɗe wanywanyɓe maɓɓe bee cuusal ɗuuɗŋgal. Mardokay anndi Allah hisnan yimɓe muuɗum fakat. Allah hokki Yahuudu'en jaalorgal maŋngal dow Hamman e wanywanyɓe maɓɓe fuu (8—10:3).
Deftere nde'e ɗon faamtina boo daliila e maana juulde Puuriima (9:20-32).
Tokkindirki haalaaji:
Asta Yahuuduujo laati debbo laamiiɗo Persiya 1—2
Hamman nufi nattingo Yahuudu'en 3—5
Do'ere e maayde Hamman, ganyo Yahuudu'en 6—7
Yahuudu'en njaali wanywanyɓe muuɗum'en 8—10