Anniya aynugo berniwol
1Nde mahol lamsaama, mi tiggi pareeje haa dammuɗe boo, aynooɓe dammuɗe e yimooɓe e Lewi'en njo'itinaama nder kuuɗe muuɗum'en. 2Nden mi halfitini Urusaliima haa juuɗe deerɗiraawo am Hanani e Hananiya, kaliifaajo laamorde ngam kaŋko o ɓurdi yimɓe ɗuuɗɓe hoolaare e kulol Allah. 3Mi wi'i ɓe: “Taa aynooɓe maɓɓita dammuɗe Urusaliima sey to naaŋge ɓaŋgtake. Saa'i maɓɓugo boo, ɓe maɓɓa, ɓe pala ɗe hiddeko aynooɓe ngara koosa kuugal muuɗum'en. Koo'e aynooɓe caka jooɗiiɓe haa Urusaliima, ndarne woɗɓe haa pelle kuuɗe maɓɓe, woɗɓe boo yeeso cuuɗi maɓɓe.” 4Berniwol mawni, yaaji, ammaa jooɗiiɓe ton ɗuuɗaay. Ɓe nyiɓtaay cuuɗi tawon.
Inɗe e limgal Yahuudu'en aartuɓe wartugo diga daheeki
(Esira 2:1-67)
5Allah hokki yam numo, mi mooɓti mawɓe e kaliifa'en e ummaatoore ngam haa mi winnda inɗe maɓɓe fodde asli maɓɓe. Mi tawi deftere asli aartuɓe wartugo. Ndaa ko winnda nder maare:
6Ndaa limtuki yimɓe iwɓe lesdi Yahuuda, wartuɓe diga daheeki. Nabukodonosor, laamiiɗo Baabila dahino ɓe. Ɓe kooti Urusaliima e Yahuuda, koo moy haa wuro muuɗum. 7Ɓe ngartidi bee Zorobaabila e Yeesu'a e Nehemiya e Azariya e Ra'amiya Nahamani e Mardokay e Bilsan e Misperet e Biguway e Nehum e Ba'ana.
Ndaa limgal Isra'iila'en:
8Danygol Par'os, yimɓe ujine ɗiɗo e teemerre e cappanɗe njoweeɗiɗo e ɗiɗo (2.172).
9Danygol Sefatiya, yimɓe teemeɗɗe tato e cappanɗe njoweeɗiɗo e ɗiɗo (372).
10Danygol Araha, yimɓe teemeɗɗe njoweeɗiɗo e cappanɗe njoweeɗiɗo e njowo (775).
11Danygol Pahat-Mo'ab, waato danygol Yeesu'a e Yo'ab, yimɓe ujine ɗiɗo e teemeɗɗe njoweetato e sappo e ɗiɗo (2.812).
12Danygol Elam, yimɓe ujineere e teemeɗɗe ɗiɗo e cappanɗe njowo e nayo (1.254).
13Danygol Zattu, yimɓe teemeɗɗe njoweenayo e cappanɗe nayo e njowo (945).
14Danygol Zakkay, yimɓe teemeɗɗe njoweeɗiɗo e cappanɗe njoweego (760).
15Danygol Binnuy, yimɓe teemeɗɗe njoweego e cappanɗe nayo e njoweetato (648).
16Danygol Bebay, yimɓe teemeɗɗe njoweego e noogas e njoweetato (628).
17Danygol Asgada, yimɓe ujine ɗiɗo e teemeɗɗe tato e noogas e ɗiɗo (2.322).
18Danygol Adonikam, yimɓe teemeɗɗe njoweego e cappanɗe njoweego e njoweeɗiɗo (667).
19Danygol Biguway, yimɓe ujine ɗiɗo e cappanɗe njoweego e njoweeɗiɗo (2.067).
20Danygol Adiina, yimɓe teemeɗɗe njoweego e cappanɗe njowo e njowo (655).
21Danygol Ater, waato danygol Hezekiya, yimɓe cappanɗe njoweenayo e njoweetato (98).
22Danygol Hasum, yimɓe teemeɗɗe tato e noogas e njoweetato (328).
23Danygol Becay, yimɓe teemeɗɗe tato e noogas e nayo (324).
24Danygol Harif, yimɓe teemerre e sappo e ɗiɗo (112).
25Yimɓe Gibiyon, cappanɗe njoweenayo e njowo (95).
26Yimɓe Baytilaama e Netofa, teemerre e cappanɗe njoweetato e njoweetato (188).
27Yimɓe Anatot, teemerre e noogas e njoweetato (128).
28Yimɓe Bayti-Asmawet, cappanɗe nayo e ɗiɗo (42).
29Yimɓe Kiriyat-Ye'arim e Kefiira e Beerot, teemeɗɗe njoweeɗiɗo e tato (743).
30Yimɓe Rama e Geba'a, teemeɗɗe njoweego e noogas e ngo'o (621).
31Yimɓe Mikmas, teemerre e noogas e ɗiɗo (122).
32Yimɓe Baytila e Ayu, teemerre e noogas e tato (123).
33Yimɓe Nebo, cappanɗe njowo e ɗiɗo (52).
34Danygol Elam feere, yimɓe ujineere e teemeɗɗe ɗiɗo e cappanɗe njowo e nayo (1.254).
35Danygol Harim, yimɓe teemeɗɗe tato e noogas (320).
36Yimɓe Yeriko, teemeɗɗe tato e cappanɗe nayo e njowo (345).
37Yimɓe Lodo e Hadida e Oono, teemeɗɗe njoweeɗiɗo e noogas e ngo'o (721).
38Danygol Senaa, yimɓe ujine tato e teemeɗɗe njoweenayo e cappanɗe tato (3.930).
39Limgal liman'en:
Danygol Yeda'ya, waato danygol Yeesu'a, yimɓe teemeɗɗe njoweenayo e cappanɗe njoweeɗiɗo e tato (973).
40Danygol Immer, yimɓe ujineere e cappanɗe njowo e ɗiɗo (1.052).
41Danygol Pashuuru, yimɓe ujineere e teemeɗɗe ɗiɗo e cappanɗe nayo e njoweeɗiɗo (1.247).
42Danygol Harim, yimɓe ujineere e sappo e njoweeɗiɗo (1.017).
43Limgal Lewi'en:
Danygol Yeesu'a, waato danygol Kadmiyel e Hodawiya, yimɓe cappanɗe njoweeɗiɗo e nayo (74).
44Limgal yimooɓe:
Danygol Asaf, yimɓe teemerre e cappanɗe nayo e njoweetato (148).
45Limgal aynooɓe dammuɗe:
Danygol Sallum e Ater e Talmon e Akkubu e Hatita e Sobay, yimɓe teemerre e cappanɗe tato e njoweetato (138).
46-56Huuwooɓe kuuɗe pamare nder haykaliiru ɗon nder danygol yimɓe ɓe'e: Ciiha e Hasufa e Tabba'ot e Keeros e Si'a e Padoon e Lebana e Hagaba e Salmay e Hanan e Giddel e Gahar e Raaya e Recin e Nekoda e Gazzam e Uzza e Paseha e Besay e Me'uni'en e Nefusi'en e Bakabuk e Hasuka e Harhur e Bacalut e Mehida e Harasa e Barkos e Sisera e Tamaha e Niciha e Hatifa.
57-59Jeyaaɓe Suleymaanu ɗon nder danygol yimɓe ɓe'e: Sotay e Soferet e Perida e Ya'ala e Darkon e Giddel e Sefatiya e Hatil e Pokeret-Cebayim e Amon.
60Limgal huuwooɓe kuuɗe pamare nder haykaliiru e danygol jeyaaɓe Suleymaanu fuu, teemeɗɗe tato e cappanɗe njoweenayo e ɗiɗo (392).
61Woodi boo warɓe diga Tel-Melaha e Tel-Harsa e Kerub-Addon e Immer, ɓe mbaawaay wi'ugo to ci'e maɓɓe iwi haa Isra'iila malla naa non. 62Ɗum danygol Delaya e Tobiya e Nekoda, worɓe teemeɗɗe njoweego e cappanɗe nayo e ɗiɗo (642). 63Caka liman'en boo: Danygol Hobaya e danygol Koos e danygol Barjillay. O inndinaama Barjillay ngam kaaka maako ɓaŋgno ɓiɗɗo debbo diga danygol Barjillay mo Gile'at. 64Liman'en ɓe'e ɗaɓɓiti inɗe muuɗum'en nder defte asli muuɗum'en, ammaa ɓe tawaay ɗe. Ngam maajum ɓe ngurtinaama kuugal limanku. 65Ngomna wi'i ɓe, taa ɓe nyaama kuuje ɓurɗe senaago, sey to limanjo mawɗo ta'i haala ka'a bee uriima e tumiima.
66Limgal yimɓe jama'aare fuu waɗi ujine cappanɗe nayo e ɗiɗo e teemeɗɗe tato e cappanɗe njoweego (42.360). 67Ɓe ngoodi maccuɓe e horɓe nder jama'aare. Limgal maɓɓe waɗi ujine njoweeɗiɗo e teemeɗɗe tato e cappanɗe tato e njoweeɗiɗo (7.337). Ɓe ngoodi boo yimooɓe worɓe e rewɓe teemeɗɗe ɗiɗo e cappanɗe nayo e njowo (245) 68e geelooɗi teemeɗɗe nayi e cappanɗe tati e jowi (435) e bamɗe ujine joweego e teemeɗɗe joweeɗiɗi e noogas (6.720). 69Woɗɓe caka baaba-ci'e'en ndokki jawdi ngam kuugal nyiɓtaago. Ngomna waati haa ndesaari ceede kaŋŋeeri ujineere e taasaaje cappanɗe jowi e toggooje limanku teemeɗɗe jowi e cappanɗe tati (530). 70Woɗɓe caka baaba-ci'e'en mbaati haa ndesaari kuugal: Ceede kaŋŋeeri ujine noogas e cardi baakin kilo ujineere e teemerre (1.100). 71Yimɓe luttuɓe boo ndokki ceede kaŋŋeeri ujine noogas e cardi baakin kilo ujineere (1.000) e toggooje limanku cappanɗe joweego e joweeɗiɗi. 72Liman'en e Lewi'en e aynooɓe dammuɗe e yimooɓe e yimɓe woɗɓe e huuwooɓe kuuɗe pamare nder haykaliiru e Isra'iila'en fuu njooɗi nder gure muuɗum'en. Nde lewru joweeɗiɗaɓru waɗi, Isra'iila'en njooɗi nder gure muuɗum'en.