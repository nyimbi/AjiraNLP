Tornde nder wakkati ɓillaare
1Ngam kaliifaajo gime, bee moolooji marɗi ɓoggi joweetati.
Yimre Daawuda.
2Yaa Jawmiraawo, taa hiitam nder tikkere ma,
taa ɓoccam nder ɓernuki ma!
3Enɗam, yaa Jawmiraawo, ngam mi tampuɗo!
Yamɗitinam, yaa Jawmiraawo, ngam i'e am ɗon ndiwna,
4nafsu am fuu ɗon diwna!
Haa ndeye, yaa Jawmiraawo!
5Wartu, yaa Jawmiraawo, hisnam!
Wallam ngam daliila mbooɗeeŋga ma.
6Ngam wonɓe nder joonde maayɓe ciftortaa ma,
moy maŋgtete ton?
7Mi uumi haa mi somi,
jemma fuu gonɗi coofni be'itte am.
Mi ɗon waalo nder gonɗi am.
8Gite am mbonni ngam bojji,
ɗe tampi ngam daliila konne'en am.
9Ndaayeeɗam, onon waɗooɓe zunuuba fuu!
Ngam Jawmiraawo nani bojji am.
10Jawmiraawo heɗiti tornde am, Jawmiraawo jaɓi do'aare am.
11Konne'en am fuu cemtan, ɓe ndiwnan, ɓe loroto ɓaawo.
Nder ma'annde yiitere ɓe cemtan.