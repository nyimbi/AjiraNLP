Tammoraago Jawmiraawo
1Yimre jahaaŋgal haa Urusaliima.
Yaa Jawmiraawo, mi ɗon ewno ma,
ngam mi ɓilliiɗo masin.
2Nanam, yaa Jawmiraawo,
heɗita tornde am!
3To a limi aybeeji amin, yaa Jawmiraawo Allah,
moy waawata daraago yeeso ma?
4Ammaa haa maaɗa yaafuye woni,
ngam haa yimɓe kule.
5Mi ɗon tammoro Jawmiraawo.
Ɓernde am ɗon tammoro mo. Mi ɗon hoolo wolde maako.
6Mi ɗon yenwa Jawmiraawo masin,
ko ɓuri aynoowo keppananɗo fajiri.
Fakat ngenka am ɓuri keppanki maako.
7Onon Isra'iila'en, koole Jawmiraawo,
ngam haa maako mbooɗeeŋga woni,
o dimɗinoowo mawɗo.
8Kaŋko o rimɗinan yimɓe Isra'iila
diga aybeeji maɓɓe fuu.