Nastuki
Deftere Tooktaaki Tawreeta ɗon hawta waazuuji ɗi Muusa waɗani Isra'iila'en nder laɗɗe Mo'ab. Ɓe paɓɓi ton seɗɗa haa timmoode jahaaŋgal maɓɓe nder ladde, saa'i ɓe ɓadi nastugo lesdi Kanaana.
Ndaa kubaruuji mawɗi nder deftere nde'e:
1. Muusa siftinori yimɓe kuuɗe mawɗe ɗe Allah Jawmiraawo huuwi yaake ɓe ngurti lesdi Misra. O haɓɓi alkawal bee ummaatoore maako. O ɗowi ɓe nder duuɓi cappanɗe nayi nder ladde. O hisni ɓe juuɗe konne'en maɓɓe. O hokki ɓe umrooje maako e o waɗani ɓe iinaaji, o siftinori no bee mo'ere maako o hisniri ɓe, naa ngam ɓe ke'i ɗum (6:7-8).
2. Muusa siftinori ɓe umrooje Allah sappo, o sarwi yimɓe ɓe nuɗɗina Allah feere mum (4:39; 6:14-15). Nden o ekkitini ɓe dookaaji goɗɗi darnanɗi yahdu maɓɓe nder lesdi Kanaana.
3. Muusa siftinori yimɓe nafuuda alkawal Allah ngam maɓɓe. O tiɗɗini ɓe tokkaago bolle maagal foroy bee semmbe. O tinndini ɓe barkaaji dow ɗowtaare e naalooje dow sooynde ɗowtaare (27—28). O wasi ɓe suɓugo laawol ɗowtaare, dokkanŋgol ngeendam (30:15-20).
4. Yosuwa halfinaama kuugal Muusa, o laati hooreejo Isra'iila'en. Muusa maŋgti gooŋgaaku Allah bee yimre, nden o barkiɗini le'i Isra'iila sappo e ɗiɗi. Ɓaawo maajum o maayi nder lesdi Mo'ab haa fuunaaŋge maayo Urdun.
Bolle mawɗe tawete haa fasluwol 6:4-6. Yeesu ewni ɗe umroore ɓurnde mawnugo e teddugo: “Yiɗ Jawmiraawo Allah maaɗa bee ɓernde ma fuu e yoŋki ma fuu e semmbe ma fuu.”
Tokkindirki haalaaji:
Waazu Muusa aranu 1:1—4:43
Waazu Muusa ɗiɗaɓu 4:44—26:19
a. Bolle aranndeeje 4:44-49
b. Ciftorki e tinndinoore dow umrooje sappo 5:1—11:31
c. Dookaaji e wasuyeeji e tokkitaaki umrooje goɗɗe 12:1—26:19
Naalooje e barkaaji 27:1—28:68
Tabitinki alkawal Allah bee Isra'iila'en 28:69—30:20
Bolle Muusa ragareeje 31:1—33:29
Maayde Muusa 34:1-12