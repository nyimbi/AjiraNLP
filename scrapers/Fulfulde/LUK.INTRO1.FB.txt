Nastuki
Linjiila fodde Luka ɗon limta kubaruuji Yeesu diga danyeeki maako haa yotti ummitineeki maako. Ɗuuɗɓe tabitini ɗum Luka, doktaajo, gondunooɗo bee Pol winndi ka (Kol 4:14), haa soobaajo muuɗum Teyofilus. Linjiila ka'a ɗon anndina en Allah o enɗoowo meeriɗinaaɓe (4:18-19), bana Samariya'en (10:30-37; 17:11-19) e laafuɓe (16:19-31). Rewɓe boo ngoodi babal tilimŋgal nder deftere nde'e (8:2; 10:38; 23:27).
Ɓurna haala Luka ɗon tawe haa defte Linjiila goɗɗe, ammaa o ɓesdi faamtingo en dow danyeeki Yuhanna baɗoowo baptisma. Luka feere mum winndi yimre malaa'ika'en e garki waynaaɓe haa Baytilaama, ngeewta Yeesu bee mawɓe haa haykaliiru yaake o derkeejo e balndi feere feere bana Samariyaajo booɗɗo e ɓiɗɗo majjuɗo. Luka winndi boo kubaruuji ɗuuɗɗi ɗi Yeesu wolwi yaake o ɗon yaha Urusaliima (9:51—19:27).
Tokkindirki haalaaji:
Fuɗɗoode 1:1-4
Danyeeki e mawnuki Yuhanna e Yeesu 1:5—2:52
Waazu Yuhanna baɗoowo baptisma 3:1-20
Baptisma Yeesu e jarribeeki mum 3:21—4:13
Kuuɗe e waazu Yeesu haa Galiili 4:14—9:50
Jahaaŋgal diga Galiili haa Urusaliima 9:51—19:27
Asaweere Yeesu ragareere 19:28—22:46
Naŋngeeki, maayde e uweeki Yeesu Almasiihu 22:47—23:56
Ummitineeki, baŋguki e eeŋgineeki Yeesu 24