Yimre Paska
1Nde yimɓe Isra'iila ngurti Misra,
kamɓe danygol Yaakubu ɓe ceedi bee ummaatoore wolwannde wolde janannde,
2saa'i man lenyol Yahuuda laati jooɗorde Jawmiraawo seniinde,
Isra'iila boo laati maral maako.
3Maayo Maaliya yi'i ɗum, doggi.
Maayo Urdun lorti ɓaawo.
4Kooseeje picci bana jawɗi baali,
kooseehon boo bana ɓiɓɓe dammooji.
5An mbeela, ko doggin ma?
An Urdun, ko lorni ma ɓaawo?
6Onon kooseeje, ko waɗi on piccotoɗon bana jawɗi baali?
Onon kooseehon boo, ko ndiwoton bana ɓiɓɓe dammooji?
7An lesdi, diwnu yeeso Jawmiraawo,
diwnu yeeso Allah Yaakubu,
8mo laatinan tapaaje weendu,
mo laatinan tapaare ɓurnde saatugo seeɓoore.