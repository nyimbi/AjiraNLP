Faataare e halleende yimɓe
(Jabuura 53)
1Ngam kaliifaajo gime. Yimre Daawuda.
Faataaɓe ɗon mbi'a: “Allah walaa!”
Fakat, ɓe mbonnake, ɓe ɗon mbaɗa ko nyiddi.
Walaa baɗanɗo ko wooɗi.
2Diga asama, Jawmiraawo jimmiti, o ɗon laara ɓiɓɓe Aadama,
haa o yi'a to woodi marɗo hakkiilo,
ɓaditanɗo Allah.
3Ammaa ɓe fuu ɓe celi laawol gooŋga, ɓe mbonnake.
Walaa baɗanɗo ko wooɗi, walaa koo gooto!
4Waɗooɓe zunuuba ɓe'e fuu,
ngalaa hakkiilo na?
Ɓe ɗon nyaama ummaatoore am
bana nyaamugo nyaamdu,
ammaa ɓe ewnataa innde Jawmiraawo.
5Fakat, ɓe ndiwnan daliila kulol,
ngam Allah ɗon caka adili'en.
6On ɗon meeriɗina nufayeeje laafuɓe,
ammaa Jawmiraawo woni hisrude maɓɓe.
7Moy hokkata kisndam haa Isra'iila diga Siyona?
To Jawmiraawo wartiri ummaatoore muuɗum diga jeyaaŋgu,
nden kam danygol Yaakubu welweltan, Isra'iila seyoto.