1Kiitunite da Ekonikasuban kapaarasia nuka atumunikon, eroko kepona apaarasia nukaronok, eroko da ikar ikunyuna nainerar atiar, “Mam esiyalamikinit kes”: 2Eroko itudeneoro akoloŋ, ka aica, ka elap ka aacer, karaida kebono idouon kedau akiru aitep: 3
kapaaran naemaranuniata ikedarak etogo, irapanakinos ikagogon ok, inyeinete akeriak da naarai ikidioko kes, naitumutonorere ikereonokinok kadirisan. 4
Naegolokinere ikekia korot; naiyapaaror eporoto loka airiare, naenyounio ice kanuka aruo naka akweny, naisiyapaarere apesur kere nukekosiok: 5
Eebo, ekuriakaros ŋin yenetopolooritai, ka luitukurianete korot; ituroi ekuŋur, elaŋirior ebeerei da, edaun da emulalu: naarai elosi ituŋanan oreke loka ikar kere, koriariatos ikebworok korotin: 6eroko kelacara auno naka epuesa, arai atido naka esabu abwaŋ, arai amot abwaŋ katan, eroko kebila akokoro da katapar; 7
koboŋorete apua toma alup kwape kejaatar, kobonori da emoyo mama ejai Edeke lokekorakini. 8Inera Ekalimonokinan ebe, Aamameak nuka aamameak, kere eraas aamameak.
9Bobo da, naarai kerai Ekalimonokinan lokacoa, kiyatak aisisianakin ituŋa aijen; eebo, koomoomoenenei, komo, kisuduny da awaragasia nuipu.
10Abu Ekalimonokinan komo adumun akiro nuitoiokitai, ka ŋun da nukiwadikatai kaitenara, kes akiro nukabeit.
11Esubito akiro nuka lukacoa bala iketetin, ido akiro nuka ikapolok luka atukosia bala aseito nuibubutoi kojokan noi, nueinakinio kama ejai ekecokon ediopet. 12Bobo da, okokuka, kocam aicorio: emamei esaŋe aiswamaenen iitabon luipu; aisisia da nuipu itapasi akuan.
13Na ŋes esaŋe loka akirot; eirar kere: koyoŋitenenei Edeke, koricenenei akeicorakineta; naarai ŋun kes nuibusakinito ituŋanan. 14
Naarai eyauni Edeke ŋiniswam toma atubokinio, nepepe ka ŋinikirot nakibwaitai, arai naejok arai naerono.