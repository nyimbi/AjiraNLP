1Kanukinyo ibwasitor, wu EJAKAIT?
Kanukinyo inopenenaa kapakio nuka ationis?
2
Idopeo yenikican kotoma aiwoŋonut naka ikaronok;
Kikamunai kes kobotei lukebilete.
3Naarai ituro ikaronon kanuka aiŋobel nakotauke,
Yenikebit da enerit, eebo, elait ŋesi EJAKAIT.
4
Ebala ikaronon kotoma aiwononutuke ebe, “Mam itepeseni.”
Ebalas akeomisio kere ebe, “Emamei Edeke.”
5Eninik ikerotin apaarasia kere;
Itubesiakon iyedara kuju noi kakonyeneke:
Ido imuanari lukasurupoke kere.
6Ebala kotauke ebe, “Mam eriaŋiriaŋa;
Mam aanyuni ican aitodol aturio kere.”
7
Ileleba aitukuke elamit ka aimod ka areit;
Kwap kaŋajepeke ejai ameŋeranut ka numam adolit.
8Iboikin aiboisio nuperunet koronyia:
Eari yenemamei aronis kaiboisio nuka aiyeiyea.
Imwarakinit yenikalany akekonyen.
9Eŋopi kaperunet kwape keŋatuny kotoma abuake:
Idasi aikamun yenikican;
Ikamuni yenikican, ibwosuni koboike.
10Ekukumi, elolot,
Ibirorete ikekagogonok lukalanyak.
11Ebala kotauke ebe, “Emurwoki Edeke:
Ebwa akekonyen; mam eanyununei.”
12Konyou, wu EJAKAIT; Wu Edeke, kodak akonikan:
Sirikiimurwok yenikibakor.
13Kanukinyo emenitor ikaronon Edeke,
Atemar kotauke ebe, “Mam itepeseni”?
14Ibu koany; naarai iseseni ameŋeranut ka aidupor, aibwaikin akanikon:
Elunakina ikalany mama iŋal:
Ibu koraun ekeŋarakinan loka ikokiok.
15Kobil akan naka ikaronon:
Ituŋanan yenikaronis da, komo ijo akeronis aitodol neemamuunor.
16EJAKAIT ŋes Ekabaka loka ikar kere:
Amudiaros atekerin kotoma akwapuke.
17EJAKAIT, ibu kiira eipud loka luitasonos:
Itemonokini itauonokec, isiirari akonikit:
18Airabakin ikokiok ka luemwaŋitai,
Kinyek ituŋanan yenelomuni kalup ajaut kanuitukurianete.