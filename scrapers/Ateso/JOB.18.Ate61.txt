1Kosodi koboŋok Bilidad Esukit kotema atiar,
2“Itodoli ai alokit akiro?
Koomoom ber, kokau kinera isio.
3
Kanukinyo kinayaraa sio itiaŋ,
Karaunos lumam elaete kakonyenekon?
4
Ijo loigwaragwara bon kanuka akoninyunyura,
epedori akwap ainyeinio kanukon?
Arai bo atiida alemario kaiboisike?
5
“Eebo, ituduŋiorio aica naka ikaronon,
mam asara naka akimike ecauni.
6Eraun aica amuton kowemake,
ituduŋiorio atalake naejai kujuke.
7Eridakina agogoŋ naka ailametake,
elatanari ainerunike ŋes.
8Naarai akekeje kes ebirokinete ŋes oboi,
ido elosenenei neejaas aloketa.
9Ikamuni atacit aketatinyo,
ipoki eic ŋes.
10Imurumuraritai aipany kalup,
ka atacit korot.
11
Itukuriani ŋes etasuro kowaitin kere;
ido korukitor aduduŋit atatinyonoke.
12
Itamamauni eteŋei akegogoŋ,
iguanakini ŋesi kobunokin epola.
13Enyamenenei atutubeta nuka akuanake,
eebo, enyamenenei ekiyai loka atwanare atutubetake.
14
Erutununo kowemake loemuno ŋesi;
ido eyaununo mama ejai ekabaka loka etasuro.
15
Iboienenei kowemake yenimam erai yenike obe:
ebukokinio acukuman toma aiboisike.
16Eonionokinete cut akeliasio
kwap kokuju da itelio aketenuna.
17
Eoliori aiituneteke kakwap,
emameun ekekiror korot.
18Ireŋeario toma amuton anyoun kaica,
ido emejao anyoun kotoma akwap.
19
Mam ejaunos kikoku, karaida epapait kotuŋake,
karaida yenideikini ŋes kaneeboienenoo.
20Eumonokinete luetupanakinete akepaaran,
kwape kitukurianitere ŋul lukegeikinete.
21
Abeit ikote nen itogoi luka lumam edolito,
ido ŋin ŋes aibois naka ŋol kalomam ejeni Edeke.”