1
“Konye jo Yob, keŋaiŋait kopup ekainer,
kiira da akakiro kere.
2Koany, aooŋ akaituk,
ener aŋajepeka kaitukuka.
3
Elimorete akiroka aitenara naka etauka;
ineri akaituk nuejeni kabeit.
4
Naarai emoyo loka Edeke ŋes kasubi,
eiyeŋane da loka Lokapedor kere ŋes kainakini aijar.
5Arai ipedori, koboŋokinoi,
kinap akonikiro kakonyeneka, kobwo kokidiŋ.
6
Koany, ajai eoŋ neejai Edeke kwape ijaar ijo da,
eoŋ da abu keluŋuluŋuun kalup.
7
Koany, mam etasuroka kitukuriani jo,
kwabo mam akaridanakin kilaŋironokini.
8“Abeit iner ijo kapupi eoŋ,
eira da eporoto loka akonikiro ebe,
9
‘Arai loasegara, komamei aibucar;
arai lomam aronis, ido emameete numam edolit kotomakaŋ.
10
Koany, emoi ŋesi nukabenyanut kamakaŋ:
kanyarit lokasurupike;
11
eeni akakejen oloit,
erosi ŋesi ikarotin kere.’
12
“Koany, kaboŋokini jo, mam jo idolit kakirot kaŋin,
naarai itelekarit Edeke ituŋanan kapolou.
13
Kanukinyo itepegia ŋes?
Naarai mam ŋes imari etiai loka akiroke kere.
14Naarai inera Edeke irwan atipet,
Eebo, irwan aarei, karaida mam ituŋa ibwaikinitos itauon.
15
Toma airujasit, kaitapoet naka akuare,
arai kikamutu ajo nuipu ituŋa,
kojotoete kaperisio.
16Ŋes konyet eŋaaria aki nuka ituŋa,
kosodi aibwaikin aanyunet toma aisisianakiniokec,
17tetere elemuni ituŋanan kotoma ainerunike,
kosodi aibwa aiwoŋonut kotuŋanan;
18itikokini etauke kinyek adoere aipany,
ka akeijar da kinyek atwanare kekileŋ.
19
“Eleconorio da kariebo kaperisike,
kauta namam enaŋi kakojoke:
20tetere akeijar esaci atap,
ka eketau da inyamat lueminakinitos.
21
Edauni akekiriŋ komam bobo etakanuni;
ideleleunete akekojo numam lem etakanete.
22Eebo, ikunyakini etauke aipany,
ka aijarake da neejaas luemudiarete.
23
Arai ejai emalaika kaŋes,
ekejulan, ediopet kotoma olukumit,
aitodikin ituŋa nuibusakinito;
24
esiana mama ejai, etemari atiar,
‘Koyu ŋes kalomar toma aipany,
adum nalakunet;
25iteteuni akuanake aitelekarit naka ikoku;
eboŋokini toma apaarasia nuka atumunike.’
26
Ilipi Edeke, ido einakini asianut,
tetere eseseni akekonyen kaiyalama,
ido inyakakini ituŋanan adoliteke.
27Eyei kakonyen nuka ituŋa kobala ebe,
‘Adiaka eoŋ, kebelok nuedolito,
komam nukenarakinete.
28Alaku ekatau kinye alomar toma aipany,
akaijar da esesenenei aica.’
29Koany, iswamai Edeke akiro ŋun kere,
irwan aarei, eebo, irwan auni, neejai ituŋanan,
30
ainyakun eketau kotoma aipany,
tetere ecaikini aica naka lukajarak.
31Kojenu ijo Yob, kopupunoi:
kililiŋ, kener eoŋ.
32
Arai ejaas nuinera, koboŋokinoi,
kiner, naarai akoto aitojok jo.
33
Arai mam, kopupunoi,
kililiŋ, eoŋ da kesisianakini jo acoa.”