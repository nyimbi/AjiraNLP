1
Kotema EJAKAIT Musa kamodiŋ naka Sinai, kolap losodit kokaru lokiareit akaulo kanyounikec kakwap nako Misiri atiar, 2
“Bobo da ibus idwe luka Isirael aidar aleleŋio kapakike naeseunitai. 3Kapaaran nakitomonet kaoŋon naka elap kalo, idarete ŋes atiboŋ naka apakike naeseunitai: kwape ejaatar ikekisila kere, ido kwape ejaatar aicorakinetake kere, idarete ŋes.” 4Kolimok Musa idwe luka Isirael aidar alclenio. 5
Kidarete aleleŋio kotoma olap losodit, kapaaran nakitomonet kaoŋon naka elap, eboŋ, kamodiŋ naka Sinai: kwape ajaatar kere nuecorakinit EJAKAIT Musa, kiswamata idwe luka Isirael kwaŋin. 6
Ajaas ituŋa ice lumam alaete kanuka akuan naka etuŋanan lokatwan, kanuka ŋun mam apedorito aidar aleleŋio kapaaran kaŋin: kopotu mama ejai Musa ka Aaron kapaaran kaŋin. 7
Kotemasi ituŋa ŋul ŋes atiar, “Mam sio kilai kanuka akuan naka etuŋanan lokatwan: kanukinyo kirebokinitere sio, komam kicamakinitai ainakin ainakinet naka EJAKAIT kotoma apakike naeseunitai nepepe kidwe luka Isirael?” 8
Kotema kes Musa atiar, “Kidareutu; kapup ber nukecorakini EJAKAIT kanukus.”
9Kotema EJAKAIT Musa atiar, 10“Kolimok idwe luka Isirael ebe, Arai mam ituŋanan kayesi arai yenika aturiokus elai kanuka akuan nakatwan, ido arai ejai ituŋanan toma alosit naelwana, ibus ŋes aidar aleleŋio kama ka EJAKAIT; 11
Idarete ŋes eboŋ kapaaran nakitomonet kaoŋon kotoma olap lokiareit; enyamete kimugatin lumam itubuunitoi ka edia loedwar. 12
Sirikideut idiobore aitodol tupuruc, karaida aibil adiokoit: idarete kesi aleleŋio kwape ejaar ekisil kere. 13
Konye ituŋanan yenelai, komam ejai toma alosit, kosodi aiŋer aidar aleleŋio, egelario ituŋanan ŋin kotuŋake; naarai mam abu koinak ainakinet naka EJAKAIT kotoma apakike naeseunitai, ibwoki ituŋanan ŋin adiakareteke. 14
Ido arai kebu emoit aiboienen nepepe kayes, kosodi aidar aleleŋio kama ka EJAKAIT; kwape ejaar ekisil loka aleleŋio, ido kwape ejaar aicorakineteke, iswamai kwaŋin: ijaunos kekisil ediopet, yes kere, imoit ka iuriat.”
15
Kapaaran naebubukinere ewema lokalaunan korapia edou ewema lokalaunan, ŋes ewema loka aitejenunet: ido eboŋ kotakan kokuju kewema bala akim, aitodol tupuruc. 16
Kojaenena kwaŋin duc: korapianari ŋes edou paaran, kotakanunenei akim kuare. 17
Naelemanarere edou kokuju owema, akauloke konyounete idwe luka Isirael alosit: ido toma aibois naasiponokin edou, ŋina ŋes edukurenenete idwe luka Isirael. 18
Alosenenete idwe luka Isirael kaicorakinet naka EJAKAIT, ido edukurenenete da kaicorakinet naka EJAKAIT: eboienenete koidukurunukec adaun apak kere naajaar edou kuju owema lokalaunan. 19Ido naasalanakinia edou kuju owema lokalaunan apaarasia nuipu, edarenenete idwe luka Isirael akirot naka EJAKAIT, komam elosete. 20
Acepakio ajaenena edou kuju owema lokalaunan apaarasia adis; kosodi kwape ajaar aicorakinet naka EJAKAIT eboienenete koidukurunukec, ido alosenenete kwape ajaar aicorakinet naka EJAKAIT. 21
Acepakio ajaenena edou kuju owema eboŋ aitodol tupuruc; naalemanarere edou tupuruc, alosenenete kesi: arai kerai paaran arai kuare, naalemanarere edou, alosenenete kesi. 22
Arai apaarasia aarei arai elap, arai ekaru, esalakinia edou kuju owema, iboie kanen, eboienenete idwe luka Isirael koidukurunukec komam elosete: konye naalemarere kolosete. 23
Edukurenenete kaicorakinet naka EJAKAIT, ido alosenenete da kaicorakinet naka EJAKAIT: edarenenete akirot naka EJAKAIT, kaicorakinet naka EJAKAIT kama ka Musa.