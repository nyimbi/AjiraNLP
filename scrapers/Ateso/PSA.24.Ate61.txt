Esabuli loko Daudi.
1
Alup eraas nuka EJAKAIT, ka ailelebakec;
Akwap kere, ka ŋul da luiboienenete kotoma.
2Naarai abu ŋesi kosipok roma aŋolol,
Abu kisieat kakalelen.
3Iŋai bo yenedokari moru loka EJAKAIT?
Iŋai bo da yenebwoi kaiboisike nakalaunan?
4
Ŋin yenejaas akanin nuelaete, etau da loesegara;
Yenimam itonyounit eketau mama ejaas aamameak,
Kwabo mam iyapot aimod.
5Itusulianyi EJAKAIT ŋin,
Edeke da loka akeitajario einakini adolit.
6Na ŋes atur naka iŋul kaluemoete ŋes,
Luemoete akonyenekon, wu Edeke loka Yakob.
Sela.
7
Kitonyoutu akwesikus, yes irutei!
Konyoutu yesi da, ikirigin lumam idaunos!
Koloma Ekabaka loka aibuses.
8Iŋai bo Ekabaka loka aibuses?
EJAKAIT lokagogoŋ lokapedor, EJAKAIT lokagogoŋon kojie.
9Kitonyoutu akwesikus, yes irutei!
Eebo, kitonyoutu, yes ikirigin lumam idaunos!
Koloma Ekabaka loka aibuses.
10Iŋai bo Ekabaka lo loka aibuses?
EJAKAIT loka ajoresio,
Ŋopeŋol ŋes Ekabaka loka aibuses. Sela.