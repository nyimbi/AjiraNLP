1
“Kisukuny ijo Aaron onacekon, ka odweke nepepe kaŋes, kodwe luka Isirael, kejaanak eoŋ kosasedotene, Aaron, ka Nadab ka Abiku, ka Eleasar ka Itamar, odwe luka Aaron. 2
Ido iswamakini onacekon Aaron inapen lukalaunak, kanuka aibuses ka ajokis da. 3
Ilimokini kere luejaas itauon luka apirianut, lueteleleb eoŋ kemoyo loka acoa, kiswamata inapen luka Aaron aitalaunia ŋes, kejaanak eoŋ kosasedotene. 4Lu kes inapen luiswamaunete kesi; yenikatorob, ka epod,
ka ekaso, ka ekooti loocerer, ka egoe lokieniena akou, ka aenetait naka aŋabet: iswamakinete Aaron onacekon ka odweke inapen lukalaunak, kejaanak eoŋ kosasedotene.
5“Eyaŋaarete esabu, ka lobululu, ka lomuge, ka Lokareŋan, ka ebaputa loejok. 6
Iswamaunete kesi epod loka esabu, ka lobululu, ka lomuge, ka Lokareŋan, ka ebaputa loecipitai kiusio lueriim, aswam naka ekeswaman kaloepiriana. 7Ejaunos lukokeperin iarei luimorikikinitai kosanetakec iarei; tetere imorikikina. 8Aenet da naicipitai kapirianut, naejai tomake aenia, koputos akeswam kaswam naka egoeke; loka esabu, ka lobululu, lomuge, lokareŋan, ka ebaputa loecipitai kiusio lueriim. 9Ido iyaŋaari amor aarei nuemelomeloto, kigiranak nen ikiroria luka idwe luka Isirael. 10Ikiroriakec ikanykape amoru adiopet, ka ikiroria ikanykape luesalitos amoru nakiareit, kwape ejaar auriokec. 11Aswam naka ekegiran amor, kwape igiria emacar, ŋes igiria ijo amor ŋun aarei kwape ejaatar ikiroria luka idwe luka Isirael: ilukuni kes kapesan nuka esabu. 12
Ibwaikini da amor ŋun aarei okeperin luka epod, araun amor nuka aisiitunet kanuka idwe luka Isirael: edakari Aaron ikiroriakec akonyen nuka EJAKAIT kokeperinike iarei araun aisntunet. 13Iswamauni da apesan nuka esabu: 14Ka irikoi iarei luka esabu kaloelai; iswamauni kwape kaunoi, kaswam kanaeojitoi: ienikini da irikoi lueojitoi toma apesan.
15
“Ido iswamauni yenikatorob yeniketube, aswam naka ekeswaman kaloepiriana: iswamauni kwape kaswam naka epod; yenika esabu, ka yenibululu, ka yenimuge, ka yenikareŋan, ka ebaputa loecipitai kiusio lueriim, iswamauni ŋes kwaŋin. 16Eraun yenika agoria aoŋon nueriakanara, ekudokinitai bala eriagi, aojauke eraun atutubet naka ekubit, alalauke da atutubet naka ekubit. 17
Ido ipiripiranakini amor nekiminaikina, ikokoron iwoŋon luka amor: ekokoro loka asadia, * ka atopasit, * ka karubunikol * ŋes eraun ekokoro losodit; 18Ekokoro lokiareit loka emeralid, * ka asapiro, * ka diamod*; 19Ekokoro lokiwuniet loka eyasit, * ka aget,* ka ametusit*; 20Ka ekokoro lokiwoŋonet loka aberul, * ka naemelomelot, * ka ayaseper
; elukunio esabu loiminaikinere. 21
Eraunos amor kwape ejaatar ikiroria luka idwe luka Isirael, atomon ka nuarei, kwape ejaatar ikiroriakec; kwape igiria emacar, ŋinituŋanan kwape ejaar ekekiror, eraunos kanuka atekerin atomon ka nuarei. 22Ido ibwaikini toma yenikatorob irikoi kwape kaunoi, luka aswam naeojitoi naka esabu kaloelai. 23Ibwaikini da igilun iarei luka esabu toma yenikatorob, ibwaikini igilun ŋul iarei osaŋeta iarei luka yenikatorob. 24Ibwaikini irikoi iarei luka esabu lueojitoi toma ogilun iarei lukosaŋeta luka yenikatorob. 25Ibwaikini isaŋeta ice luka irikoi ŋul luarei lueojitoi toma apesan kwa aarei, kosodi aibwaikin okeperin luka epod, kowaike lokoiŋaren. 26Iswamauni da igilun iarei luka esabu, ibwaikini toma osaŋeta iarei luka yenikatorob, toma atokitoitike, naejai owai lokotoma loka epod. 27Iswamauni igilun iarei luka esabu, kosodi aibwaikin toma atutubeta aarei nuka ikeperin luka epod kwapuke, kowai lokoiŋaren, eiduny kaimorikikinetake, kuju aenet naka epod naicipitai kapirianut. 28Eenikinete igilun luka yenikatorob ka igilun luka epod keusi lobululu, tetere iboie kokuju aenet naka epod naicipitai kapirianut, tetere mam yenikatorob ilajakin kepod. 29
Ido enapenenei Aaron ikiroria luka idwe luka Isirael kotoma yenikatorob yeniketube kotauke, naelomanaria aibois nakalaunan, araun aisiitunet natir kakonyen nuka EJAKAIT. 30
Ibwaikini Urim ka Tumim
toma yenikatorob yeniketube; ejaununos otau loka Aaron, naelomanaria akonyen nuka EJAKAIT: enapenenei Aaron etube loka idwe luka Isirael kotauke tiritir kakonyen nuka EJAKAIT.
31
“Iswamauni ekaso loka epod korai kere lobululu. 32Ejaun apedot kotomake neitori akou: ejaun atokitoit p-aka aswam naicipitai airimor apedotoke, kwape kapedot naka ekooti loka acuma, kinyek acilio. 33Toma atweleike iswamakin akamamagan nuka lobululu, ka lomuge, ka Lokareŋan, airimor atwelei kere; ka icirin luka esabu kidiŋikec airimor: 34Ecirit loka esabu ka akamamaga, ka ecirit loka esabu ka akamamaga, airimor atwelei nuka ekaso. 35Ido enapenenei Aaron aijaanakinia: iiranario da aruokec naelomanaria aibois nakalaunan akonyen nuka EJAKAIT, naelomununia da, kinyek atwanare.
36
“Iswamauni amekemeket nakesabu kaloelai, kigirak ŋes, kwape igiria emacar ebe, IKALAUNAN YENIKA EJAKAIT. 37Ieni keusi lobululu, ido ejaun ogoe lokieniena akou; ejaenena kiŋaren kegoe lokieniena akou. 38
Ido ejaenena oreet loka Aaron, ibwokenenei Aaron numam adolit nuka iboro lukalaunak, luitalaunete idwe luka Isirael kotoma ainakinetakec kere nukalaunak; ejaenena oreet loka Aaron apaarasia kere, tetere ecamunio kes kakonyen nuka EJAKAIT.
39“Icipuni ekooti locerer loka ebaputa kaloejok, iswamauni da kebaputa kaloejok egoe lokieniena akou, iswamauni aenetait naka aŋabet, aswam naka ekasonyan.
40
“Ido iswamakini idwe luka Aaron ikootin, iswamakini kes aeneta nuka aŋabes, akopiran da iswamakini kes, kanuka aibuses ka ajokis. 41
Itanapi kes Aaron onacekon, ka odweke; inyonyoikini kes akinyet, itiakuni kes, italauni kes, tetere kejaanakinete eoŋ kosasedotene. 42
Iswamakini kes ipalei luka ebaputa arapakinia awatekec nuejaas titai; egeunete kanabes kiton amurwos: 43
Enapenenei Aaron, ka odweke, naelomanariata toma owema loka airiamunun, arai naikunyakiniata otem aijaanakin kotoma aibois nakalaunan; tetere mam ibwokete numam adolit, kosodete atwakare: eraun ekisil kamake ka aurike naetupanakini ikar kere.