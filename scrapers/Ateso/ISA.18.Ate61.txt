1
Wu okwe, akwap naka abebenoka nuipukupukos,
Naejai okekwa kicorin luka Etiopia:
2Naijukari ikiyakia aitor aŋolol,
Toma atakerin nuka aladoi ebe,
Koloto, yes ikiyakia luitiroko,
Mama ejai ateker naeojak ituŋa luerurut da,
Ateker nasogim ameun kageunetekec kiton kwana;
Ateker naekorokoroi naipudapudai,
Naetiakito icorin akwapukec!
3Yes kere luiboiete kakwapin,
Ka yes da luidukurete kakwap,
Naikeikinia emedera koroŋan, kosesenete yesi;
Naekutakinere arupepe, kopuputu yesi.
4Naarai kabala EJAKAIT eoŋ kwanata ebe,
“Apaluni eoŋ, aseseni ajai aiboisika naeboio;
Kwape aibuse naipiororoi kocai akoloŋ,
Kwape elisina loka akopyo kaibuse naka aisak.”
5Naarai eriŋa aisak kedoluno, kerinyosi atur,
Eluoros atur imusabibun luimomwotos,
Kotubutubei ŋesi luitocete kicilikikin lukidimet,
Atenuna da nuepesitos ejepari ŋesi, elemari da.
6Ejalakinitai kere akweny nueurupitos nuka iroŋan,
Ka itiaŋ da luka akwap,
Toma aiporo enyamenenete akweny nueurupitos,
Toma akamu da enyamenenete itiaŋ kere luka akwap.
7
Kapak kaŋipe kaŋin einunio EJAKAIT loka ajoresio
Ainakinet naka ituŋa lueojak luerurut da,
Ateker nasogim ameun kageunetekec kiton kwana;
Ateker naekorokoroi naipudapudai,
Naetiakito icorin akwapukec,
toma aibois naka ekiror loka EJAKAIT loka ajoresio, moru Sion.