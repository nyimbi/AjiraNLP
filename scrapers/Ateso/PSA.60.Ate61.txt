Loka Ekapolokiton lueruos; aruo naka Susan Edut: Mikitam loka Daudi, aisisianakinia: nakepegatar k Aram-nakaraim ka Aram-soba, koboŋ Yoab, kodany ilukumin itomon ka luarei luka Edom kAditot naka Abalaŋ.
1Wu Edeke, kicaka sio, kibilibil:
Ibu konyunyurikin; okwe kinyakunai bobo.
2Ibu kisimaran akwap; ibu kocil ŋes:
Kiteteu neetiyanakina; naarai ijaŋijaŋa.
3Ibu kitodik ikonituŋa nuetioko;
Kitamat da sio ebino luka aigesitoi.
4
Iinak ŋul lukiyoŋito jo emedera,
Tetere itodiario ŋes kanuka abeit.
Sela.
5
Tetere eyuunio iminanakon,
Kitajar kakonikan nakoteten, koboŋokinoi.
6
Ener Edeke kotoma alauniteke ebe: “Ebwoŋakini;
Atiaki Sekem, akori aditot naka Sukot.
7
Gilead akan; Manase da akaŋ;
Epuraim ŋes aigaet naka akouka;
Yuda ŋes ekabela loka ajakanut.
8Moab da ŋes akailoŋis;
Edom ŋes acakakini akamukat:
Ijo Pilisitia, kibwoŋ kanukaŋ.”
9Iŋai bo ketolomari ore loegogoŋ?
Iŋai bo keŋarenikini kiton Edom?
10
Wu Edeke, mam kereka kicaka ijo sio?
Kwabo mam iupasi kaiorekosi, wu Edeke.
11Kiŋarakinai kama ejai lokasurup:
Naarai aiŋarakin naka ituŋa emamei ajokis.
12
Kiswamai oni nuka atitiŋ kaiŋarakin naka Edeke:
Naarai ŋol ŋes ipudapudai lukasurupowok.