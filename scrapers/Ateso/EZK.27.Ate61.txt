1Kobu bobo akirot naka EJAKAIT mama ajai ebe: 2
“Ijo da, okoku loka etuŋanan, kokuudian Turo; 3
kolimok Turo ebe, Wu jo loiboie kaneelomarere aŋolol, loirai ekagwelanaran loka atekerin mama ejaas apujana, inera kwanata Ejakait EDEKE ebe:
Ijo, wu Turo, iner ebe,
‘Adolit eoŋ kajokis.’
4Ejaas iikorunokon otau loka aŋololin;
Itodolito ikadukokokon ajokisikon.
5
Eswamata abaoikon kere
Koberosin lueyaunio koSenir:
Ayaut iresia koLebanon Aiswamakinia jo epir.
6
Eswamata akiŋolakon koluan luko Basan;
Eswamata atutubetakon nukokwap koteasurin
Lueyaunio kapujana nuka Kitim,
Kitwalitete kikela luka itomei.
7
Korai emederakon loka ebaputa loejok
Loesonyitai loeyaunio koMisiri,
Koraun aanyunetekon;
Ijesesinei lubulului ka lumugeik
Lueyaunio kapujana nuka Elisa
Kiswapito jo.
8Keraas ikonikekwaŋak
Luiboiete koSidon ka Arubad;
Ijo Turo, kejaas lukacoakon kotomakon,
Keraas ikeŋarenokokon.
9
Imakio luko Gebal, ka lukacoake
Keraas ikanwokakakon kotomakon;
Atakerin kere nuka aŋolol nepepe kikenareŋokokec
Kejaas tomakon aisiecanar igwelanarakon.
10
“Perusia ka Lud ka Put kejaas ajorekon, ikajiokokon: kikajanakinete ibukui ka akopiran tomakon; kiturito akonijokis. 11Kejaenenas ituŋa luka Arubad nepepe kajorekon kuju arwatatinikon airimor, kejaenenas Igamain toma abwasinikon: kikajanakinete ibukuikec arwatatinikon airimor; itodolito ajokisikon.
12
“Kerai Tarusis ekagwelanaranikon kanuka aipues naka abar nakiponesio luipu; kisiceanarete epuesa, ka asua, ka adebe, ka asasin kanuka iborokon. 13
Yaban, ka Tubal, ka Mesek, keraas ikagwelanarakakon; kisiceanarete kesi awat nuka ituŋa ka iboro luka aisinin kanuka igwelanarakon. 14
Kisiceanarete lukokek loka Togaruma ibalasin ka ibalasin luka ejie ka inyubun kanuka iborokon. 15
Keraas ituŋa luko Dedan ikagwelanarakakon: keraas apujana nuipu agwelanaret naka akanikon: kiinununete ikela luka itomei ka eboni,
aisiecanar. 16Kerai Edom ekagwelanaranikon kanuka aipues naka aswamisiokon: kisiceanarete imeralidin, ka lumugeik, ka aswam naesonyitai, ka ebaputa loejok, ka koral,
ka amor da nukareŋak kanuka iborokon. 17
Yuda ka akwap naka Isirael keraas ikonikagwelanarak: kisiceanarete akima nuka Minit, ka Panag, ka esik ka akinyet, ka emim kanuka igwelanarakon. 18Kerai Damasiko ekagwelanaranikon kanuk: aipues naka aswamisiokon, kanuka aipues naka abar nakiponesio luipu kebino loka Kelubon, ka ajul nuekwaŋak nuka amerekekin. 19Kisiecanaret Bedan ka Yaban iusio kanuka iborokon: asua nuepwatat, ekasia, ka akalamu keraas igwelanarakon. 20
Kerai Dedan ekagwelanaranikon loka igoen luketiai lukibwanenis. 21
Arabia, ka ikapolok kere luko Kedar, keraas ŋul ikagwelanarak luka akanikon; imerekekin ludidik, ka imerekekin ka akinei keraas ikagwelanarakakon luka ŋul. 22
Ikagwelanarak luko Seba ka Raama keraas ikagwelanarakakon: kisiceanarete luitelekarito kere kalueuru maa, ka amor kere nuketiai, ka esabu, kanuka iborokon. 23
Karan, ka Kane, ka Eden, ikagwelanarak luko Seba, ka Asur ka Kilimad, keraas ikagwelanara kakon. 24Keraas ŋul ikagwelanarak luka iboro lueseunitai, iloun lubululu ka luesonyitai, ka asadukun nuka inapen luibusak, nueenitai kaunoi nueswamaunio keres, kalugwelanarakon. 25
Keraas ameerin nuka Tarusi nukalotok nuka igwelanarakon.
Kitelelebi, kitubusikinitete noi
Kotoma otau loka aŋololin.
26
Kiyanaasi ikekwaŋakakon akipi nuipu:
Kibili ekwam lokokide kotau loka aŋololin.
27
Abarakon, ka iborokon igwelanarakon,
Ikekwaŋakakon, ka ikeŋarenokokon,
Ikanwokakakon, ikesiecanarak luka igwelanarakon,
Ka ituŋakon kere lukajiok, luejaas tomakon,
Nepepe katukotokon kere naejai kidiŋikon,
Ibirokinos otau loka aŋololin
Apaaran naka aibirorikon.
28Emaranete ironyia
Kanuka eporoto loka aimony naka ikeŋarenokokon.
29
Ijesunos kameerinikec
Kere luitiŋito akiŋolia.
Ikekwaŋak, ka ikeŋarenok kere luka aŋolol,
Ebwoete do kaneonit.
30
Isiirarete ikeceporotoi mamakon,
Edelorete,
Iwelanakinos apua akwesikec,
Ibelibelos kokurwon.
31Ebarenos kanukon, enapete ipukoi,
Ido emonyete akiyo kanukon kokadakinito itauonokec
Kaibworo naedwar.
32Kotoma aimonyokec ekuudianete kanukon,
Kikuudianikinete ebe,
‘Iŋai ma eputosi bala Turo,
Bala ŋol loisililinio kokidiŋ aŋolol?
33Nakelomuniata iborokon kotoma aŋolol,
Kisimonik ituŋa luipu;
Kanuka aipues naka abarakon ka igwelanarakon
Kitabar ikabakan luka akwapin.
34Kwana kibilata aŋololin
Kataro naka akipi,
Kolumosi igwelanarakon ka atukotokon kere
Nepepe kajo.
35
Kiumokis luiboiete kere kapujana,
Akuriakata noi ikabakanakec,
Anyorididoto ireetakec.
36
Kisuasi ikagwelanarak kokidiŋ otuŋa;
Iraun etasuro,
Mam bobo ijaun.’ ”