1
Kotema Edeke Yakob atiar, “Konyou, kolot Bet-el, kiboikin ŋina: kodukok ŋina etem loka Edeke, loabu kitaanyikin jo naikeria kakonyen nuka onacekon Esau.” 2
Kosodi kotema Yakob lukokaleke, ka ŋul kere lukejaas kaŋes atiar, “Kolemasi idekesio lukacekwapin luijaatatar, kitalaunos, kiloco ikusinapen; 3
Kanyoutu, kaloto Bet-el; adukokini eoŋ da ŋina etem loka Edeke, loabu kaboŋok kapaaran naka icanika, loajaenena keoŋ korot loetorenenei.” 4
Koinakis Yakob idekesio lukacekwapin kere lukejaas akaninikec, ka itetio lukejaas akikec; kibwa Yakob kes kokwap kelua lokeapie koSekem.
5
Kolototo: kojai akurian naepol oreria luerimoritos kes, mam apotu kibwapakis idwe luka Yakob. 6
Kwaŋin kodolo Yakob Lus, naejai akwap naka Kanaan (ŋin ŋes Bet-el), ŋes ka ituŋa kere lukejaatar. 7
Kodukok nen etem, komaik aibois El-bet-el:
naarai nen etakanikinor Edeke, naakeria kakonyen nuka onaceke. 8
Kotwana Debora akasaan naka Rebeka, kidaikinai kwap naka Bet-el kwap kelua: komaikinai ekiror Alon-bakut.
9
Kitaanyikin bobo Edeke Yakob, nakebunio koPadan-Aram, kisirereŋ ŋes. 10
Kotema Edeke ŋes atiar, “Ekonikiror Yakob: mam bobo kinyaritai Yakob, konye do Isirael ŋes ekonikiror.” Komaik ekekiror Isirael. 11
Kotema Edeke ŋes atiar, “Eoŋ Edeke Lokapedor kere: kouriar kiyatakin; ateker ka atukot naka atekerin epote kamakon, elomunete da ikabakan kakuanakon. 12
Ido akwap naabu kainak Aburaam ka Isaak, kainakini jo, ka akoniwur naetupanakini ainakini akwap ŋin.” 13
Konyou Edeke kama ejai kaibois kanaeneratatar kaŋes kolot. 14
Kosipok Yakob epir kaibois kanaeneratatar kaŋes, epir loka amoru: kobukok ainakinet namatat, kobukok da akinyet. 15Komaik Yakob aibois naeneratatar Edeke kaŋes ekiror Bet-el.
16Kobwota koBet-el; eroko ideuna apak edit adolore Epurat: korieb Rakel aidoun naa ti ono noi. 17
Kosodi erieba ŋesi kanuationor aidoun, kotema akesidon ŋes atiar, “Sirildkurianar; naarai idumuni nat icekoku yenitelepat.” 18Kosodi kanen, keapu akeijar adaun (naarai abu kotwana), komaik ikoku ekekiror Ben-oni;
konye papake komaik ŋes Benyamin.
19
Kotwana Rakel, konukai korot loalosi Epurat (ŋes Bet-lekem). 20
Kitemok Yakob epir kuju kaketes: ŋes Epir loka ates naka Rakel aitodollolo. 21
Kobwot Isirael, kibubuk ewemake juwai loka etogo loeoja noi loka Eder.
22
Kosodi nakiboio Isirael kakwap kaŋin, kolot Reuben kopero ka Bilika aberu naka papake; kiira Isirael ŋun, Emwaasi odwe luka Yakob itomon ka luarei: 23
Odwe luka Lea; Reuben, ekiyai loka Yakob, ka Simeon, ka Lebi, ka Yuda, ka Isakar, ka Sebulun; 24Odwe luka Rakel; Yosep ka Benyamin. 25Odwe luka Bilika, abulesit naka Rakel; Dan ka Naputali: 26Odwe luka Silupa, abulesit naka Lea:
Gad ka Aser: ŋul kes odwe luka Yakob, lukeurio koPadan-Aram. 27
Kodol Yakob mama ejai Isaak papake Mamure, Kiriat-araba (ŋes Keburon), nekiboieneneoto Aburaam ka Isaak. 28Kobut Isaak ikar akwatat ka akaisakanykauni. 29
Kojal Isaak aijar, kotwana, koyaŋaarai mama ejaas iketuŋa, komojon kodaunite ikar luipu: kidaata ŋes odweke Esau ka Yakob.