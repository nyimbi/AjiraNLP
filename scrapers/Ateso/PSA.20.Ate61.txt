Loka Ekapolohiton lueruos. Esabuli loka Daudi.
1
Koboŋok EJAKAIT jo kapaaran naka aiyaloŋoŋ!
Ekiror da loka Edeke loka Yakob kitadakari jo kujul
2Kijukanakini iŋesi jo aiŋarakinio naebuni kaibois nakalaunan,
Koinanakini agogoŋ naebuni koSion.
3Kiitununei ŋesi ainanakinetakon kere,
Koeamununei ako nisuban nuicweio.
Sela.
4
Koinanakini ŋesi jo nuimiela ekonitau,
Kitodolenenei nuineruni kere.
5
Kipikonori isio kotoma aitajarakon;
Kikianari imederanawok kokiror loka Edekewok.
EJAKAIT kitodolonokini nuilipi ijo kere.
6Natikwana ajeni ebe itajari EJAKAIT ekinyonyoikitonoke akinyet;
Eboŋokini kojai akujuke nakalaunan
Kagogoŋ naitanaleuni naka akekan nakoteten.
7
Emunosi ice agalin, ice da ibalasin;
Konye oni kilimit ekiror loka EJAKAIT Edekewok.
8Akukumoto, ebiroros:
Konye oni kinyou, kibwoi.
9Kitajar, wu EJAKAIT:
Koboŋok Ekabaka oni nakiworoo.