Loka Ekapolokiton lueruos. Esabuli loka Daudi.
1Isiyalamanakini ekabaka akonigogoŋ, wu EJAKAIT; Elakanari ca noi kanuka akoniitajar!
2
Ŋaik ŋes nuimiela eketau,
Kwabo mam imikit nuilipit akeituk.
Sela.
3Naarai iŋarenikini iŋes karerenesio nuka ajokis:
Itanapikini akouke aboko naka esabu loililiauna.
4
Abu kilip ijo aijar, ibu koinak;
Apaarasia nuipu, nuka ikar kere.
5Epol akeibuses kotoma aitajarakon:
Itanap ayoŋio ka apolou.
6Naarai itarau ŋes loka arereŋesio ikar kere:
Isiyalamikini ŋes kalakara kakonyenekon.
7
Naarai emuno ekabaka EJAKAIT,
Ido kanuka asianut-nakamin naka Loejai kuju kaku; mam iriaŋiriaŋa.
8Edolokini akonikan lukasurupokon kere:
Edolokini akonikan nakoteten ŋul lukilaito.
9
Itusubi kes bala eupa loesarani kapak naka anyunyurakon.
Ilikori EJAKAIT kes kotoma aliliteke,
Ido enyamari kes akim.
10Imudiari akeceraito kakwap,
Akeceur da kodwe luka ituŋa.
11Naarai apotu kokanata aiswamakin jo aronis:
Kobila da ebotet lomam epedorete aitodol.
12Naarai inyakari kes kau,
Itemonokini da aunoikon nuka akabwa kakonyenekec.
13
Kitopolooritete jo, wu EJAKAIT, kotoma agogoŋukon!
Kayeenenete isio da aiturit apedorikon.