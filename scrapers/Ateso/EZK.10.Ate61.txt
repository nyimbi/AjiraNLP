1
Kasodi kete, ido koany, kapak nakejai kuju kakwes nuka ikerubin, kotakan kokujukec, naasubit bala amoru naka asapiro, bala atakan naka aput naka eicoloŋ. 2
Kolimok etuŋanan loanapit ebaputa ebe, “Koloma kidiŋ kakokoron nuidiridirete, kokwap kikerubin, kileleb akonikanin kere atotol nuka akim nuejaas kidiŋ kikerubin, kiwelanaa ore.” Koloma ŋesi kaseseni eoŋ.
3Kobwaata do ikerubin kakan nakoteten naka etogo, nakelomaria etuŋanan; kilelebun edou alaro nakotoma. 4
Kodok aibuses naka EJAKAIT kotoma okerubin, kobwo kariri naka ekek loka etogo; kilelebun edou togo, kileleba da alaro amwekimwek naka aibuses naka EJAKAIT. 5
Kopupos iporotoi luka abebenoka nuka ikerubin kiton alaro nakokiŋa, kwape eporoto loka Edeke Lokapedor kere nainerar.
6Kosodi kanen, nakicorakinia etuŋanan je loanapit ebaputa, kobala ebe, “Kolem akim kokidiŋ kakokoron nuidiridirete, kokidiŋ kikerubin,” koloma ŋesi, kobwo kosiep loka akokoro. 7Korio ekerubi akekan kokidiŋ kikerubin kiton akim nakejai kidiŋ kikerubin, kolem, koinak akanin nuka ŋol kaloanapit ebaputa; kitiŋ ŋesi koloma. 8
Kotakanu kokerubin naasubit bala akan naka etuŋanan kokwap kabebenokakec.
9
Kete, ido koany, ajaas akokoron aoŋon kosiep loka ikerubin, akokoro adiopet kosiep loka ŋolikerubi: atakan naka akokoron kosubite bala ejese loka amoru naka aberulo. 10Atakanukec, aputosi kesi kere aoŋon, bala kejai akokoro kotoma akokoro. 11Naalosenenoto, kolosenenete kosiepionokec iwoŋon: mam ebelonokinos naalosenenoto, konye aibois nakesesenenei akou kotupanarete: mam ebelonokinos naalosenenoto. 12
Eleleba akonyen awatekec owaitin kere, ipuranakec, ka akaninikec, abebenokakec, ka akokoron, kes akokoron nuajaas kesi iwoŋon. 13Kapup eoŋ akokoron enyaritai akokoron nuidiridirete. 14
Ido ajai ŋinidiopet ireeta iwoŋon: ereet losodit kerai ereet loka ekerubi, ereet lokiareit kerai ereet loka etuŋanan, ereet lokiwuniet kerai ereet loka eŋatuny, ka ereet da lokiwoŋonet kerai ereet loka emorukaalet.
15
Kodokasi ikerubin akuj. Ŋul kes isuban lukajarak luabu kaany kariri kecor Kebar. 16
Naalosenenoto ikerubin, kolosenenete akokoron kosiepionokec: nakitonyoununoto ikerubin abebenokakec adokar anyoun kokwap, akokoron da mam ebelonokinos anyoun kosiepionokec. 17
Naabwoenenata ŋul, kobwoete nu da; nakedokanariata ŋul kuju, kodokasi nu da kakes: naarai kejai emoyo loka isuban lukajarak kotomakec.
18
Koloma aibuses naka EJAKAIT anyoun kariri naka ekek loka etogo, kobwo kokuju kikerubin. 19
Kitonyout ikerubin abebenokakec, kodokasi anyoun kokwap, ketei eoŋ kwape alomuniata, akokoron da kosiepionokec: kobwaata kokirigi loka erute lokokide loka etogo loka EJAKAIT; kojai da aibuses naka Edeke loka Isirael kokujukec.
20
Ŋul kes isuban lukajarak luabu kaany kokwap ka Edeke loka Isirael kariri naka ecor Kebar; kajenu ebe keraas ikerubin. 21
Kejai ŋolidiopet ireeta iwoŋon, ido ŋolidiopet abebenoka aoŋon; aput naka akanin nuka etuŋanan kejai kwap kabebenokakec. 22
Aput da naka ireetakec, keraas ireeta ŋupeŋul luabu kaany kariri naka ecor Kebar, atakanukec ka kes da ikulepek. Kolot ŋolidiopet ederit.