1
Kobe eroet loka ateker naka idwe luka Yuda kwape ejaatar ikekiakec ageun koikor loka Edom, kiton amodiŋ naka Sin, kari naka eŋalakimak, atutubet nakosaŋe naka eŋalakimak. 2Ageunit eikorukec loka ari naka eŋalakimak katutubet nakosaŋe loka Aŋolol naka Abalaŋ, ageun kagor naitei eŋalakimak: 3Kitor ari naka eŋalakimak naedokarere Akurabim, kobei Sin, kitor ari naka eŋalakimak naka Kades-barunea, kiriria Kesiron, kitor Adar, kokudo koKaraka: 4
Kobe Asimon, kitor aguurut nako Misiri; kosaŋ eikor aŋolol: eraun ŋol eikorukus loka ari naka eŋalakimak. 5Aŋolol naka Abalaŋ ŋes arai eikor lokokide, kiton osaŋe loka Yorodan. Ageunit eikor loka ari naka agolitomei kariri naka aŋolol kosaŋe loka Yorodan; 6
Kitor eikor Bet-kogila, kiriria agolitomei naka Bet-araba; kitor eikor amoru naka Bokan okoku loka Reuben: 7
Kitor eikor Debir ageun kaditot naka Akor, ape agolitomei, kitei Giligal, loitei needokarere Adumim, loejai ari naka eŋalakimak naka ecor: kobe eikor akipi nuka En-semes, kosaŋak En-rogel; 8
Kitor eikor aditot naka okoku loka Kinom kiton ari naka eŋalakimak naka Eyebusit (ŋopeŋol ŋes Yerusalem): kitor eikor kuju keroŋat loejai kiŋaren kaditot naka Kinom kari nakoto, loejai atutubet nakosaŋe naka aditot naka Repaim kari naka agolitomei: 9
Kigirunai eikor ageun kokuju keroŋat kiton atan naka akipi nuka Neputoa, kobe oreria luka emoru Epuron; kigirunai eikor kiton Baala (ŋopeŋol ŋes Kiriat-yearim): 10
Kokudo eikor koBaala ari nakoto kiton emoru Seir, kobe ari naka agolitomei naka emoru Yearim (ŋopeŋol ŋes Kesalon), kitor Bet-semes, kiriria Timuna: 11
Kobe eikor ari naka agolitomei kowai loka Ekuron: kigirunai eikor kiton Sikeron, kobe emoru Baala, kosaŋ Yabuneel; kosaŋ eikor aŋolol. 12
Aŋolol nakapolon ŋes arai eikor loka ari nakoto, ka eikoruke. Ŋol ŋes eikor loalukunit idwe luka Yuda kwape ajaatar ikekiakec.
13
Abu koinak Kaleb okoku loka Yepune akorakinet kodwe luka Yuda, kwape ajaar aicorakinet naka EJAKAIT naecorakinit ŋesi Yosua; akorakineteke ŋes Kiriat-araba, arai Araba ŋol papa loka Anak (ŋopeŋol ŋes Keburon). 14
Kireŋea Kaleb odwe iuni luka Anak, Sesai, ka Akiman, ka Talimai, idwe luka Anak. 15
Koloma asurokin lueboiete koDebir: arai sek ekiror loka Debir Kiriat-seper. 16Kotema Kaleb atiar, “Ŋol loedanyi luka Kiriat-seper, kosodi airum ere, akorakini eoŋ ŋol akokuka Akisa aimany.” 17
Kosodi Otiniel, okoku loka Kenas onace loka Kaleb, kirum ŋes; abu kokorak ŋes akokuke Akisa aimany. 18
Kosodi kanen, kebu mamake abu ŋin kokoto ŋol ailipun papake emanikor: kodok kasigiriake; kotema Kaleb ŋes atiar, “Inyo bo ikoto ijo?” 19
Kotema atiar, “Koinakinai eoŋ arereŋ; naarai kiinakinit eoŋ akwap naka ari naka Eŋalakimak, koinakinai eoŋ da atanin nuka akipi.” Abu koinak ŋes atanin nukokuju ka nukajesa da.
20
Ŋin ŋes airumet naka ateker naka idwe luka Yuda kwape ejaatar ikekiakec. 21
Ireria lukosaŋe luka ateker naka idwe luka Yuda kariri naka eikor loka Edom kari naka Eŋalakimak kes lu: Kabuseel, ka Eder ka Yagur; 22ka Kina, ka Dimona, ka Adada; 23ka Kedes, ka Kasor, ka Itinan; 24
Sip, ka Telem, ka Bealot; 25ka Kasor-kadata, ka Keriot-kesiron (ŋopeŋol ŋes Kasor); 26Amam, ka Sema, ka Molada; 27ka Kasar-gada, ka Kesimon, ka Bet-pelet; 28ka Kasar-sual, ka Beer-seba, ka Bisiotia; 29ka Baala, ka Iim, ka Esem; 30ka Elitolad, ka Kesil, ka Korima; 31
ka Sikilag, ka Madumena, ka Sanisana; 32
ka Lebaot, ka Silikim, ka Ain, ka Rimon: ireria kere imwaasi akaisaarei ka lukanykaoŋon ka ireriakec ludidik.
33
Kapuuton, Esitaol, ka Sora, ka Asina; 34ka Sanoa, ka En-ganim, ka Tapua, ka Enam; 35
ka Yaramut, ka Adulam, ka Soko, ka Aseka; 36
ka Saaraim, ka Aditaim, ka Gedera, ka Gederotaim; ireria itomon ka luoŋon ka ireriakec ludidik.
37Senan, ka Kadasa, ka Migidal-gad; 38
ka Dilan, ka Misipe, ka Yokiteel; 39
Lakis, ka Bosikat, ka Egilon; 40ka Kabon, ka Lakimam, ka Kitilis; 41ka Gederot, ka Bet-dagon, ka Naama, ka Makeda; ireria itomon ka lukanykape ka ireriakec ludidik.
42Libuna, ka Eter, ka Asan; 43ka Iputa, ka Asina, ka Nesib; 44ka Keila, ka Akisib, ka Maresa; ireria ikanykaoŋon ka ireriakec ludidik.
45Ekuron, ka ireriake ka ireriake ludidik. 46
Ageun ka Ekuron kiton aŋolol, kere luedunyas ka Asudod, ka ireriakec ludidik.
47
Asudod, ireriake ka ireriake ludidik; Gasa, ireriake ka ireriake ludidik; kiton aguurut nako Misiri, ka aŋolol nakapolon, ka eikoruke.
48Kakwap nakiukon, Samir, ka Yatir, ka Soko; 49ka Dana, ka Kiriat-sana (ŋopeŋol ŋes Dabir); 50ka Anab, ka Esitemo, ka Anim; 51
ka Gosen, ka Kolon, ka Gilo, ireria itomon ka lodiopet ka ireriakec ludidik. 52Arab ka Duma, ka Esan; 53ka Yanim ka Bet-tapua ka Apeka; 54
ka Kumita, ka Kiriat-araba, (ŋopeŋol ŋes Keburon), ka Sior; ireria ikanykaoŋon ka ireriakec ludidik.
55Maon, ka Karamel, ka Sip, ka Yuta; 56ka Yesereel, ka Yokodeam, ka Sanoa; 57Kain, ka Gibea, ka Timuna; ireria itomon ka ireriakec ludidik. 58Kalukul, ka Bet-sur, ka Gedor; 59ka Maarat, ka Bet-anot, ka Elitekon; ireria ikanykape ka ireriakec ludidik.
60
Kiriat-baal (ŋopeŋol ŋes Kiriat-yearim), ka Raba; ireria iarei ka ireriakec ludidik.
61Kotoma amodiŋ, Bet-araba, Midin, ka Sekaka; 62
ka Nibisan, ka Ere loka Abalaŋ, ka En-gedi; ireria ikanykape ka ireriakec ludidik.
63
Konye Iyebusin, lueboienenete koYerusalem, mam idwe luka Yuda apotu kopedosi aireŋear kes: konye apotu Iyebusin kiboioto kidwe luka Yuda koYerusalem, kiton lolo.