Loka Ekapolokiton lueruos. Ekosio, Esabuli.
1Kikare akwap kere kaiyalama mama ejai Edeke:
2Koye nuka aibuses naka ekekiror:
Kitubusik akeiturit.
3
Kolimok Edeke ebe, “Iŋosibibos ca ma akoniswamisio!”
Kanuka ailiil naka akonipedor kinonokikinete lukasurupokon.
4
Kimai jo akwap kere,
Kiyeikinete;
Eyeikinete ekonikiror.
Sela.
5
Kopotu, koanyut aswamisio nuka Edeke;
Iŋosibib ŋesi kotoma nuiswamakini idwe luka ituŋa.
6
Abu kituluo aŋolol aonit;
Apotu kitoroto ocor kakeje;
Kanen kipou kalakaros kotomakeŋ.
7
Irumit kakegogoŋ ikar kere;
Esesenete akekonyen atekerin:
Kinyeis lukepali aitopoloor bonik.
Sela.
8Aso do yes ituŋa, kiturenenete Edekewok,
Kisiirasi eporoto loka akeiturio:
9Ibwaikinit itauonowok toma aijar,
Mam isunupit akejewok airiaŋiriaŋa.
10
Naarai jo, wu Edeke, ibu kigimo sio:
Ibu kililiau sio, kwape ililiaunere epuesa.
11Ibu kitolomik sio oboi;
Ibu koinak sio aigugunatoi naelaŋir kaŋabesikosi.
12Isibwaneni ituŋa kosodete aidok kakwesikosi;
Kipou ketoro akim ka akipi da;
Konye ibu kitolomik sio aibois naidilas iboro.
13
Alomuni togokon kasuban nuicweio,
Katacakini jo aiyaposioka.
14Nuabu akaituk kiner,
Ka nuabu akaŋajep kolim, nakaburunia.
15Kainakini jo asuban nuicweio nuka kaluetarioko,
Ka lukisupurununo luka imerekekin lumaseniko:
Ainakini imoŋin lutoba ka akinei.
Sela.
16Kopotu, kiirasi, yes kere luiyoŋito Edeke,
Kalimonokis nuabu ŋesi kiswamak ekatau.
17Abu keworo kakaituk,
Kitopolooroi ŋes kakaŋajep.
18
Arai aomit numam adolit kotauka,
Mam EJAKAIT epupuni.
19Konye abeit apupu Edeke;
Eira eporoto loka akailip.
20Kituritete Edeke,
Lomam abu kireŋea akailip,
Kwabo mam kemikit akeitim,