Esabuli loka Daudi. Ekosio loka Atiakunio naka Eyekalu.
1Ketopoloorenenei jo, wu EJAKAIT, naarai kikia eoŋ,
Mam isiyalamikinit lukasurupoka aipikor eoŋ.
2
Wu EJAKAIT, Ekadeke,
Abu keworo, kitaŋaleu.
3
Wu EJAKAIT, ibu kitonyou ekatau kOkatwak:
Ibu kidar akaijar kenye aijesar toma Aipany.
4Koyeenenete aiturit EJAKAIT, yes lukalaunakake,
Kimalaenenete ekekiror lokalaunan.
5
Naarai etubor akenyunyura atipet;
Toma aminake ejai aijar:
Diat kimonyi akuare kia, konye kilakar tupuruc.
6
Eoŋ da naakerianar kabala ebe,
“Mam eriaŋiriaŋenena.”
7
Ijo EJAKAIT, kotoma aminakon,
Ibu kiticat ekaroŋat kogogoŋ;
Ibu kibwa akonikonyen; keyaloŋoŋ.
8Keworoi jo, wu EJAKAIT:
Ido keŋaiŋa EJAKAIT ebe,
9
“Ajokis anyoin ejai toma aokotoka, kejesar Aipany?
Kiturenenei kereka apua jo?
Elimonokini kereka abeitekon?
10
Kiira, wu EJAKAIT, kitimoi:
EJAKAIT, koraun ijo ekakenarakinan.”
11
Ibelok akaibworo araun ekosio;
Ilaea igoen luka aibworoka, kitanap aiyalama:
12Tetere kiyoonokini akaibuses aiturit jo, komam ililiŋi,
Wu EJAKAIT Ekadeke, kemalaenenei jo apaarasia kere,