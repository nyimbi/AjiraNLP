1
Kocakanakini ikoninyamat akipi:
Naarai ianyuni kes ketuboros apaarasia nuipu.
2
Koinak akorakinet mama ejaas ikanykaarei, eebo, kiton ikanykauni;
Naarai mam ijeni aronis anyoin ejaun toma akwap.
3Arai kibwala idouon akiru,
Kotepete toma akwap:
Arai kibiror ekitoi da ari naka eŋalakimak, arai agolitomei,
Aibois ŋipeŋin naebirokin, nepenen eperio.
4Loeseseni ikwamin mam eyei;
Loeseseni idouon da mam edwenyi.
5
Kwape mam ijenia erot loka ekwam kwape ejaar, karaida akojo kwape epolooto kotoma aliliget naka akapotion; kwape kwaŋin mam ijenia aswam naka Edeke loiswamai kere.
6Koyeenenei ikonikinyom tupuruc, eboŋ da sirikitikok akonikan; naarai mam ijeni kakesi luikemerete, arai lu arai ŋul, elemuni eriakakinos kere araun luejok.
7Abeit ejok aica, ido erai naka aiyalama akonye asesen akoloŋ.
8Eebo, kebut ituŋanan ikar luipu, kisiyalamikina kakes kere; konye kiitunite kereka apaarasia nuka amuton, naarai eraunos nuipu. Kere nuepote eraas aamameak.
9
Kisiyalamikinite akonitumun, ijo esapat; kitalakaanar ekonitau kapaarasia nuka akonitumun, kolosenenei korotin luipuda ekonitau, kasesen da naks akonikonye: konye kojen ebe kitubokini rwaru Edeke kanuka ŋun kere.
10
Aso kolema aiturur kere kotaukon, kolema da aronis kakuanakon: naarai atumun ka akurunan eraas aamameak.