1Aso do, yes isasedotin, kitebeitai yes aicorakinet na. 2
Ebala EJAKAIT loka ajoresio ebe, “Arai kiŋero yesi akiirar, arai da kiŋero yesi aibwaikin etau, aitubusikin ekakiror, ejukuni do ekenit mamakus, ekeni da arerenesiokus: eebo, adau aiken kes, naarai mam ibwaikinito etau. 3Koany, etoroni aurikus kanukus, aiukokini aoret akonyenekus, aoret naka asubanakus; kilemario yes nepepe kaŋes. 4
Ebala EJAKAIT loka ajoresio ebe, Ijenunete ebe ejukunit aicorakinet na mamakus, tetere akaitutuket ejaun ka Lebi. 5
Ajai akaitutuket naka aijar ka ainapakin kaŋes; abu kainak ŋes kes tetere eyoŋi, abu kayoŋ eoŋ, kokurianar da ekakiror. 6
Ajai ekisil loka abeit aitukuke, mam adumakinio numam adolit aŋajepeke. Alosenenei keoŋ kainapakin ka aitenara, kibelok luipu anyoun kanumam adolit. 7
Naarai ibusakinit aŋajep naka esasedoti aricit aijen, ibusakinit da ituŋa amoot ekisil kaitukuke: naarai erai ŋesi ekiyakia loka EJAKAIT loka ajoresio. 8
Konye ebala EJAKAIT loka ajoresio ebe, Ipaasi yesi korot; itiguikis luipu kokisil; ibilata aitutuket naka Lebi. 9Kanuka ŋun kainak yes amenio ka asiles kakonyen nuka ituŋa kere, naarai mam ipotu koricata ikarotin, konye ipotu kotiaka ituŋa kokisil.”
10
Mere kereka papawok kere ediopet? Mere kereka Edeke ediopet kisubuni oni? Kanukinyo kimodia oni ŋinituŋanan onaceke, aibil aitutuket naka lukapapawok? 11
Abil Yuda ebotet, eswama naketale kolsirael ka Yerusalem; naarai amuna Yuda alaunit naka EJAKAIT naemin, amany akoku naka edeke lomoit. 12Emudiari EJAKAIT ŋol loekwenyi ka ŋol loeboŋokini, koweman luka Yakob, ka ŋol loeinakini ainakinet mama ejai EJAKAIT loka ajoresio, kama ejai ituŋanan yeniswamai ŋun.
13Iswamaete da bobo nu: irapiarete etem loka EJAKAIT kakiyo, ka aimony, ka eidiny, naarai mam bobo eseseni ainakinet, karaida acamun kasianut kakanikus. 14Konye ibalas ebe, “Kanukinyo?” Naarai arai EJAKAIT ekajenanikon ka aberu naka atumunikon, nakimodomodoi ijo, kwabo erai apaupakon, ka aberu naka aitutuketekon. 15
Mam ŋes abu kosub idiopet, karaida abu kideu emoyo? Kanukinyo idiopet? Abu komo aur naejok, Aso do kocoito ikusimoyon, kinyek idiopet amodomod aberu naka atumunike. 16
Naarai ebala EJAKAIT Edeke loka Isirael ebe, “Alait aireŋear, ŋin da yenerapiarit ekegoe kadedeŋ. Ebala EJAKAIT loka ajoresio ebe, Aso, do kocoito ikusimoyon, kinyeis amodomod.”
17Itapasata EJAKAIT kakusikiro, Kwabo ibalas ebe, “Kitapasa ŋes biai?” Naarai ibalas ebe, “ŋinituŋanan yeniswamai aronis ejok kakonyen nuka EJAKAIT, ido isiyalamikinit ŋes.” Arai ebe, “Ai bo ejai Edeke loka etube?”