1Ekerete lukaronok komamei etuŋanan loetupakini:
Konye ikadolitok etitiŋikinete kwape keŋatuny.
2Kanuka aidiak naka akwap ipuakaros ikapolokoke:
Konye kanuka ituŋa luejai acobeu ka aijen iyatakini apolouke ajaenena.
3
Loilwaritoi loeroikini lukican
Esubit bala akiru naekusi naegiriari inyamat kere.
4
Luejalete ikisila ituritos lukaronok:
Konye ŋul luericete ikisila itoŋolopete kes.
5
Ituŋa lukaronok mam ejenunete etube:
Konye ŋul luemoete EJAKAIT ejenunete akiro kere.
6Ejok lokican loelosenenei kabeiteke
Itia ekabaran loemagul korotinike.
7Ŋol loerici ikisila erai ikoku yenikacoa:
Konye ŋol loipaperikinos kituŋa luiraŋaka isurumi papake ileic.
8Loiyatakini iboroke kanuka luimedauna ka luiyatakina
Etukonokini ŋesi ŋol loitimi lukican.
9
Loibelokini akitike kinyek apupun ikisila,
Ailipike da erai naketal.
10
Loitapaari luitenara orot loerono,
Ibirokini ŋesi elopet toma aipanyike,
Konye luedoliorito irumete ajokis.
11Eomikina loepalal akanin araut lokacoa;
Konye lokican loejai aijen emisiikini ŋes.
12Naipikoriata ikadolitok, ejai aibuses naepol:
Konye naenyounioto lukaronok, eŋopete ituŋa.
13Loibwai aibucaretake mam ekerianari:
Konye ŋol loelimori kosodi aisac edumuni aitimio,
14ŋol loeyoŋit elakara apaarasia kere:
Konye ŋol loitinikiki eketau ibirokini aronis.
15
Kwape eŋatuny loegat, ka adubu nairimi;
Ikoni nen ekapolon lokaronon loeyait ituŋa lukican.
16Ido ekapolon loemamei aijen ejai noi kaimwaŋ;
Konye ŋol loelait airaŋanut ebusi apaarasia nuipu.
17Etuŋanan loigugunatoi kaokot nuka etuŋanan ece kere,
Ekereari toma aipany; emamei ediotuŋanan loitikuni.
18Eyuunio ŋol loelosenenei itenara:
Konye ibirori atipet lokirotin lumagul.
19Loekoriei alupoke edumuni inyamat luipu:
Konye ŋol loetupari aamameak edumuni ailwaritoi naepol.
20Ipuakaros arereŋesio kaneejai etuŋanan lomunot:
Konye loisunyakini aibar mam eswaki aiticanio.
21
Mam ejok atiakit kotuŋa:
Karaida etuŋanan aibucar kanuka idisinyamat.
22Loibitiono isunyakini aibar,
Kwabo mam ejeni needolokinio ŋes ailwaritoi.
23Loitoroni etuŋanan eminunio kokau,
Aitelekarit ŋol loemai kaŋajep.
24Loeŋasi papake arai totoke, kobala ebe, “Mam ŋin erono”;
Ŋope ŋol ŋes epadic loka ekamudiaran.
25
Loketau loiraŋana isidiki aŋolopa:
Konye loemunokina EJAKAIT itutumio ŋes.
26Loemunokina etauke bon ebaŋaana:
Konye loelosenenei kacoa eyuunio.
27Loekori mama ejaas lukican mam etwaniari ibore:
Konye loitumudak akekonye edumuni ikenito luipu.
28Naenyounioto ikaronok, eŋopete Ituŋa:
Konye naeolioroto, iyatakinos ikadolitok.