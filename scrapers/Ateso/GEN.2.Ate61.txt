1Kodaun aisub akuj ka akwap, ka ajoresiokec kere. 2
Kapaaran nakikanyetekaarei kodaunite Edeke aisubuke nakesubi. 3
Kisirereŋ Edeke apaaran nakikanyetekaarei, kitalau; naarai ŋipeŋin ŋes ebworaria kaisubuke kere nakesubi Edeke, nakiswamai.
4Ŋol ŋes esube loka akuj, ido loka akwap naasubere.
Kapaaran nakesubia EJAKAIT Edeke akwap ka akuj, 5
ido koriŋa ejauna luebwanete luka ais kakwap, koroko da ebwanuna ikui luka ais; naarai mam EJAKAIT Edeke kitetepit akiru kakwap, komamei ituŋanan yenekoriei akwap. 6Konye kopurionori elisina kokwap, kitapapalenenei akwap kere. 7
Kosub EJAKAIT Edeke etuŋanan kapua naka akwap, kokutak eiyeŋane loka aijar okumesike; koraun etuŋanan etau lokajaran. 8
Kiraik EJAKAIT Edeke emanikor ari nakokide, toma Eden; kibwaik nen etuŋanan lokesubi ŋesi. 9
Kitabwan EJAKAIT Edeke kakwap ŋolikitoi loisiyalamikinit akonyen, loejok ainyam; ekitoi loka aijar da kokidiŋ omanikor, ka ekitoi da loka ajenun nuejok ka nueroko.
10
Kolom ecor kotoma Eden, aitapapal emanikor; ido kanen kotiakas koraunos icorin iwoŋon. 11
Losodit ekekiror Pison; ŋol ŋes loirimorit akwap kere naka Kabila, naejai esabu. 12Esabu da loka akwap kaŋin ejokuna; ejai nen ebedelium
ka amor nuemelomeloto. 13Ecor lokiareit da ekekiror Gikon: ŋol ŋes loirimorit akwap kere naka Kus. 14
Ecor lokiwuniet da ekekiror Kidekel, ŋol ŋes loelosi kari nakokide naka Asuria; ka ecor lokiwoŋonet ŋes Eupurat.
15Koyaŋa EJAKAIT Edeke etuŋanan, kibwaik ŋes toma omanikor loka Eden, akorienen ka aidar ŋes. 16Kicorak EJAKAIT Edeke etuŋanan ebe, “Inyamenenei kwape ikotor araito nuka ŋolikitoi lokomanikor: 17dimarai mam inyami nuka ekitoi loka ajenun nuejok ka nueroko: naarai kapaaran nainyamia ŋun itwani cut.”
18Kobala EJAKAIT Edeke ebe, “Mam ejok etuŋanan ajakut bon; asubakini eoŋ ŋes ikenarakinan yenibusakinit.” 19
Kosodi kosubak EJAKAIT Edeke toma akwap ŋolitiaŋ loka ais, ka lueporitos kotoma apak; koyau kes neejai etuŋanan aanyun kwape emaanakinia ikecekiroriajido ŋolikiror kere lokemaikin etuŋanan ŋinibore yenikajaran, koraun ŋol ekekiror. 20Komaanak etuŋanan ibaren kere ikiroria, ka lueporitos kapak, ka itiaŋ kere luka ais. Konye komam etuŋanan edumakina ikenarakinan yenibusakinit. 21
Kitojoto EJAKAIT Edeke etuŋanan ajo nuipu, kojotoor; koditu amaran adiopet, kinyakak akiriŋ toma aiboisike. 22
Kosub EJAKAIT Edeke aberu kamaran kaŋin naadituni kotuŋanan, koyau ŋes neejai etuŋanan. 23
Kobala etuŋanan ebe,
“Na ŋes akoit naka akojoka,
Ido ŋes akiriŋ naka akiriŋika: enyarao ŋes Aberu,
naarai aditunio kotuŋanan.”
24
Ŋes inyeinia ekiliokit papake ka totoke, kiketakin neejai akeberu: koraut adiopekuan. 25
Emujalalas kesi kere, etuŋanan ka akeberu, komam ileicikinito.