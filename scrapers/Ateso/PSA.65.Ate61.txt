Loka Ekapolokiton lueruos. Esabuli. Ekosio loka Daudi.
1Wu Edeke kidarit jo aiturit koSion:
Ido mamakon itodolenenere aiyaposit.
2
Wu jo loiirari ailip,
Mamakon epote kere luejaas awat.
3
Ketelekasi eoŋ numam adolit:
Iluci ijo aibucanaretakosi.
4
Isirereŋitoi ŋin yeniseuni ijo, ka aisukunyikin da,
Tetere iboienenei kalaroikon:
Kisimonikinio sio ajokis naka ekonitog,
Aibois nakalaunan naka eyekalukon.
5Kotoma akiro nusogim kiboŋokini ijo sio kadolit,
Wu Edeke loka aitajariokosi;
Ijo loirai amun naka isaŋeta kere luka akwap,
Ka naka ŋul da kaluelwaka luejaas aŋolol:
6ŋol loitieasi imor kakegogoŋ;
Konapite apedor:
7
Loisinapikini airuruma naka aŋololin, airuruma naka akailanakec,
Ka ecelet loka atekerin.
8
Ŋul da luiboiete kawasia naka akwap akuriakaros kanuka aanyunetakon:
Iinakinit ijo elomune loka tupuruc ka loka atiboŋ alakera.
9Ianyanari akwap, icocoi da, Itabari noi;
Ecor loka Edeke ileleba akip:
Itudumikini kes akima,
Kidau aitemonokin akwap kwaŋin.
10Icocoi noi alelesiake; Idipakini itutioke:
Itonokoki kelimilim; Isirereŋi akebwanun.
11
Itorokini aboko naka ajokisikon okaru;
Edoenenete ikonirotin atarion.
12Idonanakinos oronyia luka amodiŋ:
Enapete iukon aiyalama.
13Enapito ironyia isipanin;
Akima da erapito aditon;
Ikareete kanuka aiyalama, eyeete da,