1Kosodi bobo koboŋok EJAKAIT Yob kobala ebe,
2
“Itepegi kereka loiulana Lokapedor kere?
Loitonolopi Edeke, koboŋok ŋesi.”
3Kosodi Yob aboŋokin EJAKAIT, kobala ebe,
4
“Koany, mam eoŋ arai ibore; kaboŋokini anu?
Abun akaituk.
5Ener irwan atipet, mam aboŋokini;
eebo, irwan aarei, konye mam bobo eyatakini.”
6
Kosodi koboŋok EJAKAIT Yob kotapipirio, kobala ebe,
7
“Koen do aŋabetekon kwape kekiliokit:
keŋisi, ijo da koboŋok.
8
Ilocokini kereka ijo etubeka loatubit?
Itetelekari kereka ijo eoŋ akirot, tetere iraun loedolit?
9
Arai ca ijaas kakan naka Edeke?
Ido ipedori tope airetun keporoto loeputos kalokeŋ?
10
“Konap cani ijo ajokis ka ayoŋit;
kisiri aibuses ka apolou.
11Kobuko nuilapanaros nuka anyunyurakon;
kosesen ŋinituŋanan yeniturokina, kitisil.
12
Kosesen ŋinituŋanan yeniturokina, kijesa;
kicakacak ikaronok kaneebwoiata.
13Kitonop kes nepepe kotoma alup;
koen akonyenekec kaibois naibwaitai.
14Kasodi eoŋ da alimori jo ebe,
epedori akanikon nakoteten aitajar jo.
15“Koany do emiria loasubuni nepepe kajo;
enyami inya kwape kemon.
16Koany do, ejai akepedor toma aŋabetekeŋ,
ido akegogoŋ toma akiriŋ naka akoikike.
17Ekosi ekorike kwape eres,
imorikikina aputio nuka amurwosike.
18Eputosi akekojo kwape ipiin luka aisinit;
akejeke da kwape atiketa nuka asua.
19“Epol korotin luka Edeke:
Ŋes elopet lokesubi epedori aisukunyikin ekekileŋ.
20
Abeit itolomunete iroŋan ikenyamat,
neeboliananatar itiaŋ kere luka ais.
21Eperi ŋesi kwap kikito luketolim,
kaŋopis naka esege ka erit.
22Ikito luketolim imukorete ŋes kitolimokec.
Kirimorito ikito lukaguurut.
23
Koany, arai ilapanari ecor, mam emarani:
icasi, karaida kiboru Yorodan kiton aitukuke.
24Epedori bo ituŋanan aikamun ŋes naeŋoliaria,
arai kicum ekumeke kedobo?”