1
Kosodete Kora, okoku loka Isekar, okoku loka Kokat, okoku loka Lebi, nepepe ka Datan ka Abiram, odwe luka Eliab, ka On, okoku loka Pelet, odwe luka Reuben, ayaŋaar ituŋa: 2
Konyout kakonyen nuka Musa, nepepe kice kodwe luka Isirael, ikapolok akwat aarei ka akaisakany luka ekodet, luanyaraunitai aurianet, ituŋa luajenas; 3
Kotukonokinos aluikin Musa ka Aaron, kolimokis kes ebe, “Idakakina yes nuipu, kwabo elaunit ekodet kere, ŋinidiopet kakesi, ejai EJAKAIT kakes: kanukinyo do idakakinotor yesi ikulepek aitelekar atukot naka EJAKAIT?” 4
Kepupu Musa, kibiror ebuburia: 5
Kolimok Kora ka ipaupake kere ebe, “Moi tupuruc itoduni EJAKAIT lueraas luke, ka yenikalaunan, isudunyikini mamake: ŋol Loeseuni ŋesi isudunyikini mamake. 6Kiswamata kwanata; koyaŋaasi yesi aisupuruneta, Kora ka ipaupake kere; 7Kibwaikis akim toma, kibwaikis da lukisupurununo toma kakonyen nuka EJAKAIT moi: ejaun kwana ebe etuŋanan loeseuni EJAKAIT, elauni ŋol; idakakina yes nuipu, yes odwe luka Lebi.” 8Kotema Musa Kora atiar, “Kopupokisi do yes odwe luka Lebi: 9
Erai kereka akirot naedit kamakus, Edeke loka Isirael agitun yes kokodet loka Isirael, aisukunyikin yes mama ejai; aijaanakin toma owema lokalaunan loka EJAKAIT, ka abwoenen kakonyen nuka ekodet aijaanakin kes; 10Kisukuny ŋesi jo, ka iinacanakon kere odwe luka Lebi nepepe kajo? Imootos yesi da esasedotene? 11
Kanuka ŋun ijo ka ipaupakon kere itukonokinos nepepe aluikin EJAKAIT: ka Aaron da, iŋai bo ŋesi loirurumakinitos yesi?”
12Kijuka Musa anyaraun Datan ka Abiram, odwe luka Eliab: kotemasi atiar, “Mam sio kibuni: 13
Erai kereka akirot naedit ijo aitonyoun sio kakwap naeleleete akile ka esik, aarakin sio amodiŋ, kwabo ituluoro bon ekapolon lokiyait sio? 14
Bobo da mam jo kitolomarit sio akwap naeleleete akile ka esik, karaida ainakin airum imanikoria ka amanat nuka imusabibun: mere imod ijo ituŋa lu? mam sio kibuni.” 15
Konyunyurikin Musa noi, kolimok EJAKAIT ebe, “Sirikicam ainakinetekec: mam eoŋ ayanaarit adiopesigiria kamakec, karaida aisirieb idiopet kakesi.” 16Kotema Musa Kora atiar, “Kojaun ijo moi ka ekodetekon kere, akonyen nuka EJAKAIT, ijo ka kes, ka Aaron: 17Koyaŋa ŋinituŋanan kayesi akeisupurunet kibwaik lukisupurununo toma, koyaŋaasi mama ejai EJAKAIT ŋinituŋanan akeisupurunet, aisupuruneta akwat aarei ka akaisakany; ijo da, ka Aaron, ŋinituŋanan akeisupurunet.” 18Koyaŋaasi ŋinituŋanan akeisupurunet, kibwaikis akimian toma, kibwaikis da lukisupurununo, kobwaata kokek loka ewema loka airiamunun nepepe ka Musa ka Aaron. 19
Kotukok Kora ekodet kere kiteos kakes kokek loka ewema loka airiamunun: kitakanikin aibuses naka EJAKAIT ekodet kere.
20Kotema EJAKAIT Musa ka Aaron atiar, 21
“Kogitaros yesi ka ekodet kalo, kamudia kes katipet.” 22
Kibiroros ebuburia, kotemasi atiar, “Wu Edeke, Edeke loka imoyon luka lukajarak kere, inyunyurikini ijo ekodet kere kediaka ediopetuŋanan?” 23Kotema EJAKAIT Musa atiar, 24“Kolimok ekodet ebe, Konyoutu kowema loka Kora, ka Datan ka Abiram.”
25Konyou Musa kolot mama ejai Datan ka Abiram; kotupito da ŋes imakio luka Isirael. 26
Kiner kekodet atiar, “Konyoutu, keŋaiŋaito, koweman luka ituŋa lu lukaronok, ido sirikitina idioborekec, kinyeis amudiario kotoma adiakaretakec kere.” 27
Konyout kowema loka Kora, ka Datan ka Abiram, kaŋoliwai: kolomut Datan ka Abiram, kobwaata kokekia luka iwemanakec, ka akeceŋor ka odwekec, ka ikecedwe ludidik. 28
Kotema Musa atiar, “Ijenunete kanu ebe EJAKAIT kejukunit eoŋ aswam aswamisio nu kere; naarai mam eswamat kes kanukaŋ. 29
Arai ketwaka ituŋa lu atwanare naka ituŋa kere, ido arai kedoikis kes nuedoonokinete ituŋa kere; ŋes atemar ebe mere EJAKAIT kejukunit eoŋ. 30
Konye arai kiswamau EJAKAIT ibore yenikitetet, kooŋ akwap akeituk, kosodi ailikor kes, ka luejaatar kere, kolomasi aipany ejarete; ŋes do ijenuniata ebe amwaŋa ituŋa lu EJAKAIT.”
31
Kosodi kanen, enetakini ŋesi einer akiro ŋun kere, kocila akwap naabwoiata kesi: 32
Kooŋa akwap aitukuke, kiliko kes, ka ikaliakec ka ituŋa kere luaraas luka Kora, ka ikeceboro kere. 33Kwaŋin kes, ka luajaatatar kere kolomasi aipany ejarete: kobunak akwap kes, kooliosi katukot. 34Kokera luka Isirael kere luerimorito kes kepuput aimonyokec: naarai abakas ebe, “Kinyek akwap ailikor oni da.” 35
Kobu akim kama ejai EJAKAIT, konyama ituŋa ŋul akwat aarei ka akaisakany luainakinete lukisupurununo.
36Kotema EJAKAIT Musa atiar, 37“Kolimok Eleasar okoku loka Aaron esasedoti kolema aisupuruneta kaneecweere, kiweliwel akim; naarai eraas nukalaunak; 38
Aisupuruneta ŋun nuka ikadiakanarak nuegelito aijarakec, itatai kes aipadalikin arapia etem; naarai apotu koinakis kes mama ejai EJAKAIT, kanuka ŋun eraas nukalaunak: ido eraunos aanyunet mama ejaas idwe luka Isirael.” 39Koyaŋa Eleasar esasedoti aisupuruneta nuka aisinit, nuainakinito luecweio; kotatata kes aitaraun arapetait naka etem: 40
Araun aisiitunet mama ejaas idwe luka Isirael, ebe sirielonwait lomam erai loka aur naka Aaron, kikunyu aicwe lukisupurununo kakonyen nuka EJAKAIT; kinyek aiput Kora ka ipaupake: kwape kelimokinia ŋes EJAKAIT kama ka Musa.
41
Konye kapaaran naatupakini kirurumak ekodet kere loka idwe luka Isirael Musa ka Aaron, ebe, “Iarata yesi ituŋa luka EJAKAIT.” 42
Kosodi ketukokin atukot aluikin Musa ka Aaron, kiteoto owema loka airiamunun: ido koany, korapia edou, kotakanu da aibuses naka EJAKAIT. 43Kopotu Musa ka Aaron kiŋaren kewema loka airiamunun. 44Kotema EJAKAIT Musa atiar, 45
“Konyou kokodet kalo, kamudia kes katipet.” Kibiroros ebuburia. 46
Kotema Musa Aaron atiar, “Koyaŋa aisupurunetekon, kibwaik akim nakotem toma, kibwaik da lukisupurununo, koyaŋa katipet neejai ekodet, kolueo kes: naarai alomu anyunyura kama ejai EJAKAIT; ageu da atular.” 47Koyaŋa Aaron kwape alimokinia Musa, koker kidiŋ kekodet; ido koany, ageuna atular kotuŋa: kibwaik lukisupurununo, koluc ituŋa. 48
Kobwo ŋesi kokidiŋ kalukatwak ka lukajarak; kitanaŋai atular. 49Ido luapotu kotwaka kanuka atular emwaasi ilukumin itomon ka luoŋon ka akwat akanykaarei, komam imarakinitai luatwakete kanuka akiro nuka Kora. 50Koboŋo Aaron mama ejai Musa okek loka ewema loka airiamunun: kitanaŋai atular.