Loka Ekapolokiton lueruos; aruo naka Eseminit, Esabuli loka Daudi.
1
EJAKAIT, kiŋarak; naarai asan yeneyoŋit Edeke;
Naarai eŋoŋaros luiyuunito kodwe luka ituŋa.
2Inerasi aamameak ŋinituŋanan kiidunyeteke;
Ŋodoete inerasi kitauon iarei.
3Etubori EJAKAIT aituke kere nuijodoete,
Aŋajep da nainera akiro nuepolok;
4Luenerata atiar, “Kipikori kanaiepewok;
Aitukewok kes nuwok; iŋai bo kiyait oni?”
5
Kanuka aŋatario naka lukibakor, kanuka eidiny da loka luiyarorotos,
Ebala EJAKAIT ebe, “Natikwana anyouni,
Esinapikini ŋin yenimuarete.”
6
Akiro nuka EJAKAIT eraas akiro nuesegara:
Kwape itemere epuesa koupa kotoma akwap,
Itesegaario aatenak akanykaarei.
7Idarenenei kes, wu EJAKAIT,
Iiyari kes katur kana apaarasia kere.
8Ikaikinos ikaronok alosit iŋoliwai,
Naitopoloorere asilianut kodwe luka ituŋa.