1
Kiner Edeke akiro nu kere, kobala ebe,
2
“Arai Eoŋ EJAKAIT Ekonideke, loketolomuni jo kakwap nako Misiri, kotogo loka ebulesene.
3
“Sirijaenena kicedekesio nabarai eoŋ.
4
“Sirikisub adioput naegerer, karaida asima naka ibore kere yenejai kuju toma akui, karaida yenejai kwap toma alup, karaida yenejai toma akipi nuejaas kwap kalup. 5
Sirikikukonokin kes, karaida aijaanakin kes: naarai Eoŋ EJAKAIT Ekonideke arai Edeke lokekolo, edopet kodwe numam adolit nuka lukapapaakec, kiton atur nakiwuniet ka nakiwoŋonet naka ŋul kalukalaito eoŋ; 6
Ido etimi ilukumin luka ituŋa lukaminas eoŋ koricito akaicorakineta.
7
“Sirilimit atai ekiror loka EJAKAIT Ekonideke; naarai mam EJAKAIT isikai aitetelekaar akirot, ŋin yenelimit atai ekekiror.
8
“Kiitunite aitalaunit apaaran nakasabato. 9
Kitaaritoi kapaarasia akanykape, kiswama akoniswamisio kere. 10
Konye do apaaran nakikanyetekaarei ŋes asabato naka EJAKAIT Ekonideke: apaaran ŋin sirikiswama adioswam kere, ijo, ka okokukon, ka akokukon, ka ekonikejaanakinan, ka akonikejaanakinan, ka ikonibaren, ka imoitikon da yenejai orekon; 11
Naarai kapaarasia akanykape ŋes asubia EJAKAIT akuj ka akwap, ka aŋolol, ka luejaas tomakec kere, kiyeŋu kapaaran nakikanyetekaarei: tape isirereŋi EJAKAIT apaaran nakasabato, kitalau da.
12
“Koyoŋitenenei papakon ka totokon: tetere akonipaarasia iyatakinos kotoma akwap nakiinakini EJAKAIT Ekonideke.
13
“Siriarenenei.
14
“Siridote.
15
“Sirikokoenenei.
16
“Sirisabanakinenei ikoniidunyet.
17
“Siriŋobelenenei etogo loka iidunyetekon, siriŋobelenenei aberu naka eidunyetekon, karaida ekekejaanakinan, karaida akekejaanakinan, karaida ekemoŋ, karaida ekesigiria, karaida ibore kere yenerai yenika ekoniidunyet.”
18
Koanyut ituŋa kere eires, ka eimilia, ka eporoto loka arupepe, ka eroŋat da epuriei: keanyut ituŋa, komaranata, kobwaata kama elwana. 19
Kotemasi Musa atiar, “Kiner ijo kasio, ŋes kipupunio: konye kinyek Edeke einer kasio, kenyeis atwakare.” 20
Kotema Musa ituŋa atiar, “Sirikikuriakaros: naarai abu Edeke aigimor yes, tetere iyonete ŋes, kinyeis adiakanar.” 21Kobwaata ituŋa kama elwana, kikunyak Musa neejai amuton nairiono cucucuc neajai Edeke.
22Kotema EJAKAIT Musa atiar, “Ilimokini idwe luka Isirael ebe, ‘Ipotu yesi ikulepek koanyut eoŋ enera kayes kotoma akuj. 23Sirisubenenete idekesio ice kajai eoŋ: idekesio luka epuesa, karaida idekesio luka esabu, sirisubenenete kes. 24
Kosubakinai eoŋ etem loka alupot, koinakis asuban kanen, ainakinetakon nuicweio, ainakinetakon da nuka ainapakin, akonimerekekin, ka ikonimonin da: ŋiniibois naiitununere ekakiror abuni mamakon, kesirereŋi eoŋ jo. 25
Ido arai kiiswamak etem loka amoru, sirikiduk kamoru nuikec: naarai arai kidak ecuumakon aikeo, itisiliani ŋes. 26Siridokanari otemuka kadoketa, kinyek amujalalakon atakanun.’