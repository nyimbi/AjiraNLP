1Kopotu, kayeikis EJAKAIT:
Kekareete kaiyalama mama ejai Atiiba naka aitajariowok.
2Kekunyakis akonyeneke kaimal,
Kekareete mamake kaiyalama kisabulin.
3Naarai EJAKAIT ŋes Edeke Lopeti,
Ekabaka da lopeti, adepar idekesio kere.
4Agururin nuka akwapin ejaas toma akanike,
Aidiasia da nuka iroŋan eraas nukeŋ.
5Aŋololin nukeŋ, ŋes kolo kesubi:
Akekanin elunuluŋete akwap naeonit.
6
Kopotu, kamaata kakukumo;
Kakukonokinos kakonyen nuka EJAKAIT Ekasubaniwok.
7
Naarai ŋes Ewokodeke,
Oni da kirai ituŋa lukoronyike;
Amerekekin nuka akanike.
Lolo, arai kiirasi ekeporoto!
8
Sirikitininikata ikusitauon, kwape koMeriba,
Kwape kapaaran naka Masa kamodiŋ:
9Nakakoduniata eoŋ lukapapaakus,
Ketogogoŋoto, koanyut akaswam.
10
Ikar akaisaoŋon apotu lukatur kaya ketakadikis;
Kabala ebe, “Kes ituŋa luapuoros kotauonokec,
Komam ejenete ikarotin.”
11
Ŋes keyapoikinio kakaisiop ebe,
Mam elomunete rwaru aibworareteka.