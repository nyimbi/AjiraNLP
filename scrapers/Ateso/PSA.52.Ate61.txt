Loka Ekapolokiton lueruos. Masikilloka Daudi: nakebunio Doeg Edomit, kolimok Saul ebe, “Adol Daudi togo loka Akimelek.”
1
Kanukinyo iwolobobotor kotoma ameŋeranut, ijo ekagogoŋon? Ejaenena aitim naka Edeke tiritir.
2
Itetemonori akoninaiep nukaronok;
Iswamai nuka aiŋal kwape kebarenit loekwana.
3
Imina aronis adepar ajokis;
Ka aiŋal da adepar einer nuka adolit.
Sela.
4Imina akiro kere nuisiriebete,
Okwe ijo aŋajep nakeŋalan.
5
Kimudiari Edeke jo ikar kere,
Kidakuni jo, kiwurupuuni jo kowemakon,
Kirutuni anyoun kakwap naka lukajarak.
Sela.
6
Eanyunete da ikadolitok, eyoŋete,
Ekienatatar kinerasi ebe,
7
“Koany, etikesa lo ŋes lomam abu kitarau Edeke akegogoŋ:
Konye komunokin akebar naepol,
Kiketakin kotoma aronisike.”
8
Konye asubit eoŋ bala eseituni
Loelibilibi kotogo loka Edeke:
Amuno aitim naka Edeke ikar lumam enaŋete.
9
Kemalaenenei jo apaarasia kere, naarai ibu kosub:
Edareununei ekonikiror, naarai ejokuna,
Kakonyen nuka lukalaunakakon,