1
“Iswamauni etem loka akito nuka sita, aojauke ikubitin
ikany, alalau ikubitin ikany: korai etem loka agoria aoŋon nueriakanara: akemukurur da korai ikubitin iuni. 2
Iswamauni da akemumwara kuju kagoriake aoŋon: koraas akemumwara nuka ibore idiopet kaŋes: iladaari ŋes kaisinit. 3
Iswamauni da atubake nuigaete ekurwon, ka initiake ka atanyake, ka igolunake luka akiriŋ, ka ekekiala: iswamauni ikeboro ŋul kere kaisinin. 4Iswamakini da etem eboi loka aisinit; ibwaikini ipetai iwoŋon luka aisinin toma agoria aoŋon nuka eboi. 5Ibwaikini eboi ŋol kwap kapama nairimorit etem kokwap, tetere edoli eboi kiduj osiepion luka etem. 6Ikeuni akito kanuka etem, nuka akito nuka sita, iladaari kes kaisinit. 7
Irupakinio akito ŋun toma opetai, ejaunos akito ŋun osiepion iarei luka etem adakia. 8
Kiswama etem kabaoi koorori kotoma: kwape kitodikinitere komoru, kwaŋin ŋes iswamauniata.
9
“Iswamauni alaro naka ewema: kowai loka eŋalakimak ari naka eŋalakimak ejaunos igoen luigalitoi luka ebaputa loecipitai kiusio lueriim, aojauke kowai ediopet korai ikubitin akwatat. 10Koraas ikepirin akaisaarei, aigaŋetakec da akaisaarei nuka aisinin; igolun luka ipirin ka aikajetakec koraas nuka epuesa. 11Kwape kwaŋin owai loka agolitomei ejaunos igoen luigalitoi, aojaukec ikubitin akwatat ka ipirinokec akaisaarei, ka aigaŋetakec akaisaarei, nuka aisinin; igolun luka ipirin ka aikajetakec koraas nuka epuesa. 12Kanuka alalau naka alaro kowai lokoto ejaunos igoen luigalitoi aojaukec ikubitin akaisakany: ikecepirin itomon, ka aigaŋetakec atomon. 13Alalau da naka alaro kowai lokokide kari nakokide eraun ikubitin akaisakany. 14Igoen luigalitoi lukowai ediopet loka erute eraunos ikubitin itomon ka lukany: ipirinokec iuni, aigaŋetakec auni. 15Ido kowai ece ejaunos igoen luigalitoi luka ikubitin itomon ka lukany; ipirinokec iuni, aigaŋetakec da auni. 16Ido kanuka erute loka alaro ejaun aigalisit naka ikubitin akaisaarei, lobululu, lomuge, ka Lokareŋan, ka ebaputa loecipitai kiusio lueriim, aswam naka ekasonyan: ipirinokec iwon on, aigaŋetakec da aoŋon. 17Ipirin kere luka alaro luirimorito ejaunos aikajeta nuka epuesa: igolunakec luka epuesa, ka aigaŋetakec nuka aisinin. 18Aojau naka alaro eraun ikubitin akwatat, alalauke da kere ikubitin akaisakany, amukurur ikubitin ikany, nuka ebaputa loecipitai kiusio lueriim, ka aigaŋetakec nuka aisinin. 19Iboro kere lukowema ka aijaanakinike kere, ka iloinoke kere, ka iloin kere luka alaro, eraunos luka aisinin.
20
“Ido icorakini idwe luka Isirael, koinutu akinyet naejok naka eseitun naerukuk kanuka aica, aitonokia atala tiritir. 21
Kotoma owema loka airiamunun kiŋa kaigalisit naejai iŋaren kaitejenunet, itemonokinete Aaron ka odweke ageun eboŋ aitodol tupuruc kakonyen nuka EJAKAIT: eraun ekisil apaarasia kere anatar aturiokec kodwe luka Isirael.