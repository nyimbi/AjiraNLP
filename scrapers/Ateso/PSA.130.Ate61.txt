Ekosio loka Adokanar.
1
Wu EJAKAIT, abu kamony mama ijai kataro naidul.
2EJAKAIT, kiira ekaporoto:
Kitoik akoniki
Eporoto loka aiŋaiŋaka.
3
EJAKAIT, arai imarenenei numam adolit,
Wu EJAKAIT, iŋai bo yenebwoi?
4
Konye ejai aisioni mama ijai,
Tetere kiyonio.
5
Edareunit eoŋ EJAKAIT, idareunit ekatau,
Amunokina da akekirot.
6Ipuda ekatau EJAKAIT,
Aitelekarit eipud loipudatar ikedarak atupuruc,
Eebo, aitelekarit eipud loka ikedarak atupuruc.
7
Wu Isirael, komunokin EJAKAIT;
Naarai mama ejai EJAKAIT ejai aitim,
Mamakeŋ ŋes ejai alakun naepol.
8
Elakuni da ŋesi Isirael
Kotoma numam adoliteke kere.