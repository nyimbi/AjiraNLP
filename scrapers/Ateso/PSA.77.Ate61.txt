Loka Ekapolokiton lueruos; kwape ejaar epone loka Yedutun. Esabuli loka Asap.
1Amonyi kekaporoto mama ejai Edeke;
Ebwololoi kekaporoto mama ejai Edeke,
Ŋesi da kapupuni.
2
Toma apaaran naka icanika abu kamo EJAKAIT:
Korioro akakan kuare komam itegi;
Kogir ekatau aitalakario.
3Eitunit Edeke, keyaloŋoŋi:
Kaŋuriani, emwokolikin ekamoyo.
4Isikoler akakonye:
Mam apedori ener da naarai eticanitoi noi.
5
Aomoom apaarasia nukolo kasonya:
Ikar da lukoloŋo sek.
6Eitunit ekakosio loka akuare:
Aomoom kotauka bon;
Ekamoyo da ekukunyikina amoote.
7Ecakari kereka Edeke ikar kere?
Mam bobo ŋes itoduni aminake?
8
Asaŋa cut akeitim ikar kere?
Atwania akeisumunet ikar ka ikar?
9
Emurwoki Edeke araut lokasianut?
Etasaŋa da ŋesi akeitimesia kotoma anyunyura?
Sela.
10
Katema ebe, “Na ŋes akailworuna;
Konye eituni ikar luka akan nakoteten naka
Loejai kuju kakuj.”
Sela.
11
Alimonori aswamisio nuka EJAKAIT;
Naarai eituni nukaumokinikon nukoloŋo.
12Aomoomoenenei da aswamisiokon kere,
Ido enyogonokini aomoom nuisubenenei.
13
Wu Edeke, ekonirot ejai toma aibois nakalaunan.
Iŋai bo edeke loepol kwape Edeke?
14Irai ijo Edeke loiswamai nukaumokin:
Itejenu ijo akonigogoŋ kotuŋa.
15Ilaku ijo ikonituŋa kakonikan,
Odwe luka Yakob ka Yosep.
Sela.
16
Apotu akip koanyut jo, wu Edeke;
Apotu akip koanyut jo, koyoŋata,
Komaranata da ataroi.
17Apotu idouon kobukut akipi,
Kijuk akuj eires:
Kisiarakinos da imaliakon.
18Eporoto loka airetunikon abu kojai toma otapipirio
Eimilia da kitacau akwap:
Komaran akwap kijaŋijaŋa.
19
Kojai erotokon toma aŋolol,
Ka isokonokon da toma akipi nuipu,
Konye mam ajenio ikonikukut.
20
Ibu kiŋarenikinite ikonituŋa kwape kesipan loka amerekekin,
Kakan naka Musa ka Aaron.