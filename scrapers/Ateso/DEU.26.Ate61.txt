1“Kosodi rwaru, nailomaria akwap nakiinakini EJAKAIT Ekonideke araun airumet, irumi, iboikin nen: 2
Ilemuni nugeet nuka araito kere nuka alup, nuidwenyi kakwapukon nukiinakini EJAKAIT Ekonideke; kipikak odita kolot aibois naeseuni EJAKAIT Ekonideke aisiboikin ekekiror. 3Ido ilosi mama ejai esasedoti loejai kapaarasia kaŋun, kolimok ebe, ‘Alimo eoŋ lolo EJAKAIT Ekonideke ebe alom akwap nakolo eyapoik EJAKAIT lukapapaawok ainakin oni.’ 4Elemuni da esasedoti edita kakanikon, kipikak kiŋaren ketem loka EJAKAIT Ekonideke.
5
“Iboŋokini ijo da kakonyen nuka EJAKAIT Ekonideke kinera atiar, ‘Esiriat loaapikinit aolior ŋes arai papaka, abu kijesar Misiri, kiboiororoi kaŋina, koraas luekidioko; koluor kaŋina ateker naepol, nakagogoŋon, naelal. 6
Kiswamakis Imisirian sio erono, kiticanata, kipikakis obulesene loalaŋir; 7
Keworoto EJAKAIT, Edeke loka lukapapaakosi, kiira EJAKAIT ekosiporoto, koany akositicanio, ka aitaaritoikos, ka areuniokos. 8
Kitonyou EJAKAIT sio koMisiri kakan nakagogoŋ ka akan naerioro, ka etasuro loepol, ka aanyuneta, ka nukaumokin: 9
Kitolom aibois na, koinak akwap na, akwap naeleleete akile ka esik. 10
Kwana da, koany, ayaunit nugeet nuka araito nuka alup, nukiinak ijo eoŋ, wu EJAKAIT.’ Ido ipikakini kwap kakonyen nuka EJAKAIT Ekonideke, koma EJAKAIT Ekonideke: 11
Isiyalamikini nukajokak kere nukiinak EJAKAIT Ekonideke, ka ekonikek, ijo ka Elebit, ka imoit yenejai orekon.
12
“Naidaununia alemunun yenikitomonet yenika akerianutukon kere kokaru lokiuniet, ŋes ekaru loelemenenere yenikitomonet, kosodi iinakini Elebit, ka imoit, ka ikoki, ka apuserut, konyamakis oruteikon, kimonikinos; 13
Kinerenena da kakonyen nuka EJAKAIT Ekonideke atiar, ‘Alem iboro lukitalaunio kotogoka, ido ainak Elebit, ka imoit, ka ikoki, ka apuserut kwape ejaar akoniicorakinet kere nakicorakinit; mam adiakarit adiopet kakoniicorakineta, kwabo mam kemurwokinito: 14
Mam anyamit kes aroko ajai akuudianaka, kwabo mam eŋadakinit komam alai, kwabo mam ainakinit kanuka lukatwak. Abu keira eporoto loka EJAKAIT Ekadeke, eswama kere kwape kolo kecorakinia. 15
Kosesen ijai aiboisikon nakalaunan, kotoma akuj, kisirereŋ ikonituŋa Isirael, ka alup nukiinak, kwape kolo kiyapoikinio lukapapaakosi, akwap naeleleete akile ka esik.’
16“Kicorakini lolo jo EJAKAIT Ekonideke aiswamaenen ikisila ŋul ka itubesia; aso koricenenei aswam kekonitau kere ka akoniijar kere. 17
Ilimo lolo EJAKAIT araun Ekonideke, ido ilosenenei korotinike; iricenenei ikekisila ka akeicorakineta ka iketubesia, iiranari ekeporoto: 18
Ido kilimo lolo EJAKAIT jo araut ituŋa luseuna luke obe, kwape kiisumunio, ido koricenenei akeicorakineta kere; 19
Ido kitopoloo jo aitelekarit atekerin kere nukolo kesubi, kotoma aiturit, kotoma okiror, ido kotoma aibuses; tetere iraunos ituŋa lukalaunak kama ejai EJAKAIT Ekusideke, kwape kinerar.”