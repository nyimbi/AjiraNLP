1Kituroto yesi EJAKAIT!
Kituroto yesi EJAKAIT kokuju:
Kituroto ŋes kaneicelelei.
2
Kituroto ŋes, yes ikemalaikan kere:
Kituroto ŋes, yes akejore kere.
3Kituroto ŋes, ijo akoloŋ ka elap:
Kituroto ŋes, yes aacer kere nuicaete.
4
Kituroto ŋes, yes akuj naka akuj,
Ka yes da akipi nuejaas kuju kakuj.
5
Kituroto ŋul ekiror loka EJAKAIT:
Naarai abu kicorak, kosubunai.
6
Eticat da kes ikar kere:
Esilaki ekisil lomam edaun.
7
Kituroto EJAKAIT kakwap,
Yes akinyana, yes da ataroi kere:
8Akim ka akako, akiru ka ilisinai;
Ekwam loeiliili, itodolete akekirot.
9
Iroŋan ka iukon kere;
Ikito lueraete noi ka iresia kere:
10Itiaŋ ka ibaren kere;
Iboro lueliatos ka akweny nueporitos.
11
Ikabakan luka akwap ka ituŋa kere;
Ikapolok ka ikatubok kere luka akwap:
12Isap ka apesur;
Imakio ka idwe da.
13
Kituroto ŋul ekiror loka EJAKAIT;
Naarai ekekiror bon itopolooritai:
Akeibuses edeparit akwap ka akuj da.
14
Ekeu ŋesi amumwarat naka iketuŋa,
Aiturit naka lukalaunakake kere;
Kes idwe luka Isirael, ituŋa luidunyas kaŋes.
Kituroto yesi EJAKAIT.