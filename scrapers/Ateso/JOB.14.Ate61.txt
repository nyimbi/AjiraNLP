1
Ituŋanan yeneurie aberu
ikidioko akepaarasia, ileleba ican.
2
Elomuni kwape aturot, erinyori;
iirori kwape etoribe, mam ebusi.
3
Egiparete kereka akonyenekon yenikoni nen
koyau atubokinio mamakon?
4
Iŋai bo epedori aitolomun ibore yenelai kotoma yenimam elai?
Mam idio da.
5Naarai inerunit apaarasiake,
etiai loka ilapioke ejai kajo,
ibu kibwaik eikor lomam epedori ailam;
6
koŋolia nenice, kiyeŋ,
aitodol naedaunia apaaranike kwape yeneropio.
7“Naarai ejai amun ebe ekitoi kejepar, itocuni bobo,
mam edaunos alibunetake.
8Karaida kemojoŋata akejeke kotoma alup,
aketorom da etwanikini alup;
9konye kanuka aiŋuun akipi elibuni,
iganete atenuna kwape iraat yenilidio.
10Konye etwani ituŋanan, elosi inona;
eebo, ejali ituŋanan akeijar, ejai bo ai?
11Kwape eonikinioto akip kaŋolol,
ebosuni ecor eonikini;
12
Kwape kwaŋin eperi ituŋanan komam enyouni:
aitodol naedaunor akuj, mam ekwenyunete,
karaida aitekwenyunio kajokec.
13Wu okwe arai kiitoŋop eoŋ toma Okatwak,
tikimunon kaiyeiyeakon,
kiton naetuboror anyunyurakon,
tikibwaik apak naeseunitai, kiitu eoŋ!
14
Arai ketwana ituŋanan ejari kereka bobo?
Tikedareu adaun apaarasia kere nuka ejieka,
aitodol needolunio akaosikinio.
15
Tikiinyarau, eoŋ da eii:
tiimiela aswam naka akaninikon.
16
Konye kwana imari akailameta;
mere iseseni akaronis?
17Eenen akadiakar toma ocoe loipucitai,
iburit numam adoliteka.
18“Abeit iŋoŋar eroŋat kodaun,
atiiba da elemunio kaiboisike;
19iturususete akip amor;
ailapanarikec itelelearete apua naka akwap:
imudiari da amuno naka ituŋanan.
20Ipikori ijo ŋes ikar kere, etubor;
ijulakini ijo akonyeneke, kijuka.
21
Edolete odweke aibuses, komam ŋes ejeni;
itisilio kes, komam ŋes ejeni kwape ejaatar.
22
Epupuni ariebo naka akuanake,
kokuudiani da akeijar.”