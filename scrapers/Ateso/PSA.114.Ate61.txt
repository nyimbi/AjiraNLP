1
Naalomunia Isirael koMisiri,
Etogo da loka Yakob kotuŋa luka aŋajep naagelara:
2Koraun Yuda aiboisike nakalaunan,
Isirael ŋes ayaetaitike.
3
Koany aŋolol ŋun, koker;
Kitoboŋooroi Yorodan.
4
Kicuroto iroŋan bala imerekekin,
Iukono ludidik da bala imerekekin ludidik.
5Ikwaikini bo ijo ai, wu aŋolol, tape ikeri?
Ijo Yorodan, tape iboŋori?
6Yes iroŋan, tape icurosi bala imerekekin;
Yes da iukono bala imerekekin ludidik?
7Komaran ijo akwap, kama ejai EJAKAIT,
Kama ejai Edeke loka Yakob;
8
Loabu kituluo atiiba abwal naka akipi,
Iikepia da atan naka akipi.