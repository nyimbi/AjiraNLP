Madalitso onse, a m'banja omwe, achokera kwa Mulungu
Nyimbo yokwerera; ya Solomoni.
1 Akapanda kumanga nyumba Yehova,
akuimanga agwiritsa ntchito chabe;
akapanda kusunga mudzi Yehova,
mlonda adikira chabe.
2 Kuli chabe kwa inu kulawirira mamawa ndi kusagonerapo madzulo,
kudya mkate wosautsa kuupeza;
kuli tero kuti izi apatsa okondedwa ake ngati m'tulo.
3 Taonani, ana ndiwo cholandira cha kwa Yehova;
chipatso cha m'mimba ndicho mphotho yake.
4Ana a ubwana wake wa munthu
akunga mivi m'dzanja lake la chiphona.
5 Wodala munthu amene anadzaza nayo phodo lake:
sadzachita manyazi iwo,
pakulankhula nao adani kuchipata.