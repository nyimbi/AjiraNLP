Amitundu alemekeze Mulungu
Kwa Mkulu wa Nyimbo, pa Neginoto. Salimo, Nyimbo.
1 Atichitire chifundo Mulungu, ndi kutidalitsa,
atiwalitsire nkhope yake;
2 kuti njira yanu idziwike pa dziko lapansi,
chipulumutso chanu mwa amitundu onse.
3Anthu akuyamikeni, Mulungu;
anthu onse akuyamikeni.
4 Anthu akondwere, nafuule mokondwera;
pakuti mudzaweruza anthu molunjika,
ndipo mudzalangiza anthu pa dziko lapansi.
5Anthu akuyamikeni, Mulungu;
anthu onse akuyamikeni.
6 Dziko lapansi lapereka zipatso zake,
Mulungu, Mulungu wathu adzatidalitsa.
7 Mulungu adzatidalitsa;
ndipo malekezero onse a dziko lapansi adzamuopa Iye.