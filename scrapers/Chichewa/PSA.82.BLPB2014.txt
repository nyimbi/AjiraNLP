Oweruza aweruza bwino
Salimo la Asafu.
1Mulungu aima mu msonkhano wa Mulungu,
aweruza pakati pa milungu.
2 Mudzaweruza mosalunjika kufikira liti,
ndi kusamalira nkhope ya oipa?
3 Weruzani osauka ndi amasiye;
weruzani molungama ozunzika ndi osowa.
4Pulumutsani osauka ndi aumphawi;
alanditseni m'dzanja la oipa.
5 Sadziwa, ndipo sazindikira;
amayendayenda mumdima;
maziko onse a dziko lapansi agwedezeka.
6 Ndinati Ine, Inu ndinu milungu,
ndi ana a Wam'mwambamwamba nonsenu.
7Komatu mudzafa monga anthu,
ndipo mudzagwa monga wina wa akulu.
8 Ukani, Mulungu, weruzani dziko lapansi;
pakuti Inu mudzalandira amitundu onse.