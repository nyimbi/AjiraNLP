Apempha Mulungu amlanditse pa omnamiza
Nyimbo yokwerera.
1 Ndinafuulira kwa Yehova mu msauko wanga,
ndipo anandivomereza.
2Yehova, landitsani moyo wanga kumilomo ya mabodza,
ndi kulilime lonyenga.
3Adzakuninkhanji, adzakuonjezeranji,
lilime lonyenga iwe?
4Mivi yakuthwa ya chiphona,
ndi makala tsanya.
5 Tsoka ine, kuti ndili mlendo m'Meseki,
kuti ndigonera m'mahema a Kedara!
6Moyo wanga unakhalitsa nthawi
pamodzi ndi iye wakudana nao mtendere.
7Ine ndikuti, Mtendere;
koma polankhula ine, iwowa akuti, Nkhondo.