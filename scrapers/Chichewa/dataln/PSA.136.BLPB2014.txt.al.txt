1   Yamikani Yehova pakuti ndiye wabwino; pakuti chifundo chake nchosatha. 

2  Yamikani Mulungu wa milungu; pakuti chifundo chake nchosatha. 

3  Yamikani Mbuye wa ambuye; pakuti chifundo chake nchosatha. 

4   Amene yekha achita zodabwitsa zazikulu; pakuti chifundo chake nchosatha. 

5   Amene analenga zakumwamba mwanzeru; pakuti chifundo chake nchosatha. 

6  Amene anayala dziko lapansi pamwamba pa madzi; pakuti chifundo chake nchosatha. 

7   Amene analenga miuni yaikulu; pakuti chifundo chake nchosatha. 

8  Dzuwa liweruze usana; pakuti chifundo chake nchosatha. 

9  Mwezi ndi nyenyezi ziweruze usiku; pakuti chifundo chake nchosatha. 

10   Iye amene anapandira Aejipito ana ao oyamba; pakuti chifundo chake nchosatha. 

11  Natulutsa Israele pakati pao; pakuti chifundo chake nchosatha. 

12  Ndi dzanja lamphamvu, ndi mkono wotambasuka; pakuti chifundo chake nchosatha. 

13   Amene anagawa magawo Nyanja Yofiira; pakuti chifundo chake nchosatha. 

14  Napititsa Israele pakati pake; pakuti chifundo chake nchosatha. 

15   Nakhuthula Farao ndi khamu lake m'Nyanja Yofiira: pakuti chifundo chake nchosatha. 

16   Amene anatsogolera anthu ake m'chipululu; pakuti chifundo chake nchosatha. 

17   Amene anapanda mafumu akulu; pakuti chifundo chake nchosatha. 

18  Ndipo anawapha mafumu omveka; pakuti chifundo chake nchosatha. 

19  Sihoni mfumu ya Aamori; pakuti chifundo chake nchosatha. 

20  Ndi Ogi mfumu ya Basani; pakuti chifundo chake nchosatha. 

21   Ndipo anapereka dziko lao likhale chosiyira; pakuti chifundo chake nchosatha. 

22  Chosiyira cha kwa Israele mtumiki wake; pakuti chifundo chake nchosatha. 

23  Amene anatikumbukira popepuka ife; pakuti chifundo chake nchosatha. 

24  Natikwatula kwa otisautsa; pakuti chifundo chake nchosatha. 

25   Ndiye wakupatsa nyama zonse chakudya; pakuti chifundo chake nchosatha. 

26  Yamikani Mulungu wa kumwamba; pakuti chifundo chake nchosatha.

