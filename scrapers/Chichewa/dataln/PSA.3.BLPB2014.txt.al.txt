1   Yehova! Ha! Achuluka nanga akundisautsa ine! Akundiukira ine ndi ambiri. 

2   Ambiri amati kwa moyo wanga, alibe chipulumutso mwa Mulungu. 

3   Ndipo Inu Yehova, ndinu chikopa changa; ulemerero wanga, ndi wondiweramutsa mutu wanga. 

4   Ndifuula kwa Yehova ndi mau anga, ndipo andiyankha m'phiri lake loyera. 

5   Ndinagona ine pansi, ndinagona tulo; ndinauka; pakuti Yehova anandichirikiza. 

6   Sindidzaopa unyinji wa anthu akundizinga ine. 

7   Ukani Yehova; ndipulumutseni, Mulungu wanga! Pakuti mwapanda adani anga onse patsaya; mwawathyola mano oipawo. 

8   Chipulumutso ncha Yehova; dalitso lanu likhale pa anthu anu.

