1   Mudzandiiwala chiiwalire, Yehova, kufikira liti? Mudzandibisira ine nkhope yanu kufikira liti? 

2  Ndidzachita uphungu m'moyo mwanga kufikira liti, pokhala ndi chisoni m'mtima mwanga tsiku lonse? Adzandiukira ine mdani wanga kufikira liti? 

3   Penyani, ndiyankheni, Yehova Mulungu wanga. Penyetsani maso anga, kuti ndingagone tulo ta imfa; 

4   kuti anganene mdani wanga, Ndamlaka; ndipo angakondwere otsutsana nane posunthika ine. 

5   Koma ine ndakhulupirira pa chifundo chanu; mtima wanga udzakondwera nacho chipulumutso chanu. 

6   Ndidzaimbira Yehova, pakuti anandichitira zokoma.

