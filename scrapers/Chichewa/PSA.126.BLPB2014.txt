Ayamikika mokondwerera kuti Mulungu anabweza ukapolo wao
Nyimbo yokwerera.
1 Pobweza Yehova ukapolo wa Ziyoni,
tinakhala ngati anthu akulota.
2 Pamenepo pakamwa pathu panadzala ndi kuseka,
ndi lilime lathu linafuula mokondwera;
pamenepo anati mwa amitundu,
Yehova anawachitira iwo zazikulu.
3Yehova anatichitira ife zazikulu;
potero tikhala okondwera.
4Bwezani ukapolo wathu, Yehova,
ngati mitsinje ya kumwera.
5 Akubzala ndi misozi adzatuta ndi kufuula mokondwera.
6Iye amene ayendayenda nalira, ponyamula mbeu yakufesa;
adzabweranso ndithu ndi kufuula mokondwera,
alikunyamula mitolo yake.