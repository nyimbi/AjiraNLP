Aho Abisiraheli bashinze amahema
1-2Abisiraheli bavuye mu Misiri bakurikije imiryango yabo, bayobowe na Musa na Aroni. Uhoraho yari yarategetse Musa kwandika amazina y'ahantu hose Abisiraheli bagiye bashinga amahema. Dore amazina yaho.
3Ku itariki ya cumi n'eshanu y'ukwezi kwa mbere, ari wo munsi ukurikira Pasika, Abisiraheli bahagurutse i Ramesesi bagenda barinzwe n'Uhoraho, Abanyamisiri bose babareba. 4Icyo gihe Abanyamisiri bari bagihamba abana babo bose b'impfura, bari bishwe n'Uhoraho. Uko ni ko Uhoraho yerekanye ko arusha imana z'Abanyamisiri ububasha.
5Bavuye i Ramesesi bashinga amahema i Sukoti.
6Bahavuye bayashinga Etamu hafi y'ubutayu.
7Bahavuye basubira inyuma berekeje i Pihahiroti, bashinga amahema iburasirazuba bw'i Bāli-Sefoni hafi ya Migidoli.
8Bahavuye bambuka inyanja bagera mu butayu, bagenda iminsi itatu mu butayu bwa Etamu, maze bashinga amahema i Mara.
9Bahavuye bayashinga Elimu aho basanze amasōko cumi n'abiri n'imikindo mirongo irindwi.
10Bahavuye bashinga amahema hafi y'Inyanja Itukura.
11Bahavuye bayashinga mu butayu bwa Sini.
12Bahavuye bayashinga i Dofuka.
13Bahavuye bayashinga Alushi.
14Bahavuye bayashinga i Refidimu, aho babuze amazi yo kunywa.
15Bahavuye bayashinga mu butayu bwa Sinayi.
16Bahavuye bayashinga i Kiburoti-Hatāva.
17Bahavuye bayashinga i Haseroti.
18Bahavuye bayashinga i Ritima.
19Bahavuye bayashinga i Rimoni-Perēsi.
20Bahavuye bayashinga i Libuna.
21Bahavuye bayashinga i Risa.
22Bahavuye bayashinga i Kehelata.
23Bahavuye bayashinga ku musozi wa Sheferi.
24Bahavuye bayashinga i Harada.
25Bahavuye bayashinga i Makeloti.
26Bahavuye bayashinga i Tahati.
27Bahavuye bayashinga i Terahi.
28Bahavuye bayashinga i Mitika.
29Bahavuye bayashinga i Hashimona.
30Bahavuye bayashinga i Moseroti.
31Bahavuye bayashinga i Bene-Yākani.
32Bahavuye bayashinga i Hori-Gidigadi.
33Bahavuye bayashinga i Yotibata.
34Bahavuye bayashinga Abirona.
35Bahavuye bayashinga Esiyoni-Geberi.
36Bahavuye bayashinga i Kadeshi mu butayu bwa Tsini.
37Bahavuye bayashinga ku musozi wa Hori, hafi y'umupaka w'igihugu cya Edomu.
38Ku itariki ya mbere y'ukwezi kwa gatanu k'umwaka wa mirongo ine Abisiraheli bavuye mu Misiri, umutambyi Aroni azamuka umusozi wa Hori abitegetswe n'Uhoraho, maze apfirayo. 39Icyo gihe Aroni yari amaze imyaka ijana na makumyabiri n'itatu avutse.
40Nuko umwami wa Aradi iri mu majyepfo ya Kanāni, yumva ko Abisiraheli baje.
41Abisiraheli bava ku musozi wa Hori, bashinga amahema i Salumona.
42Bahavuye bayashinga i Punoni.
43Bahavuye bayashinga Oboti.
44Bahavuye bayashinga Iyabarīmu, iri ku mupaka w'igihugu cya Mowabu.
45Bahavuye bayashinga i Diboni y'Abagadi.
46Bahavuye bayashinga Alumoni-Dibulatayimu.
47Bahavuye bayashinga mu bisi bya Abarīmu ahateganye na Nebo.
48Bahavuye bayashinga mu kibaya cya Mowabu, iburasirazuba bw'uruzi rwa Yorodani, ahateganye n'i Yeriko. 49Bashinga amahema yabo muri icyo kibaya ku nkombe za Yorodani, bahereye i Beti-Yeshimoti bageza Abeli-Shitimu.
Amabwiriza y'uko Abisiraheli bazigarurira Kanāni
50Bakiri mu kibaya cya Mowabu, iburasirazuba bwa Yorodani ahateganye n'i Yeriko, Uhoraho ategeka Musa 51kubwira Abisiraheli ati: “Nimumara kwambuka Yorodani mukagera mu gihugu cya Kanāni, 52muzirukane abahatuye bose, mutsembe ibigirwamana byabo byose ari ibibajwe cyangwa ibicurano, musenye n'aho babisengera. 53Muzigarurire icyo gihugu mugiture, kuko nakibahaye ho umurage. 54Muzakigabanye imiryango n'amazu yanyu yose mukoresheje ubufindo, aho ubufindo buzerekana azabe ari ho buri muryango uzatura. Icyakora umuryango munini uzahabwe umugabane munini, umuryango muto uhabwe umugabane muto. 55Ariko nimutirukana abatuye muri icyo gihugu, bazababera nk'igitotsi mu jisho cyangwa nk'ihwa mu mubiri. Bazababera abanzi mutuye hamwe. 56Nimutabirukana, ibyo bari kugirirwa ni mwe nzabigirira.”