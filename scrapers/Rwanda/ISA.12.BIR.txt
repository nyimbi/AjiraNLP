Gusingiza Imana Umukiza
1Icyo gihe uzavuga uti:
“Uhoraho ndagushimiye,
ndagushimiye nubwo wari warandakariye,
uburakari bwawe bwarashize urampumuriza.
2Imana ni yo gakiza kanjye,
ndayiringiye sinkigira ubwoba,
Uhoraho ni we mbaraga zanjye ndamusingiza,
koko ni we wankijije.”
3Muzavoma amazi munezerewe,
muzayavoma ku masōko y'agakiza.
4Icyo gihe muzavuga muti:
“Nimushimire Uhoraho mwambaze izina rye,
nimwamamaze mu mahanga yose ibyo yakoze,
nimwamamaze hose izina rye ritangaje.
5Nimuririmbire Uhoraho kuko yakoze ibitangaje,
nimubimenyekanishe ku isi hose.”
6Abatuye Siyoni nimurangurure amajwi,
nimuririmbe munezerewe,
koko ukora ibikomeye muri mwe,
uwo ni we Mana Nziranenge ya Isiraheli.