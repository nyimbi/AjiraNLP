1  Uhoraho aravuga ati: “Hanyuma y'ibyo nzasuka Mwuka wanjye ku bantu bose, abahungu banyu n'abakobwa banyu bazahanura, abasaza bo muri mwe bazabonekerwa mu nzozi, abasore banyu na bo bazagira iyerekwa. 

2  Icyo gihe nzasuka Mwuka wanjye no ku bagaragu no ku baja. 

3  Nzerekana ibitangaza ku ijuru no ku isi, hazaboneka amaraso n'umuriro n'umwotsi ucucumuka. 

4  Izuba rizijima, ukwezi kuzasa n'amaraso, umunsi w'Uhoraho uzaba utaragera, wa munsi ukomeye kandi uteye ubwoba.” 

5  Umuntu wese uzatakambira Uhoraho azakizwa. Koko nk'uko Uhoraho yabivuze, hazagira abasigara ku musozi wa Siyoni n'ahandi muri Yeruzalemu, abo Uhoraho azatoranya bazarokoka.

