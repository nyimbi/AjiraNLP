1  Mu mwaka wa kane Yoyakimu mwene Yosiya ari ku ngoma mu Buyuda, ni bwo Baruki mwene Neriya yanditse mu muzingo w'igitabo amagambo yabwiwe n'umuhanuzi Yeremiya. Nuko Yeremiya aramubwira ati: 

2  “Dore ibyo Uhoraho Imana y'Abisiraheli akubwira: 

3  waravuze uti: ‘Ngushije ishyano! Nari nsanganywe intimba none Uhoraho ageretseho ingorane. Ndananiwe kubera gutaka, nta n'ubwo nkiruhuka.’ ” 

4  Yeremiya yungamo ati: “Ngubu ubutumwa Uhoraho yambwiye kukugezaho. Aravuga ati: ‘Ngiye gusenya ibyo nubatse, ndimbure ibyo nateye mu gihugu cyose. 

5  Nyamara wowe ushaka ibintu bihambaye! Sigaho kubishaka. Dore ngiye guteza ibyago abantu bose, ariko wowe humura nta cyo uzaba. Nzakurinda aho uzajya hose.’ ”

