14  ) 

1  Zaburi y'umuyobozi w'abaririmbyi, iririmbwa ku buryo bw'umubabaro. Ni igisigo gihanitse cya Dawidi. 

2  Abapfu bibwira ko nta Mana ibaho. Bene abo bantu bariyonona, imigenzereze yabo mibi iteye ishozi, nta n'umwe ukora ibikwiye. 

3  Imana iri mu ijuru yitegereza abantu, iritegereza ngo irebe ko hariho umuntu usobanukiwe akaba ayambaza. 

4  Erega bose bakoze ibyaha! Bose uko bangana bariyononnye, nta wukora ibikwiye, habe n'umwe! 

5  Imana irabaza iti: “Izo nkozi z'ibibi ntizizi ko nzireba? Zitunzwe no kurya ubwoko bwanjye imitsi, nta n'ubwo zijya zinyambaza.” 

6  Ntizagiraga ubwoba none zihiye ubwoba. Imana izatatanya amagufwa y'abahagurukiye ubwoko bwayo, buzabatsinda kuko Imana izaba yabatanze. 

7  Icyampa Imana igakiza Abisiraheli iturutse i Siyoni! Imana nisubize abantu bayo ubusugire bwabo, ni bwo Abisiraheli ari bo rubyaro rwa Yakobo, bazishima banezerwe.

