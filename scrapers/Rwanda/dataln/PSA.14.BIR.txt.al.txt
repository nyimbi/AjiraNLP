53  ) 

1  Zaburi y'umuyobozi w'abaririmbyi. Ni iya Dawidi. Abapfu bibwira ko nta Mana ibaho. Bene abo bantu bariyonona, bakora ibibi biteye ishozi, nta n'umwe ukora ibikwiye. 

2  Uhoraho ari mu ijuru yitegereza abantu, aritegereza ngo arebe ko hariho umuntu usobanukiwe akaba amwambaza. 

3  Erega bose bateshutse ku Mana! Bose uko bangana bariyononnye, nta wukora ibikwiye habe n'umwe! Uhoraho arabaza ati: 

4  “Izo nkozi z'ibibi zose ntizizi ko nzireba? Zitunzwe no kurya ubwoko bwanjye imitsi, nta n'ubwo zijya zinyambaza.” 

5  Ngizo zihiye ubwoba, zihiye ubwoba kubera ko Imana ishyigikira indahemuka. 

6  Mwa nkozi z'ibibi mwe, muburizamo imigambi y'abanyamibabaro, ariko Uhoraho ni we buhungiro bwabo. 

7  Icyampa Uhoraho agakiza Abisiraheli aturutse i Siyoni! Uhoraho nasubize abantu be ubusugire bwabo, ni bwo Abisiraheli ari bo rubyaro rwa Yakobo bazishima banezerwe.

