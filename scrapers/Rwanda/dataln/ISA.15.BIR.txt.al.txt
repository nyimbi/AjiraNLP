15  —

16  ; Yer 

48  ) 

1  Ubu ni ubutumwa bwagenewe Mowabu. Ari na Kiri, ya mijyi yo muri Mowabu yaratsembwe, yatsembwe mu ijoro rimwe. 

2  Abaturage b'i Diboni bagiye mu ngoro yabo, bagiye kuririra ahasengerwa, ab'i Mowabu baraborogera i Nebo n'i Medeba, bimoje umusatsi n'ubwanwa. 

3  Mu mayira abantu bambaye imyambaro igaragaza akababaro, baraborogera hejuru y'amazu no mu bibuga, abantu bose bitura hasi barira. 

4  Ab'i Heshiboni n'i Eleyale barataka, imiborogo yabo irumvikana kugera i Yahasi, ingabo za Mowabu na zo zirataka, zakutse umutima. 

5  Ndaririra Mowabu, dore abantu bayo bahungiye i Sowari n'i Egilati-Shelishiya, barazamuka barira bagana i Luhiti, mu nzira igana i Horonayimu bashavujwe n'ayo makuba. 

6  Amazi y'i Nimurimu yarakamye, ibyatsi byarumye ntakikihamera, nta kimera kikiharangwa. 

7  Umutungo bari basigaranye, bawambukanye hakurya mu biti byo ku nkombe y'umugezi. 

8  Imiborogo ni yose mu mpande zose z'igihugu cya Mowabu, amaganya yabo arumvikana i Egilayimu n'i Bēri-Elimu. 

9  Amazi y'i Diboni yuzuyemo amaraso, nyamara Uhoraho aravuze ati: “Ab'i Diboni nzabongerera ibyago, abacitse ku icumu b'i Mowabu bazaribwa n'intare.”

