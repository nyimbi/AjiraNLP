Won bop nagasi
Lwɛlɛ̂ Davit. A jɛk gwɛ jeng de a tele yi na hwey mɛ Absalɔm.
1À Dagwi Darwey, ma vɔk bemât repugu pyak,
gwogyɛ̀ng bemat gwa ga doyo e ra me!
2Bé ha e ra me, be tē,
“Dagwi ê sɛlɛ hɛ wɛt!”
3Ko hwo, à Dagwi Darwey, hwó dul me sede ruga.
Hwó nɔngɔs me wɛng, hwó tɛ̀, me kyè na to e gwi.
4Kayɛ jeng de me yila hwo, na hwo sɛlɛ me,
hwo hanat a me yi e raku de hwà tik jaram yaga hwo.
5Me wɔ̂ nevwa, me sene wɛng-wɛng,
yaga hwó gyenges me.
6Gwogyɛ̀ng bemât repugu hom gwo rɔnɔ me,
ko me wok bengyip wɛt.
7À Dagwi Darwey, Dagwi hom,
vey sey me!
Fala a bemât repugu hom nenu,
gangas a yɛn yìn!
8Hwo wɛ de hwó sey bemat.
Tik nerat mō ne se e ra bemat mō!