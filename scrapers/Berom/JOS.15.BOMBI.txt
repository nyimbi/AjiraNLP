Vwel de ba nɔ̂ng yerê Yuda
1Bak vwel de ba nɔ̂ng rùhup BeYuda yi na masâ sesek, a womo ngan: Wa wɔ̀ wul vɔk e hwomo e bak rwa batin, wa wuna ɛ hêy Zin vɔk e yɛnɛ̂ vwel na Ɛdɔm. 2Yɛnɛ mɛn o ha pɛrɛ yi e tîn Gworep Nevwashe, yi e nu mo hemo de ha nára hɛ vɔk e bak batin. 3Ha re nuyel vɔk e rwa batin, ha kwey mɛ nɛ̂n rakû lyāng pere wɔ e Zin, ha kwey rwa batin na Kadɛsh-Barneya, ha kwey Hɛzrɔn, ha re nuyel wɔ̀ tut e Adar, ko ha pere doyo vɔk e Karka. 4Yi e hwomo ha re nuyel vɔk e Azmɔn, ko ha raa rɔt de ha sé yɛnɛ̂ vwel na Misra, ha kyè cik wɔ̀ yel e Gworep Tē. Hane hɛ à yɛnɛ̂ vwêl BeYuda e bak batin.
5Yɛnɛ mo e bak rak ha sé e Gworep Nevwashe vɔk e nû Rɔt Yɔrdan.
E rwa bato, yɛnɛ mo ha vo yi e nû Yɔrdan o, 6ha wɔ̀ tut vɔk e Bet-Hɔgla, ko ha kwey e rwa bato na Bet-Araba, ko ha pere tut vɔk e gwofwa Bohan, Bohan yɛ a hwêy Rubɛn. 7Yɛnɛ̂ vwel o ha tut yi e Nɛk Reyɔm vɔk e Debir, ko ha doyo vɔk e rwa bato vɔk e Gilgal, ha bɛrɛng mɛ̀ turus vɔk e Adumim de wa sé e rwa batin na nɛk o. Yi e hwomo, yɛnɛ mo ha re nuyel vɔk e lel nshi ve Ɛn-Shɛmɛsh na Ɛn-Rɔgɛl. 8Ha to tut vɔk e bak Nɛk Hinɔm, ha raa wɛ e rwa batin wo rahwol gbɔng repomô BeYebus wɔgɔ, Yɛrusalɛm. Ha to kwey vɔk e ra tɛ̂t rahwol o e bak ta na Nɛk Hinɔm, e yɛnɛ̂ rwa bato wo Nɛk BeRɛfa. 9Yi e ra tɛ̂t rahwol wane mo ha pere kwɔɔl ha vɔk e lel nshî Neftowa, ko vɔk e bapomo bagat e rakû Ɛfrɔn. Yi e hwomo, ha kyè kwɔɔl vɔk e Baala, de ba tâng wɛ̀ a Kiriyat-Yɛyarim, 10ha to doyo e rwa ta vɔk e bak vwêl beraku Seyir, ha kwey e bak bato wò rakû Yɛyarim wɔgɔ, Kɛsalɔn, ha kwey wɔ̀ gyirik e Bet-Shɛmɛsh, ko ha pere kwey Timna. 11Yɛnɛ̂ vwel o ha kwey vɔk e rahwol e rwa batô Ɛkrɔn, ha to kyè kwɔɔl vɔk e Shikɛrɔn, ha pere kwey rahwôl Baala, vɔk e Yarneel, ko yi e hwomo ha wɔ̀ wul Gworep Tē.
12Yɛnɛ̂ vwel o e rwa ta hɛ à rekwogôm Gworep o.
Vemo vɛ à yɛnɛ̂ bavwel na nekwɔn de rùhup BeYuda ba sangal ɛ.
Kalɛp a re Hɛbrɔn na Debir na como
13Ba nɔ̂ng Kalɛp Yɛfunɛ bak o hwak e ji vwêl BeYuda, tyɛng na redu de Dagwi Darwey a nɔ̂ng Yɔshuwa. 14Kalɛp a ro yére Anak, yɛ̄ a rùhup tat vè Sheshai, na Ahiman tanga Talmai. 15Yi e hwomo a re nuyel, na a wɔ̀ ró bemât Debir. Ba kana yishi Debir à Kiriyat-Sɛfɛr. 16Ko Kalɛp a moklo, a ye, “Kawɛ mwat de ê re repomô Kiriyat-Sɛfɛr na como, ma rɔda nɔng ɛ hwóng hom Aksa, na a ra weneng o.” 17Ɔtniyɛl, hwêy gwa mɛ Kenas, a wɔ̀ to como, a re ɛn, ko Kalɛp a vɔk a nɔng ɛ hwóng mɛ Aksa, a ra weneng o. 18Jeng de Aksa a vɛ̄ hɛ na yɛ, ko Ɔtniyɛl a hwo hanat na yɛ wɔgɔ, a rangâl da mɛ cap cak. Jeng de hwā mo a gyirik yi e ra madung, ko da mɛ Kalɛp a rangal hɛ a ye, “E sɛ́ de ya té ɛ?” 19Ko a yang ɛ, “Di, hwà ga nɔng me hêy gbingiring, ko tik na hwo ra a me pyɛ ryat, na hwo nɔng me kwɔ̂n lel nshi arɔng.” Ko Kalɛp a nɔng ɛ nekwɔn nehak de na vɔk ɛ lel nshi e berahwol mwa tanga e vwel o.
Bapomô yerê Yuda
20Hemo ha sé bak vwel de ba nɔ̂ng rùhup Yuda na he se mɛn. 21Bapomo de ba sé bagat e yɛnɛ̂ vwel na Ɛdɔm e bak vwêl gbingiring e rwa batin a vet ngan: Kabzɛl, na Ɛdɛr, na Yagur, 22na Kina, na Dimona, na Adada, 23na Kɛdɛsh, na Hazor, na Itnan, 24na Zif, na Tɛlɛm, na Bɛyalɔt, 25na Hazor-Hadata, na Kɛriyɔt-Hɛzrɔn wɔgɔ, Hazor, 26na Amam, na Shema, na Molada, 27na Hazor-Gada, na Hɛshmɔn, na Bet-Pɛlɛt, 28na Hazar Shuwal, na Bɛɛr-Sheba, na Biziyotiya, 29na Baala, na Iyim, na Ɛzɛm, 30na Ɛltɔlat, na Kesil, na Hɔrma, 31na Ziklak, na Madmana, na Sansana, 32na Labawot, na Shilhim, na Ayin tanga Rimɔn. Mwa bapomo mo ba sé kuru baba na vɛ shabetat (29) tanga nebapomo mɛn.
33Bapomô bak vwêl berahwol a vet ngan: Ɛshtawɔl, na Zora, na Ashna, 34na Zanowa, na Ɛnganim, na Tapuwa, na Enam, 35na Yarmut, na Adulam, na Soko, na Azeka, 36na Shaarayim, na Aditaim, na Gedera tanga Gederotaim. Mwa bapomo mo ba sé kuru na vɛ banaas na nebapomo mɛn.
37Bahak a vemo: Zenan, na Hadasha, na Migdal-Gat, 38na Dilan, na Mizpa, na Yokteel, 39na Lakish, na Boskat, na Ɛglɔn, 40na Kabɔn, na Lakmas, na Kitlish, 41na Gederot, na Bet-Dagɔn, na Naama tanga Makeda. Mwa bapomo mo ba sé kuru na vɛ batyiimin na nebapomo mɛn.
42Bahak a vemo: Libna, na Ɛtɛr, na Ashan, 43na Ifta, na Ashna, na Nezip, 44na Keyila, na Akzip tanga Maresha. Mwa bapomo mo ba sé shabatat tanga nebapomo mɛn.
45Bahak a vemo: Ɛkrɔn tanga bapomo de ba sé e nɛn mɛ tanga nebapomo mɛn, 46tanga mwa bapomo na nebapomo de na sé bagat na Ashdot yi e Ɛkrɔn vɔk e Gworep Tē.
47Bahak a vemo: Ashdot na Gaza tanga bapomo de ba sé e nɛn rɛ tanga nebapomo vɛ, pere mɛ̀ mwa wɔ̀ ta e rɔt de ha sé yɛnɛ̂ vwel na Misra tanga vwâ rekwogôm Gworep Tē.
48Bapomô bak vwêl beraku a vet ngan: Shamir, na Yatir, na Soko, 49na Dana, na Kiriyat-Sana wɔgɔ, Debir, 50na Anap, na Ɛshtɛmɔwa, na Anim, 51na Gɔshɛn, na Hɔlɔn tanga Gilo. Mwa bapomo mo ba sé kuru na hɛ hining tanga nebapomo mɛn.
52Bahak a vemo: Arap, na Duma, na Eshan, 53na Yanim, na Bet-Tapuwa, na Afɛka, 54na Humta, na Kiriyat-Arba wɔgɔ, Hɛbrɔn tanga Ziyor. Mwa bapomo mo ba sé shabatat (9) tanga nebapomo mɛn. 55Bahak a vemo: Mawon, na Karmɛl, na Zif, na Yuta, 56na Yɛzrɛɛl, na Yɔkdɛyam, na Zanowa, 57na Kayin, na Gibeya tanga Timna. Mwa bapomo mo ba sé kuru tanga nebapomo mɛn. 58Bahak a vemo: Kalkul, na Bet-Zur, na Gɛdɔr, 59na Maarat, na Bet-Anot tanga Ɛltɛkɔn. Mwa bapomo mo ba sé batyiimin na nebapomo mɛn.
60Bahak a vemo: Kiriyat-Baal wɔgɔ, Kiriyat-Yɛyarim tanga Raba. Vemo ba sé baba na nebapomo mɛn.
61Bapomô bak hey a vet ngan: Bet-Araba, na Midin, na Sɛkaka, 62na Nipshan, na Repomô Nevwashe tanga Ɛn-Gɛdi. Mwa bapomo mo ba sé batyiimin na nebapomo mɛn.
63Ko BeYuda ba tɔk ró BeYebus — bemât Yɛrusalɛm wɛt. Yaga ano, BeYebus o ba re nuyel na sangal tanga BeYuda e dem hining o vey e remo.