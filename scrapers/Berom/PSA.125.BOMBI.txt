Dagwi Darwey e dul bemɛ
Lwɛlɛ de bê ra e gwong vɔk e Yɛrusalɛm
1Vemo de ba tɛ̀ gap e ra Dagwi Darwey
ba sé sede Raku Siyɔn
de bê tɔk sek wɛ wɛt, ko wa sé gbak-gbak.
2Sede remo de beraku ba gwɔrɔ Yɛrusalɛm,
ano de Dagwi Darwey e gwɔrɔ bemɛ,
yi a remo gbak-gbak.
3E tik vê neves be re negwɔm kayɛ jeng e vwel de a nɔng bemat mɛ wɛt;
ka ano wɛt, bemat mɛ mo bê tɛ̀ vɔ mɛn e râ neves arɔng.
4À Dagwi Darwey, dura nerat na vemo de ba sé berat,
na vemo de neyey mɛn na sé yɛt.
5Ko vemo de ba doyo vɔk e begwong beves mɛn,
tɛ̀ ɛn, be kyè tanga vemo de be ragas neves.
Netyang na nerat ne sè e ra Israyɛl!