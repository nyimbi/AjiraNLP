Dagwi Darwey a sé rwat
1À yin bemasi jey mwa, mok in a Dagwi Darwey lwɛlɛ!
2Ré in a Dagwi fongol na yey pyɛng,
vey in e nuyel mɛ na râ biibi!
3Há in, Dagwi Darwey, yɛ wɛ zɔng à Dagwi!
E yɛ de a kasa hot, wot a sé bemɛ.
Wot a sé bemat mɛ,
ko e gyenges hot sede lwêk vyēl e ra na kwara mɛ.
4Vey in, yel in e rwi lɔ mɛ na lwɛlɛ̂ feng,
yel in e lalâ lɔ mɛ na lwɛlɛ̂ somo!
Feng in a yɛ, somo hin hɛ!
5Ey, Dagwi Darwey a sé rwat!
E tɛ̀ yey na bemat mɛ nesheneshey,
a sé wo tsak o yi e nezamang vɔk e nezamang.