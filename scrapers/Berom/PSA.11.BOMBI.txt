Kwɔ̂n dâl bemat berat
Lwɛlɛ̂ Davit. Gwá sè e vwɔ̂ mwât kyé na lɛlɛ.
1Dagwi Darwey a sé a me kwɔ̂n dal.
Yaga sɛ́ de yin a yang me, me tele sede gwonon vɔk e beraku ɛ?
2Yin a to ye, “Tē naka!
Bemat beves ba sé yong begbang mɛn,
ba sé e waba, na be ta bemât yey ryat yi e dem hywiinin.
3E jeng de jey ya ga kyɛ́ ɛ vɔ,
bemat berat bê ra sɛ́ arɛt? Bê tele zɔng!”
4Ko ma tɔk, Dagwi Darwey a sé e lɔ mɛ hê jɛrɛ,
yɛ de gwofwa negwɔm mɛ gwa sé e lagwi.
E tɛ̀ bayis mɛ e ra bemasi mwa,
e bɛrɛng mwa pyɛ́ de be ragas.
5E masa sangâl bemat berat tanga vemo de ba sé vê neves,
ko e bɛɛ vê neves ves, yaga be kyɛ́ ɛn gyeng badu.
6A rɔda shusha hɛn na kyâ hwalang na hê negàng,
a rɔda tabak hɛn na gûl fes de gwô raye hɛn.
7Dagwi Darwey ê ra ano, yaga e ra pyɛ́ de ya sé ryat,
ko e wok netâ tomông bemat berat.
Bemat de neyey mɛn na sé yɛt bê di ɛ bayis na bayis.