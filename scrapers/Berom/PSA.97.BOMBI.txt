Dagwi Darwey a sé dâ jey mwa
1Dagwi Darwey a sé gbɔng gwɔ̀m!
Tik bemât jey be rɛ̌ na nzem,
tik mwa vemo de ba sé sangal e bazik be vɔk yey pyɛng!
2Bale basit be rɔnɔ hɛ,
tîs negwɔm mɛ hɛ a gâs shɔt e tē na gyêng badu.
3Kya hê kwey e yel mɛ,
hê re mwa bemât repugu mɛ.
4Nedɛbɛt mɛ ne tɛ̀ negbey e ra jey,
jey ye di, ko ye digis.
5Beraku be tē ywey e nuyêl Dagwi Darwey, Dâ Jey Mwa
sede negang bagat na kya.
6Lagwi wo tē, “Dagwi e gas shɔt e tē!”
Ko bemat mwa be bɛrɛng gbɔng nerey mɛ.
7Mwa vemo de be re a pyɛ́ de ba yong fongol,
mwa vemo de be dak gèy na yɛ de ya sé yapyi zɔng, bê sɔ rekyen.
Mwa cī yê re a Dagwi Darwey fongol.
8Jeng de bemât Siyɔn ba wok ano, ba vɔk yey pyɛng,
bemât bapomô Yuda bê rɛ̌ na nzem,
yaga yɛrɛ̂ shɔt mō, à Dagwi Darwey.
9Dagwi Darwey hwà dal na reto mwa e jey.
Hwà dal mwa cī na reto ding-ding.
10À yin de yin e tɛ̀ yey na Dagwi, kyɛ́ in neves.
E gyeng nekên vemo de ba sé pang na yɛ,
e seres hɛn yi e vwɔ̂ bemat beves.
11Nerât Dagwi nê sè e ra vemo de be gyeng ha mɛ, sede negbey,
nê pɛngɛ neyey vemo de ba sé yɛt.
12Vɔk in yey pyɛng na Dagwi Darwey, à yin bemat berat!
Bàre hin, yɛ a sé wo jɛrɛ, ko yin feng a yɛ!