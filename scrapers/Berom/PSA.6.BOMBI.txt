Won yaga sɛlɛ e jeng reyɔm
Lwɛlɛ̂ Davit. Bē ra gwɛ na yerê yom de ya vɔk neshwey rwit. Gwá sè e vwɔ̂ mwât kyé na lɛlɛ.
1À Dagwi Darwey, hwo gyong me na shom wɛt!
Hwo tabak me vět wɛt!
2Tosho reyɔm hom, ma ga tɛ́ me gbɛrɛk!
Me ra dedan, tɛ̀ me wɛng-wɛng!
3Ma saa e ji reyɔm, gwoněng reyɔm,
ko hwó gyeng, na hwo sɛlɛ me e yɛ̌ jeng ɛ?
4Yē rɔ̀s a shom mō! Sey me, à Dagwi Darwey!
Sey me yi e reku, yaga hwà tɛ̀ yey na me.
5Jeng de ma ku, mê tɔk to bare na hwo wɛt,
vit a hwak de ê tɔk somo hwo e kwɔ̂n bevuvwel.
6Ma ga tɛ́ me fɛkfɛk yaga rus.
Mwa turuk ma sé tosho,
gwat hom gwa tɛ́ ɛ varak na nemwishil.
7Bayis hom ba sé hywiinin, ba ga tɛ́ ɛn shǔt yaga sesin,
bemât repugu hom vɛ de ba tɛ̀ ano.
8Gas in na me, a yin bemât ragâs neves!
Dagwi Darwey a ga wok tosho hom.
9Dagwi Darwey a ga sey dâk gabɔk hom
yɛ a ga sey won hom.
10Ê tɛ̀ bemât repugu hom, be sɔ rekyen, be vow,
bê pere tele, ko rekyen rê kyiri hɛn.