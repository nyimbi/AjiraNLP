Lwɛlɛ̂ vemo de ba toyo yi e sesam
Lwɛlɛ de bê ra e gwong vɔk e Yɛrusalɛm
1Jeng de Dagwi Darwey á toyo na wot e Siyɔn,
á sè a wot sede negwi.
2Wot a tɔk to shɛgɛsh, wot a mok lɛlɛ.
Ko yére dyuk ya ha, ya tē,
“Dagwi Darwey a ga ra a yɛn gbɔng pyɛ́!”
3Ey ano, Dagwi Darwey a ga ra a wot gbɔng pyɛ́,
ano de wot a vɔk yey pyɛng.
4À Dagwi Darwey, to ye cik a hot,
sede remo de hwó to sila rɔt de ha ga kana hworok na nshi.
5Vemo de be tus pyɛ́ e ji reyɔm,
bê yɛt bwal o e ji yey pyɛng na nzem.
6Vemo de be kyè na sesin na yére wɔ tus,
bê toyo e lɔ na biibi na batô pyɛ́.