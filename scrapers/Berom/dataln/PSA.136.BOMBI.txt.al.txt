1  Feng a Dagwi Darwey yaga a sé wo nerat, tɛ̂ yey mɛ ha sé gbak-gbak. 

2  Feng in a Dagwi de a dal mwa ci na reto, tɛ̂ yey mɛ ha sé gbak-gbak. 

3  Feng a Darwey de a dal bedarwey mwa; tɛ̂ yey mɛ ha sé gbak-gbak. 

4  Yɛ nju mɛ de e ragas gbɔng pyɛ̂ langat, tɛ̂ yey mɛ ha sé gbak-gbak. 

5  Womo de a yong lagwi na netsitsɛng; tɛ̂ yey mɛ ha sé gbak-gbak. 

6  Womo de a lasha jey e ra nshi, tɛ̂ yey mɛ ha sé gbak-gbak. 

7  Womo de a tɛ̀ gbɔng negbey, tɛ̂ yey mɛ ha sé gbak-gbak. 

8  Womo de a tɛ̀ gwi gwo vɔk reto e ra wosho, tɛ̂ yey mɛ ha sé gbak-gbak. 

9  Womo de a tɛ̀ pwɛl na netangacɛn ne vɔk reto e ra naturuk; tɛ̂ yey mɛ ha sé gbak-gbak. 

10  Womo de a wey na nèy negel BeMisra, tɛ̂ yey mɛ ha sé gbak-gbak. 

11  A nusu na BeIsrayɛl yi e Misra, tɛ̂ yey mɛ ha sé gbak-gbak. 

12  Na vwɔ̂ gap mɛ, na reto mɛ, tɛ̂ yey mɛ ha sé gbak-gbak. 

13  Womo de a gas Rep Swinang; tɛ̂ yey mɛ ha sé gbak-gbak. 

14  A tɛ̀ BeIsrayɛl be kwey e ji wɛ; tɛ̂ yey mɛ ha sé gbak-gbak. 

15  Womo de a wey na Farawo tanga regyeng bemât como mɛ; tɛ̂ yey mɛ ha sé gbak-gbak. 

16  Womo de a kyè na bemat mɛ e hey; tɛ̂ yey mɛ ha sé gbak-gbak. 

17  Womo de a wey na begbɔng begwɔ̀m; tɛ̂ yey mɛ ha sé gbak-gbak. 

18  A mɔbɔs begbɔng begwɔ̀m de ba vɔk za; tɛ̂ yey mɛ ha sé gbak-gbak; 

19  Sihɔn, gbɔng gwɔ̀m BeAmɔr; tɛ̂ yey mɛ ha sé gbak-gbak. 

20  Ɔk, gbɔng gwɔ̀m Bashan; tɛ̂ yey mɛ ha sé gbak-gbak. 

21  A nɔng sevwel mɛn nap; tɛ̂ yey mɛ ha sé gbak-gbak; 

22  nap na mwât fwom mɛ Israyɛl; tɛ̂ yey mɛ ha sé gbak-gbak. 

23  Womo de a bare na wot e ji reyɔm mot, tɛ̂ yey mɛ ha sé gbak-gbak; 

24  a sey ot yi e vê repugu mot, tɛ̂ yey mɛ ha sé gbak-gbak. 

25  Womo de a nɔngɔ̂s pyɛ́ cen pyɛ̂ re; tɛ̂ yey mɛ ha sé gbak-gbak. 

26  Feng a Dagwi wo lagwi, tɛ̂ yey mɛ ha sé gbak-gbak.

