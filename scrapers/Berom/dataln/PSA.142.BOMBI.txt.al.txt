1  Ma ra won na gbɔng fwɔ vɔk na Dagwi Darwey; ma dak a yɛ gabɔk na a wok nemwishish hom. 

2  Ma vey a yɛ na mwa sesin hom, ma dura a yɛ bɔrɔk hom. 

3  Jeng de ma ga pat ɛ yey, a tɔk gwong hom. Vê repugu hom ba ga rene soro e gwông kweres hom. 

4  Ma doyo yege, ma doyo mwɛlɛng, vit a me na sa, vit a kwɔn de mê tele wɔ ɛ, vit a mwat de ê bɛrɛng me. 

5  À Dagwi Darwey, ma tosho a hwo, ma ye, “Hwà sé kwɔ̂n dal, na nu mo nang e vwêl vê neken. 

6  Wet betong na sesin hom, ba ga tɛt a me nerey. “Sey me yi e vê jamâ bol hom, ba dal me na gap. 

7  Viri me yi e lɔ̂ ngyang na me somo reza mo, vemo de ba sé cik e bayîs Dagwi bê gwɔrɔ me, hwô ra a me naka.”

