1  À Dagwi Darwey, Dagwi, mwât sey me, nagwi na naturuk me tosho a hwo. 

2  Wok won hom, wet betong na dâk gabɔk hom! 

3  Reyɔm pyak ra ga hwo e ra me, ma sé e nû reku. 

4  Bé bara me e ji bemat de be kyè wɔ ku, gap hom ha ga tala hɛ. 

5  Ma sé sede mwat de ba ga mɔrɔ e como, ma sé sede gwining e ji bavin e gwovɔng gwining o. Hwó to bare na yɛn wɛt, hwó to sɛlɛ hɛn wɛt. 

6  Hwà ga werek me e kwɔ̂n bevuvwel, e ji kwɔn de ha dal sé mwangalang. 

7  Shom mō ye raye me, ye tɛ́s me sede bagung nshi. 

8  Hwà ga tɛ̀ besa hom be ye jaram à me, ma ga tɛ́ me pyɛ byɛm-byɛm na yɛn. Ba ga varas me, vit a gwong de mê hywit me. 

9  Bayis hom ba ga tɛ́ ɛn hywiinin yaga reyɔm. À Dagwi Darwey, kahɛ tuk me yila hwo, me nára vɔ hom vey na hwo. 

10  Hwô ra pyɛ̂ bes yaga vemo de ba ga kushu a? Bevuvwel bê sogo, na be somo hwo a? 

11  Be ha rehâ tɛ̂ yey mō e sak a? Be remo hâ tsak o mō e kwɔ̂n bevuvwel a? 

12  Be tɔk bɛrɛng pyɛ̂ bes mō e kwɔ̂n mwangalang hane a? Be ha rehâ sɛlɛ mō e kwɔ̂n vemo de ba ga ye bam a hɛn a? 

13  Ko me à me, me yila hwo yaga sɛlɛ, à Dagwi Darwey, kanɛ nagasi me ra won na hwo. 

14  Sɛ́ ya tɛ̀, hwà ye zak a me, à Dagwi Darwey ɛ? Yaga sɛ́ de hwà lɛrɛ a me bayis mō ɛ? 

15  Yimo me wen me sɔ reyɔm, má sè e nû reku. Ma ga niri na mwa rezot de hwà vey a me mɛ, a ga yang me sha. 

16  Shom mō ya ga re me hwɛlɛng, hwosom de hwó hwosom me he wey na me. 

17  Mwa wosho, shom mō ye raye me e kawɛ bak. 

18  Hwà ga tɛ̀ besâ yey hom be ye jaram à me, a remo, sa hom à lwil zɔng.

