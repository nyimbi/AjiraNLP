1  À Dagwi Darwey, ma sé tyimit mō, ko hwà sé lwek hom. Me bidɛ pyɛ cak wɛt. 

2  Hwó tɛsɛ me e kwɔ̂n sehwêy gwim-gwim; hwó to kyè na me vɔk e kwɔ̂n nshî bekadung de na sé gwiiri. 

3  Hwó turu gap hom. Hwó kyè na me e begwong de ba sé cik yaga nerey mō. 

4  Ka ma ka sé kyè e sarâng beraku e lwil mwangalang, mê wok bengyip wɛt, yaga hwà sé tanga me. Kpurung na gwele mō be tɛ̀, me hala yey hom bɛs. 

5  Hwó yong a me pyɛ̂ nzem e bayîs vê repugu hom, hwó sey me sede gbɔng kwɛnɛt, hwó sila keshi sɔ hom gbɛ̄k. 

6  Ey, hwô dura a me nerat mō, hwô tɛ̀ yey na me mwa neyɛnɛ̂ neken hom, ko mê sangal e ji lɔ mō nesheneshey.

