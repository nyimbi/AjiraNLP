1  À Dagwi, wok sesin hom, wet betong na won hom! 

2  Me yila hwo yi e vwel duk de ha sé yikyik, yaga yey hom ya ga kuyɛ. Sɛlɛ me wɔ tut e ra gwopwomol, na me sɛ̀ kwɔ̂ng dal. 

3  Hwà sé a me kwɔ̂n lɛrɛ, gbɔng kwɔ̂n dal de mê tele vɔk ɛ, de bemât repugu hom bê ra me wɛt. 

4  Tik me sangal e buk mō nesheneshey, dul me, sede congot ye gunung nèy yɛ. 

5  À Dagwi, hwà ga wok vonu de ma ra a hwo, hwà ga nɔng me pyɛ de hwo nɔngɔ̂s vemo de be sap o. 

6  Gwɛ̌ a gbɔng gwɔ̀m pɔlɔ lis, tik na a se kwen wɔ̀ sɛ̀ nezamang. 

7  Tik na hwo se tanga yɛ e ji negwɔm mɛ kayɛ jeng, dul ɛ na nerat tanga tsak o mō. 

8  Ano kwong, mê ra a hwo lwɛlɛ na yom jojot, ko ma rɔda sila vonu de ma ra a hwo hemo à tuk e ra hemo à tuk.

