1  À Dagwi Darwey, ma tosho a hwo, yi e ji neciwil. 

2  À Darwey wet betong na sesin hom, wet betong na dâk gabɔk hom yaga toshô reyɔm. 

3  À Dagwi Darwey, ka hwó jɛkɛs banɛn, à Darwey, wa ê hywit ɛ ɛ? 

4  Retô halsâ banɛn ra sé na hwo, ano bê sap o. 

5  Me bɛrɛng a Dagwi Darwey, me bɛrɛng a yɛ, Ma sɛt yey hom e ra ha mɛ. 

6  Me bɛrɛng a Dagwi Darwey a dal vê bɛɛ̀ nekanang de be gyeng, gasi he ye gbey, me dal vê bɛɛ̀ nekanang de be gyeng gasi he ye gbey. 

7  À Israyɛl, sɛt yey e ra Dagwi Darwey, yaga na Dagwi Darwey, tɛ̂ yey ha sé, na yɛ, gbɔ̂ng retô vibis ra sé. 

8  A rɔda viri Israyɛl yi e banɛn mɛn mwa.

