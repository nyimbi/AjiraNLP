2  Neha 

2  :

2  -

15  ) 

1  Gbɔng Gwɔ̀m Hiram wo repomô Tur a kana vɔk nesa na Davit. Jeng de a wok, ba tɛ̀ a Sɔlɔmɔn negwɔm e tô da mɛ Davit, a vɛ̌ tomo betom mɛ vɔk na yɛ. 

2  Ko Sɔlɔmɔn a toyo na ha hemo vɔk na yɛ arɔng. 

3  A ye, “Hwà tɔk da hom Davit á tɔk lɔk Gbɔng Duk Re Fongol yaga Dagwi Darwey, Dagwi mɛ wɛt, yaga á vɔk bemât repugu pyak. Yaga ano, á sǎ e de tô como na bemât bavwel de ba rɔnɔ hɛ sɛ̌ jeng de Dagwi Darwey a nɔng ɛ wɛng e ra vê repugu mɛ mo. 

4  Ko me a remo, Dagwi Darwey, Dagwi hom, a ga vey na sangâl netyang e bavwel de ba rɔnɔ me. Ma vɔk bemât repugu de ba rɔda ba hwo me na yol wɛt. 

5  Dagwi Darwey á kana sira a da hom, a ye, ‘Hwey de ma rɔda tɛ̀, na he re negwɔm e to mō, ha rɔda ba lɔk gbɔng duk re a me fongol.’ Di a remo, ma ga yóng me, ma rɔda lɔk gbɔng duk, na be re a Dagwi Darwey, Dagwi hom fongol. 

6  Yaga ano, tik na hwo tomo bemat mō, na be wɔ̀ tów a me cɔ́gɔt e berakû Lɛbanɔn yaga fwom o. Bemat hom ba rɔda wuna hɛn na bemo. Me kwong mê tala hwo byɛ̂ pyɛ mwa de hwô tɛ̀ a me. Sede remo de hwà tɔk, bemat hom ba tɔk fwôm tôw cɔ́gɔt sede bemat min, BeSidɔn wɛt.” 

7  Jeng de Hiram a sey reha de Sɔlɔmɔn a ha, ko a vɔk yey pyɛng sizɔng, a ye, “Bē somo Dagwi Darwey de a nɔ̂ng Davit yerê hwey de ha vɔk netsitsɛng de he re negwɔm e to mɛ e ra gbɔng yere yane!” 

8  Ano kwong, Hiram a hwo tomo a Sɔlɔmɔn na ha wɔgɔ, “Ma ga sey reha mō. Di, ma sé e yong me, na me ra mwa pyɛ́ de hwà rangal o. Ma rɔda sɛ̀ a hwo cɔ́gɔt sida tanga yê fir o. 

9  Bemat hom ba rɔda vey na babîm cɔ́gɔt o yi e beraku mo vey e gworep. Ba rɔda tula vɛ, ko be rɔgɔs, na be tɛ̀ vɛ e ra nshi vey mɛ e rekwogom vɔk e kwɔn de hwà kasa. Ba rɔda vibis vɛ e hwomo ko bemat mō ba rɔda vɔk vɛ e vɔ mɛn. Bak o mwo wɛ à, hwà rɔda nɔngɔ̂s bemât lɔ hom pyɛ̂ re.” 

10  Ano kwong, Hiram a vɛ̀sɛ a Sɔlɔmɔn na mwa babîm cɔ́gɔt sida tanga fir de a simo. 

11  Sɔlɔmɔn a tomsal a Hiram alkama tɔ̂n gu baba na rebit o (

2  ,

500  ) tanga shǐ masa něy pwat gu naga banaas (

400  ,

12  Dagwi Darwey a nɔ̂ng Sɔlɔmɔn netsitsɛng sede remo de a sira a yɛ. Sangâl netyang ha sè e tê Sɔlɔmɔn na Hiram, ko yɛn a man nesa na bemɛn, ba ra gafiri arɔng. 

13  Gbɔng Gwɔ̀m Sɔlɔmɔn a tula bemat beras gu kuru batat (

30  ,

14  A tɛ̀ Adoniram a sè wo nuyel mɛn. A gas vɛ zang tat, kahɛ zang o ha sè gu kuru (

10  ,

15  Sɔlɔmɔn a to vɔk bemat beras gu kuru rwit (

80  ,

70  ,

16  A tɛ̀ bemât nuyêl fwom o gu batat na naga betat (

3  ,

300  ). 

17  Tyɛng na redu Gbɔng Gwɔ̀m Sɔlɔmɔn, ba yongos bègbɔng beta berat o, ko ba tɛ̀ retîs Gbɔng Duk Re Fongol na vɛ. 

18  Bemât fwôm Sɔlɔmɔn na vê Hiram mwa na bemât fwom yi e repomô Biblɔs ba yong beta tanga cɔ́gɔt, na be lɔk mɛ Gbɔng Duk Re Fongol o.

