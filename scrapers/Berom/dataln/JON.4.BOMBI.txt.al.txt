1  Yêy Yona ya lashe hɛ tyɔng wɛt na pyɛ de ya té ko a tɛ̀ shom sizɔng. 

2  Yaga ano, a ra won na Dagwi Darwey a ye, “À Dagwi Darwey, e pyɛ ma yemo de ma tɔk hwô ra gyam me sè rɔngɔl e vwel hom wɛt a? E pyɛ ma yemo de ya tɛ̀ ma ye ngyɛ́k na me tele vɔk e Tarshish. Ma tɔk hwà sé Dagwi wo nerat, wo toshô reyɔm, hwó ra shom ziri wɛt, hwó dura a bemat nerat mō ding-ding, ko hwà sé e yóng o kayɛ jeng na hwo tik barê yey mo hê râ shɔt. 

3  Yaga ano, à Dagwi Darwey, me ra won na hwo, jut neken hom, yaga a remo, a dal a me na me ku de mê sè kwen.” 

4  Dagwi Darwey a toyo a yɛ a ye, “A sé tyɛng na hwo ra shom arɛt?” 

5  Yona a nusu yi e repomo mo, ko a wɔ̀ sangal e rwa rak rɛ. A yong a tó mɛ kebuk ko a sangal e necam o, a sé gyeng na a di pyɛ de yê té na repomo mo. 

6  Ko Dagwi Darwey a tɛ̀ tîn cɔ̀ hak he tulu, he ras e dem de Yona a sé sangal ɛ, na he tɛ̀ a yɛ necam e ra rato mɛ, na a wok naka. Yona a vɔk yey pyɛng na tîn cɔ mo tyɔng wɛt. 

7  Ko nusu hwol jeng de gwi gwa hwo ta, ko Dagwi a tɛ̀ gwokut gwo re tîn cɔ mo ko ha hworok. 

8  Jeng de gwi gwa vey e rak o, ko Dagwi a tɛ̀ gûl rak de gwa fes vɛ̌t gwa hwo pɛsɛl. Yona a wok sede ê kushu yaga nevɛ̌t gwi de na tá a yɛ rato. Ko a dal na simo a ku, a ye, “A dal a me na me ku de mê sè kwen.” 

9  Ko Dagwi a yang ɛ, “A sé tyɛng na hwo ra shom yaga retîn cɔ mo a?” Yona a toyo a yɛ a ye, “Ey, mwin, a sé a me tyɛng na me ra shom, yerê yemo de yê vey a me na me ku!” 

10  Dagwi Darwey a toyo a yɛ a yang ɛ, “Di, tîn cɔ hemo a sé e ji turuk hining de ha ras, ko nusû hwol ha ku, hwà re yɔ́m hak yaga hɛ wɛt, e hwo de hwà tɛ̀ hɛ he ras wɛt, ko mwa ano, yey mo ya lashe hɛ yaga hɛ! 

11  Ko a sé gbing-gbing na me arɔng, me wok nemwishish Nineve, gbɔng repomo de ra vɔk nèy de na dal gu naga na gu kuru baba (

120  ,

