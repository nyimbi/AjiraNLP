1  Iyɔp a hanat a Dagwi Darwey a ye, 

2  “Ma tɔk hwà vɔk reto na hwo ra kayɛ pyɛ, vit a mwat de e dul o nà ra pyɛ de hwà tɛ̀ e yey. 

3  Hwà rangal me wɔgɔ, ‘E rɛ̌ de hwó tó yey e ra netsitsɛng hom arɛt? Ma dun, ma ha e ra pyɛ́ de ma tɔk wɛt, Pyɛ de ya sé pyɛ langat na me de ma tɔk yɛ wɛt.’ 

4  Ko hwà ye, ‘Wet betong, mê ha! Mê rangal, ko hwô hanat.’ 

5  Ma ga kana wok bemat be ha e ra hwo; ko a remo kē, ma ga di o bayis na bayis, 

6  a sé a me vwes na pyɛ́ de ma ha, ko ma tosho gabɔk, ma sangal e fongol.” Iyɔp ê ra won yaga besa mɛ 

7  E bama de Dagwi Darwey a ha a Iyɔp neha nemo, ko Dagwi Darwey a yâng Elifas wo Teman: “Shom hom ye tē puu e ra hwo na besa mō beba, yaga yin a ha pyɛ de ya sé tyɛng e ra me wɛt, sede mwât fwom hom Iyɔp de a ra. 

8  A remo, vo in bemus betaama na beturuk betaama, na yin a wɔ́ na mwât fwom hom Iyɔp, na yin a nára nɔrɔ̂ yas burang yaga bato min, ko mwât fwom hom Iyɔp ê ra won yaga yin, mê sey won mɛ na me tik nà tala hin netɔn min; yaga yin a ga ha pyɛ de ya sé tyɛng e ra mɛ wɛt, sede mwât fwom hom Iyɔp de a ra.” 

9  Ano, Elifas wo Teman, na Bildat wo Shuwa tanga Zofar wo Naama ba kyè, ba wɔ̀ ra pyɛ de Dagwi Darwey a ha a yɛn, ko Dagwi Darwey a sey won Iyɔp. Dagwi Darwey a nɔ̂ng Iyɔp pyɛ́ de a kana vɔk zang ba 

10  Dagwi Darwey a toyo a Iyɔp na pyɛ́ de a kana bidɛ, e bama de a ga ra won yaga besa mɛ, Dagwi Darwey kwong a nɔng ɛ pyɛ de a kana vɔk yimo zang ba. 

11  E bama mo, mwa begwa mɛ bewen na behwong na mwa vemo de ba kana tɔk ɛ, yɛn a re pyɛ̂ nzem e lɔ Iyɔp. Yɛn a dura toshô reyɔm na wɔrɔk hɛ, yaga mwa reyɔm de Dagwi Darwey a vey a yɛ mɛ. Kawɛ mɛn a nɔng ɛ nɔrɔ̂ kedyam na yɔbɔ̂ dyam shinang. 

12  Ko Dagwi Darwey a tɛ̀ a Iyɔp nerat e yɛnɛ mo, a dal susu mo, a vɔk tyīmit gu kuru na vɛ banaas (

14  ,

6  ,

2  ,

1  ,

13  A vɔk nèy bewen betaama na behwong betat arɔng. 

14  Ko a vo a behwóng mɛ baza, wo susu mo, à Yemima, wo neba à Keziya, ko tashal mɛn à Keren-hapuk. 

15  E ji jey mwa, ba sɛ̀ bezɛrɛ behwong sede vê Iyɔp wɛt, ko da mɛn a gas a yɛn pyɛ̂ nedanelɔ na begwa mɛn bewen o. 

16  E bama de Dagwi Darwey a ga toyo a Iyɔp na pyɛ́ de a kana bidɛ, a ros neshey naga na ne kuru banaas (

140  ), a ku, a di nèy nèy mɛ zamang hê naas. 

17  Iyɔp a ku mwakuk kpushuk.

