1  Somo hin Dagwi Darwey! Somo hin hɛ e lagwi, yin de yin a sangal e hwomo e tɛt o. 

2  Somo hin hɛ à yin betom mɛ mwa, somo hin hɛ à yin regyeng bemât como mɛ mwa. 

3  Somo hin hɛ à gwi na pwɛl, somo hin hɛ à yin netangacɛn de yin e nɛp mwa 

4  Somo hin hɛ à yin belagwi de yin a dal e ra rak o mwa, na yin à nshi de na sé e ra tɛ̂t lagwi mwa. 

5  Tik be somo rezâ Dagwi Darwey, yaga a nɔng nu ko ya tɛ́ ɛ, 

6  a yong yɛ na ye nára gbak-gbak, a tɛ̀ redu de rê sang sege hɛ wɛt. 

7  Somo hin Dagwi Darwey à yin de yin a sé e jey, yin bègwalwɛ̂l nshi na mwa pyɛ́ de ya sé e neciwîl begbɔng berep, 

8  kya na fwala, nemuk-fwala na mwɛngɛ, gûl rwak de gwo ra fwom na nɔ̂ng nu mɛ. 

9  À mwa yin beraku na berahwol, cɔgɔ̂t marâ nèy na mwa cɔgɔ̂t sida, 

10  mwa ngyāma na yas, pyɛ̂ gabaga na benon, 

11  mwa à begbɔng begwɔ̀m na bemat, nèy gwɔ̀m na mwa bemat nuyel e jey, 

12  bebôt bewen na behwong rining o, bemakuk na nèy mwa, 

13  tik yɛn e somo rezâ Dagwi Darwey, reza mɛ zɔng de ra sé rerey, nedyɛt nerat mɛ na dal gâp jey na lagwi. 

14  A tɛ̀ bemat mɛ be vɔk gap, ano mwa bemat mɛ be somo hɛ, a kat mɛ BeIsrayɛl de ba sé bagat na yɛ. Somo Dagwi Darwey!

