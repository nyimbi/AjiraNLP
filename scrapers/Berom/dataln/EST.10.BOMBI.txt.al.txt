1  Da Vwel Ahasɛrus a tɛ̀ a bemat ɛ dyâm retek e yɛnɛ̂ vwel mɛ mwa vɔk e bazîk gworep. 

2  Ba jɛk mwa tomông nerey mɛ na gâp negwɔm mɛ e ji bwok-basâ pyɛ̂ bare yê Beda vwel Medya na Pɛrsya. Ba to jɛk ɛ rehâ rê nuyel na nerey de a nɔ̂ng Mɔrdɛkai arɔng. 

3  Mɔrdɛkai, WoYuda, a sé wò neba, e Da Vwel Ahasɛrus zɔng de a dal ɛ. Á sè gbɔng o mwa e ji BeYuda, bá nɔngɔs hɛ nerey, bá simo hɛ tyɔng wɛt, yaga á jāma sangâl netyâng bemat mɛ, ko á yong gwông sangâl netyang yaga yére mɛn arɔng.

