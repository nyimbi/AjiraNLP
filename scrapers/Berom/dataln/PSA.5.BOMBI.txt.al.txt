1  À Dagwi Darwey, wet betong na me, wok rus hom! 

2  Hwà sé Dagwi hom na gbɔng gwɔ̀m hom! Wok sesin hom, e hwo de ma sé ra won na hwo. 

3  À Dagwi Darwey, hwó wok fwɔ hom bop nagasi. Jeng de jey ye rɔ̌ hywiinin, me vey na newon hom, ko me gyeng, na hwo hanat a me. 

4  Hwo, à Dagwi, yey mō ye pɛngɛ na neves wɛt. Hwó simo mwât banɛn bagat na hwo wɛt. 

5  Hwó niri na bemât dâk kaa wɛt, hwó bɛɛ mwa vemo de be ragâs neves ves, 

6  hwó wey na bemât nebɔs, hwó kyɛ́ o bemât mɔbɔs na vê kwɛlsɛ̂ng bemat. 

7  Ko me à me, hwà tɛ̀ yey na me ding-ding, ko me tɔk vey e lɔ mō. Me sap o, me re a hwo fongol e nuyêl kwɔ̂n jɛrɛ mō. 

8  Hwó ra pyɛ́ de ya sé cik, kyè na me, yaga bemat de be jama bol hom. Yong a me gwong de hwó simo, me raa. 

9  Bé tɔk tɛ̀ gap e ra pyɛ́ de bemat o be ha ko tyɔng wɛt! Yɛn e simo be wey na bemat zɔng. Bé rep nenu, ko pyɛ́ de ye nunus e nɛ ye vey na reku. 

10  À Dagwi, gang ɛn na shɔt, tik na pyɛ́ vyes de be yong, ye wey na yɛn. Ró ɛn e nuyel mō, yaga banɛn mɛn ba sé pyak, ko yɛn a sogo a hwo nehywɛ mɛn. 

11  Tik vemo de be jama kwɔ̂n dal na hwo be vɔk yey pyɛng, be ra biibi kayɛ jeng. Gyep vemo de ba tɛ̀ yey na hwo, tik be rɛ̌ na nzem yɔkyɔk! 

12  À Dagwi Darwey, hwó tɛ̀ nerat e ra vemo de sangal mɛn ha sé cik, hwó tɛ̀ yey na yɛn, hwó dul ɛn sede ruga.

