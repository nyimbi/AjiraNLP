Bemât Dagwi e tê bemat beves
Lwɛlɛ̂ Davit. Gwá sè e vwɔ̂ mwât kyé na lɛlɛ.
1Betɔn be tē e yey mɛn, “Vit à Dagwi!”
Mwa hɛn ba ga kyɛ́ ɛn vɔ, be ra tomong de ba sé byɛm-byɛm.
Vit a hwak de e ra pyɛ́ de ya sé ryat.
2Dagwi Darwey e bɛrɛng bemasi yi e hwomo e lagwi,
na a di, kɛ behak ba vɔk tɔk,
na be jama, be tɔk ɛ.
3Ko mwa hɛn ba ga ye rɛng,
mwa yɛn ba ga kyɛ́ ɛn vɔ,
vit a hwak de e ra pyɛ́ de ya sé ryat, ko gwining!
4Dagwi Darwey e tē,
“Bemât ragâs neves vemo mo bê masa pyɛ cak bɛ̀?
Yɛn e hashe a bato mɛn pyɛ̂ bemat hom,
ko yɛn e ra won vey na me wɛt.”
5Di, yɛn a rɔda sǎ e ji bengyip ding-ding,
yaga Dagwi a sé tanga vemo de be wok ɛ.
6Vê ragâs neves be lashe pyɛ́ de bepɛng be yong na be ra,
ko Dagwi Darwey yɛ wɛ a sé a bepɛng kwɔ̂n dal.
7Ma vɔk cwey, ka mwat hwak ê nusu yi e Siyɔn, na a bin sey BeIsrayɛl!
À Dagwi Darwey, jeng de hwô to nɔ̂ng bemat mō wɛng,
yére Yakɔp yê rɛ̌ na nzem, BeIsrayɛl mwa bê vɔk yey pyɛng.