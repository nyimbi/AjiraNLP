Won yaga sɛlɛ
Lwɛlɛ de bê ra e gwong vɔk e Yɛrusalɛm.
1E ji reyɔm, ma tosho a Dagwi Darwey,
ko a hanat a me.
2Ma ye, “À Dagwi Darwey, sey me yi e bemât nenu bɔs,
yi e vemo de be kwɛlsɛng bemat!”
3E gwɛ̌ gwɔng de Dagwi ê tabak hin,
a yin vê bɔs ɛ?
4Bemât como bê tabas hin na ket myol-myol,
bê bomos hin na cilâ kyâ cɔ́gɔt gasi.
5Gawey e ra me de ma sé sangal e tê bemat beduk,
de ma sé sangal e tê bemat de ba tɔk Dagwi Darwey wɛt.
6Ma ga ros na sangal
e ji vemo de be kyɛ́ ɛn sangâl netyang.
7Me à me, ma sé wo simô netyang,
ko jeng de me ye ano, yɛn e jama como.