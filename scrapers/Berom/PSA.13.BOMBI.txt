Mwat de pyɛ ye bɔrɔk hɛ, ko e pat ɛ yey wɛt
Lwɛlɛ̂ Davit. Gwá sè e vwɔ̂ mwât kyé na lɛlɛ.
1Káa! À Dagwi Darwey!
Vɔk e yɛ̌ jeng de hwô ye bam a me ɛ?
Hwô kyɛ́ o nà wok ɛ?
2Vɔk e yɛ̌ jeng de hwô tik yey hom ye bɔrɔk hɛ ɛ?
Mê sǎ yɔɔm kahɛ tuk vɔk e nayu ɛ?
Vɔk e yɛ̌ jeng de hwô tik,
bemât repugu hom be dopse di wɛng e ra me ɛ?
3Áaa! À Dagwi Darwey, di me!
À Dagwi hom, hanat a me!
To tɛ̀ me wɛng-wɛng! Ka ano wɛt, mê ku.
4Bemât repugu hom bê ye, ba ga di wɛng e ra me.
Bê feng, yaga ma ga gaba.
5Ko me, ma tɛ̀ gap e ra hwo, yaga hwà tɛ̀ yey na me.
Mê rɛ̌ na nzem, yaga hwà sey me!
6À Dagwi Darwey, mê ra a hwo lwɛlɛ,
yaga hwà ga ra a me naka.