AMANG'ANA GOGOTAANGA
Inyaruba enö yakabere kobaKöriinto yaandekeroe kugusumaachera amang'ana amakong'u ganö gaarichökëëye gokanisa enö yaareenge Köriinto. Gonkaaga eyo Köriinto ngö gööreenge umugi omonënë korong'ööngö roAkaaya ronö rööreenge gotaangatoa na abaRuumi na ngöömanyekaine bokong'u gukiaaro kiabaGiriki. Ngöömanyekaine gikugira yibiaasara ibinënë biagö, ichiseera, amang'ana amaaru goboraaya, na ichitiini hagarehagare.
Amang'ana ganö gaagirre Bauro akaandeka nganö: Obotakuni na oboraaya gokanisa, amabuurio igoro yobotëti, entariki, eseemi gokanisa, ibituhö biuMuiika oMohoreeru, na amang'ana igoro yukuriooka kurua kobaku. Bauro nkoorokiaare këëbore aMang'ana Amaiiya gagusumaacha igoro yamang'ana ganö gairiirri ekanisa.
Egesaku 13, ngusumaachakere iga kubituhö binö eNöökoe akohaana kobaanto baaë obohaanchi mbö boreenge igituhö kiubueera obonënë gokera biöönsoe. Kohayo egesaku kenö ge 13, nkemanyekaine bokong'u kunyaruba enö yambërë kobaKöriinto.
Ganö gaamo
Amang'ana gogotaanga 1:1-9
Emeko gokanisa 1:10-4:21
Ukuireenda omobere na irimënya riabatëtani 5:1-7:40
AbaKresto na abakebara 8:1-11:1
Irimënya na obosëëngëri gokanisa 11:2-14:40
Ukuriooka goKresto na ukuabakumia 15:1-58
Ikiruusio gikugira yabaKresto babuYahuti 16:1-4
Eseemia yaBauro na amang'ana gagosookerria 16:5-24