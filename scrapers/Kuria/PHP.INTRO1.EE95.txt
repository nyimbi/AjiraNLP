AMANG'ANA GOGOTAANGA
Inyaruba enö yaBauro kobaBiribi yaandekeroe kuya gokanisa enö Bauro aasimiri mbërë gukiaaro keBoraaya, korong'ööngö roMaketonia ronö rögaambeeyoe na abaRuumi. Yaandekeroe gonkaaga enö omotomoa Bauro aareenge gokeböhë, na gonkaaga enö aare kuiriiribua na abaköri baande bemeremö abaKresto banö baare gokerana nawë. Wiiki gonkaaga eyo naitumatiibui na amaiigio goborööngö gokanisa yaBiribi. Ninyööra niigö nichooye omogöökö na ogoteremeka, na biyo mbiareenge amarichökërö gubukumia boBauro hare Kresto.
Ikibunë kembërë kenö këëgirre akaandeka inyaruba enö, nukuruusia egoongö kobaKresto baBiribi, gikugira yikiruusio kenö baamohaaye nkaaga aareenge na inyaankö. Naaimukiri umueeya goyo, gokobatoora omööyö, okorri iga babë na obokare na bateremeke ninyööra böönsoe mbaareenge na imiiriirö. Nkobagëyaare iga babë na etëëmö yubuihöötu këeera yaYeeso, batakabaahoa na ubuihechi na etëëmö yagutuna amang'ana gaabö agiëënë. Wiiki nkobahiitukiaare iga irimënya rëëbö hare Kresto nigituhö kiamaabe geNöökoe kenö baanyööra tiiga iga ngukuigueera ichiseera chiaMaragö gabaYahuti hai. Bauro arabateebia igoro yomogöökö na omorëëmbë gonö eNöökoe akoha abaanto banö bamënyere kobogöötaine na Kresto.
Kunyaruba enö Bauro naatoondorreeyoe gusumaacha bokong'u igoro yomogöökö, ogoteremeka, ubumui, na oborëmërria kubukumia na irimënya riegeKresto. Wiiki nkohonyoraere obohaanchi obonënë bonö aareenge nabö kobakumia biekanisa yaBiribi.
Ganö gaamo
Amang'ana gogotaanga 1:1-11
Amang'ana ganö gakoorokia obokare boBauro 1:12-26
Irimënya hare Kresto 1:27-2:18
Eseemi enö Timoteo na Ebabrotito baahaayoe 2:9-30
Ogokoga igoro yababisa na ububisa 3:1-4:9
Bauro na basaani baaë banö bareenge Biribi 4:10-20
Amang'ana gogosookerria 4:10-20