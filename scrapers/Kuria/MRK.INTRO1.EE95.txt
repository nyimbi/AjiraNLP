AMANG'ANA GOGOTAANGA
AMang'ana Amaiiya gaMaarikö ngotaangagare iga “AMang'ana Amaiiya igoro yaYeeso Kresto, oMööna weNöökoe.” Nkoorokiagare iga Yeeso nomoonto onö agoköra amaköra na onö ana ogotora. Ogotora kööë nkomaahekanakore komaiigio gaaë, na guchiinguru chinö anachiö igoro yibihui, na ogokoobera abaanto amaraga. Yeeso umuëënë ngusumaachaare igoro yaaë umuëënë aragaamba iga wë noMööna woMoonto onö aachere aruusi obohoru bööë okorri iga atachore abaanto kurua kuiraga.
Maarikö ngusumaachaare amang'ana gaYeeso borabu iigö na komööyö göönsoe. Ekenënë natoondorreeyoe koorokia amaköra ganö Yeeso aakörre gookera amang'ana ganö aasumaachere gose amaiigio gaaë. Kogotaanga ngusumaachaare hakë iigö igoro yaYöhana omoBaatiisi, na ebaatiiso na ogosaachoa koYeeso, haakurua hohayo iigö Maarikö ngusumaachaare igoro yobokörri boYeeso bokuiigia na kuhueenia. Nkoorokiaare wiiki iga këëbore ichinsiko chiaare kogëëndërria abieega baYeeso mbaagëëndërreeyi komoongora buuya, siböönö ababisa baYeeso mbaagëëndërrëëyi kobeebeha bokong'u. Ibisaku biagosookerria ngusumaacherabire amang'ana ganö gaabaaye hare Yeeso kumukuubio gogosookerria kobohoru bööë gokebara, kimuikimui okobaamboa komosaraba na ukuriooka kööë.
Ganö gaamo
Amang'ana gogotaanga 1:1-13
Obokörri boYeeso korong'ööngö roGariraaya 1:14-9:50
Ukurua koYeeso Gariraaya kuya Yerusareemu 10:1-52
Umukuubio gogosookerria kumugi goYerusareemu na haang'i nagö 11:1-15:47
Ukuriooka koYeeso 16:1-8
Okomaahekana na ukuimukibua kuya igoro koMonënë onö
aariookere 16:9-20