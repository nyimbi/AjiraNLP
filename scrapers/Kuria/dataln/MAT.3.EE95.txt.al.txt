1  :

1  -

8  ; Rk 

3  :

1  -

18  ; Yöh 

1  :

19  -

28  ) 

1  Guchinsiko chiyo Yöhana omoBaatiisi agaacha agataanga goteebeerria kuibara rebuYahuti, 

2  Aragaamba iga, “Tatiga amaraga gaiinyu, kugira Obogaambi bueNöökoe bööhikere haang'i!” 

3  Yöhana onö newë oora omonaabi Isaaya aare kogaamba igoro yaaë iga, “Omoonto nkorangiriaare kuibara, ‘Taseemia enchera yoMonënë; Mumuruungihiri ichinchera ahëtë!’ ” 

4  Yöhana naagasuarre ichingebo chinö chiaarokeroe na ubuchööki buengameera; na urukini ruiriiho ndö aakaiböhëëye, ibiaakorea biaaë mbiareenge ichingige na obooke. 

5  Nehö abaanto baamogereeye gukurua Yerusareemu, na gukurua korong'ööngö röönsoe robuYahuti, na gukurua gukiaaro giöönsoe kenö keharre komöörö goYörötaani. 

6  Bagatobora amaraga gaabö, nawë akababaatiisa komöörö goYörötaani. 

7  Hanö Yöhana aarooche abaBarisaayo na abaSatukaayo abaaru baraacha harewë iga ababaatiisë, akabateebia iga, “Baiinyu, banö moona obobeebe boonga ubuichinchöka ning'ui abatakia iga mong'osë ehobe yeNöökoe enö iguucha? 

8  Motakörambë amaköra ganö gaakoorokia iga möötiga amaraga gaiinyu. 

9  Motagaacha gokanya iga mogaatora guikoorra gokogaamba iga, ‘Baiito nuruiboro roAbrahamu tööre!’ Ndabateebiambë iga Nöökoe agaatora kuimukia amagena ganö agakörre Abrahamu ibinchembere! 

10  Igisire nguitina kere iga gekëëngë imiri giomote gore göönsoe gonö gotakööma ichiihagoe ichinchiiya, ngorahööngöröë gotabutue komörrö. 

11  Uni nkobabaatiisande komaanche gokoorokia iga möötiga amaraga gaiinyu, siböönö onö ariicha nyuma yaanë narebabaatiisa na uMuiika oMohoreeru na omörrö. Nawë nomonënë, nankerre; nauni tinisaiine ninyööra nkuimukia ibiraato biaaë hai. 

12  Nawë nagöötërrëëye orohoongö rööë, ronö akuirorra engano gokehoorrö, sooki akoma engano ahira guiitara rëëë, siböönö amatëtë gö naragasaambë komörrö gonö gotaakurima roonde.” Okobaatiisoa koYeeso (Mk 

1  :

9  -

11  ; Rk 

3  :

21  -

22  ) 

13  Gonkaaga eyo Yeeso agaacha kurua Gariraaya, akaya komöörö goYörötaani hare Yöhana okorri iga abaatiisoe. 

14  Siböönö Yöhana naasaachere komokaania aramoteebia iga “Nuuwë gisaiine iga ombaatiisë, wiiki nauwë oraacha hareuni?” 

15  Siböönö Yeeso akamuhuunchukiria iga, “Tiga kebë këhayo böönö, kugira hanö oraköre iigö ntorahiki göönsoe ganö Nöökoe agutuna.” Kohayo Yöhana agaitabirria. 

16  Niigö Yeeso asookiri kobaatiisoa iigö, akarichöka kurua komaanche. Haakurua kuriooba igoro hakaigoka, akamaaha uMuiika gueNöökoe gonö goonga inguuti goraika igoro yaaë, gokamuikarra komotoe. 

17  Haakurua engaamba kurua kuriooba ekagaamba iga, “Onö noMööna waanë omohaanchoa, onö ngotëgëribua nawë.”

