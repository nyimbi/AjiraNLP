1  Guchinsiko chakarai, eNöökoe naasumaachere hare kaaru na baaguuka baiito guchinchera ichiincharu gokohëtëra kobanaabi, 

2  siböönö guchinsiko chinö chiamaserra aasumaacha na baiito gokohëtëra koMööna waaë. Newë aahooye iga newë araabë umuri womoondo guibiinto biöönsoe, na wiiki gokohëtëra harewë naatëëmere ekebara. 

3  Newë areenge obobarruku bubuhiku bueNöökoe na nareenge ituubö kimui wetëëmö yeNöökoe, newë agööntërrëëye ekebara na eng'ana yaaë yichiinguru. Hanö aasookiri gosaabuura abaanto kurua komaraga gaabö, naaikaaye gokobökö koboreo koeNöökoe uMukumahë kuriooba. Ubukumahë boMööna weNöökoe 

4  Kohayo oMööna naabaaye umukumahë bokong'u gokera abamaraika, këhaara iriina reera aahaayoe rereenge irikumahë gokera amariina gaabö. 

5  Noohai gatai yabamaraika Nöökoe aateebiri iga, “Uwë noMööna waanë ore; Uni rëërö mbaaye Isa weiinyu?” Gose wiiki momaraika ke aateebiri iga, “Nendaabë Isa waabö, nawë naraabë oMööna waanë?” 

6  Siböönö hanö eNöökoe aare gutuna gotoma oMööna waaë omomotaangi guucha gokebara, naagaambere iga, “Abamaraika böönsoe bieNöökoe kuhika bamosëëngërë.” 

7  Siböönö igoro yabamaraika akagaamba iga, “Naakörre abamaraika baaë koba emekama, na abaköri bemeremö baaë koba ichindeme chiomörrö.” 

8  Igoro yoMööna, eNöökoe akagaamba iga, “OBogaambi bööö, eee Nöökoe, mboraabë hö kuyeeyo na eyo! Norabaahë obogaambi bööö koboroonge. 

9  Uwë nohaanchere oboroonge na norëgere kenö kereenge ikinyaanku. Keyo nkiö gikugira eNöökoe, eNöökoe waaö, agakööhora agakohaka amaguta okanyööra omogöökö gokera abamui baaö.” 

10  Akagaamba wiiki iga, “Uwë oMonënë, kurua gontaandekero ogatëëma ekebara, komabökö gaaö umuëënë ogaköra iriooba. 

11  Biyo biöönsoe mbirasikë, siböönö uwë noratamë; biöönsoe biyo mbiragötë kiengebo, 

12  Norabiriingë këhanö ukuriinga isumaati, mbiraarue bihoonchore gichingebo. Siböönö uwë nkëhaara bëënë ore, na irimënya rëëö terraasire hai.” 

13  Gose noohai gatai yabamaraika eNöökoe aateebiri iga, “Taikara hanö boreo böönë kuhika hanö ndatoore taanga ababisa baaö kigituumbe haanse yamagoro gaaö?” 

14  Gose abamaraika timiika banö bagokörra eNöökoe na eNöökoe nkobatomaare gukuirigania baara barinyööra ubuituuria hai?

