1  :

18  -

25  ) 

1  Guchinsiko chiyo Gaisaari Agosto, naaruusiri umunyua iga, abaanto böönsoe koBogaambi boRuumi, bayi kööndekoa amariina gaabö gikugira yekebaro. 

2  Kenö nkiö këëreenge ekebaro këmbërë, engaki Kuirinio aareenge omotaangati Siiria. 

3  Abaanto böönsoe mbaageeye kööndekeroa waabö, hare baiboreeyoe. 

4  Yoosebu nawë wöönsoe naaruure Gariraaya kumugi goNasareeti, akaya buYahuti kumugi goBetereheemu, hare oMogaambi Tauti aaiboreeyoe. Yoosebu naageeye hö, gikugira numuhiri Tauti aareenge. 

5  Naageeye kööndekoa hamui na Mariaamu onö wanyöörre aagaambera obokoe. Mariaamu nkanyööra nendaare, 

6  na engaki enö baareenge Betereheemu hayo, engaki yaaë yaguiturania ekahika. 

7  Akaibora omööna waaë omotaangi wegesaacha akamubisia ichingebo akamotoora guiituba more iching'öömbë chikohëëroa amanyaanki, kugira timueeya gööre kunyuumba yabagëni hai. Abamaraika hamui na abairigania bamang'oondi 

8  Na korong'ööngö royo nkanyööra abairigania bamang'oondi baahö banö baare kuhura barareenda amahichö gaabö ubutiko, kiriisirio. 

9  Bagatookera omomaraika weNöökoe aimereeye, na ubuhiku bueNöökoe bokarabia harebö. Nabö bakööböha bokong'u, 

10  omomaraika oora akababoorra iga, “Mööngë kööböha! Tamaaha mbarëntëëye amang'ana amaiiya, ganö gararëëntë emegöökö emenënë kobaanto böönsoe. 

11  Rëërö ronö kumugi goTauti, uMutuuria weiinyu aibooyoe - Kresto oMonënë! 

12  Kenö nkiö keraabë ekemanyiirrio keiinyu: moraayi munyööre ekeng'ëërrë kibisiibui ichingebo keeraaye guituba more iching'öömbë chikohëëroa amanyaanki.” 

13  Höhayo iigö irikömö irinënë riabamaraika kurua kuriooba regatora rehamui na omomaraika oora, barareentia baratoonia eNöökoe baragaamba iga: 

14  “Ubuhiku koNöökoe igoro kuriooba! na omorëëmbë gokebara kobaanto banö baamotëgëria!” 

15  Hanö abamaraika baara baariingere kuya kuriooba, abairigania baara bamang'oondi bagateebania iga, “Togëëndë Betereheemu komaaha gayo gabaaye hö, gayo oMonënë atoteebiri.” 

16  Kohayo bakaimoka bakagëëndëra nguru, bakahika bakanyööra Mariaamu na Yoosebu na bakamaaha ekeng'ëërrë keeraaye guituba. 

17  Hanö abairigania bayo baamorooche, mbaabateebiri këëbore wanyöörre bateebiibui igoro yomööna oyo. 

18  Na ore wöönsoe aaiguure naarogoorre bokong'u këëbore abairigania bayo baabateebiri. 

19  Siböönö Mariaamu naaheetokere amang'ana gayo göönsoe, akagaitëgëërra bokong'u. 

20  Abairigania baara bakariinga barabina baratoonia Nöökoe komang'ana ganö göönsoe baiguure na komaaha; ngaareenge këhaara bëënë wanyöörre bateebiibui. Omööna arahaaboa iriina 

21  Hanö ichinsiko inyaanyai chaahikere, agasaaroa, akahaaboa iriina iga Yeeso, iriina renö wanyöörre aahaaboa na omomaraika mbërë atarabëëroa nda. Yeeso arahiroa koHekaaru 

22  Hanö enkaaga yaahikere hare Yoosebu na Mariaamu mbaakörre inyaangi yuguisaabuura këëbore aMaragö gaMosa gaaragere. Kohayo bakaimukia omööna oora kuya Yerusareemu komohaana koMonënë. 

23  AMaragö goMonënë nkobooragare iga, “Omööna wegesaacha ore wöönsoe omotaangi naratooroe koMonënë.” 

24  Na wiiki mbaageeye kumuëënsa këëbore aMaragö goMonënë gaaragere: gukuruusia ibiburuguuku bibere gose amachuuchu gichinguuti abere. 

25  Aareenge hö omoonto woonde amënyere Yerusareemu woonde iga Simooni. Omoonto oyo naareenge omohoreeru, onö aasookere eNöökoe, naare koganya iga achë komaaha okohöna kuabaIsraeri. Onö wanyöörre aasekerroa na uMuiika oMohoreeru. 

26  Wanyöörre asimisiribua na uMuiika oMohoreeru iga tarikua ataramaaha Masiihi onö oMonënë aratomë hai. 

27  UMuiika oMohoreeru ngöröngööchere Simooni kuya koHekaaru. Na hanö abaiburi baara baarëëntere omööna oora Yeeso, koHekaaru gokomokörra gokorëng'aana na eseera yaMaragö gaMosa, 

28  Simooni naaimukiri omööna oora akamotahata aragoonga eNöökoe aragaamba iga: 

29  “Böönö oMonënë ohekeeraini endagano, tiga böönö omoköri waaö wemeremö ayi morëëmbë. 

30  Kugira ndooche na amaiisö gaanë umuëënë ubuituuria bööö, 

31  bonö waseemia komaiisö gabaanto böönsoe: 

32  Oborabu bokomorekera ichiHamate na okoha abaanto baaö abaIsraeri ubuhiku.” 

33  Abaiburi baaë mbaachumere komang'ana ganö Simooni aare kogaamba kuguituungana na omööna oora. 

34  Simooni akabaitabiria, agateebia Mariaamu nyako waabö Yeeso iga, “Omööna onö naahooyoe na eNöökoe, gikugira newë arigira abaaru bagoe, wiiki nareköra abaaru bahönë goonse yabaIsraeri. Naraabë ekemanyiirrio kenö këërua koNöökoe kenö kerëëngoa na abaaru, 

35  okorri iga amaitëgëërrö gabaaru goongokë. Uguitumata okonënë nkoraturubani omööyö gööö.” 

36  Aareenge hö umukuungu woonde iga Aana, omonaabi, umusubaati oBanueeri omoAseeri onö aaikaaye emëëka muhuungate na mosaacha waaë kurua aatëteroe sooki omosaacha agakua. 

37  Naaikaaye ubusino kuhika hanö aahikiri emëëka merööngö enaanai na enai. Enkaaga eyo yöönsoe naabaaye koHekaaru araisasa na gosaba ubutiko na omobaso. 

38  Na gonkaaga eyo bëënë akahika, akaruusia egoongö koNöökoe, agasumaacha amang'ana gomööna oora kobaara böönsoe baakaganyere okobohoribua koYerusareemu. Ukuriinga kuya Nasareeti 

39  Nkaaga Yoosebu na Mariaamu baasookiri goköra göönsoe ganö gaaragere gokorëëng'aana na aMaragö gieNöökoe, mbaariingere kuya Gariraaya kumugi gowaabö, Nasareeti. 

40  Na omööna oora agakiina agatonkoroha; akaba omong'aiini, amaitabirio gieNöökoe gakaba hamui nawë. Omööna Yeeso areenge koHekaaru 

41  Emëëka giöönsoe abaiburi baYeeso mbaakageeye Yerusareemu, kuNyaangi yeBaasaka. 

42  Hanö Yeeso wanyöörre aahikia emëëka ikumi na ebere, mbaageeye kunyaangi eyo këëbore yaareenge eseera yaabö. 

43  Hanö ichinsiko chinyaangi eyo wanyöörre chisirre, bagataanga kuriinga kuya ka, siböönö ore mööna Yeeso wë, naatamere Yerusareemu. Na abaiburi baaë tewanyöörre bamanyere iga atigaaye nyuma hai. 

44  Kugira mbaare gokanya iga nguikömö rëëbö reera aareenge, kohayo mbaagëëndere urusiko urugima, sooki bagataanga kumutunatuna kobaanto baabö na kobasaani baabö. 

45  Tebaamunyöörre hai, bakariinga kuya Yerusareemu kumutuna hö. 

46  Nkurusiko rogatato baamunyöörre, areenge koHekaaru, aikaaye na abaiigia babaYahuti, arabatëgëërra na kobabuuria amang'ana. 

47  Böönsoe banö baamuiguure mbaahanere nawë kobong'aiini bööë na këëbore aare kuhuunchukia. 

48  Na hanö abaiburi baaë baamorooche mbaamogeneeye; na nyako waabö akamoboorra iga, “Mööna waanë, kugira ke otokörre iigö? Tamaaha mona tögutunere na isa weiinyu, kumiitumato emenënë.” 

49  Nawë akababoorra iga, “Kugira ke mogaantunere? Temöökamanyere iga kuhika mbë kunyuumba yaTaata hai?” 

50  Nabö tebaasesooye kenö aabateebiri hai. 

51  Kohayo, Yeeso naabagöötere bakang'araarrana nawë kuya Nasareeti, nawë naabaiguereeye. Na nyako waabö naatoorre amang'ana gayo göönsoe komööyö gööë. 

52  Na Yeeso naakiinere agatonkoroha, ninyööra nkobong'aiini, akahaanchoa na eNöökoe na abaanto.

