13  :

1  -

9  ; Rk 

8  :

4  -

8  ) 

1  Wiiki Yeeso agataanga kuiigia mbareka yinyaancha yaGariraaya. Irikömö irinënë riabaanto abaaru rekamuinaara remotoorre gatai na ekagira akariina koböötö agaikara mö. Oböötö nkomaanche bööreenge, abaanto nabö nkunguguni mbareka yinyaancha baabërëëye. 

2  Naabaiigiri amang'ana amaaru kubireengio, araboora iga, 

3  “Tëgëërra! Omoonto woonde aareenge hö, umubusuri, onö aageeye kubusura. 

4  Hanö wanyöörre arabusura, imbusiro yeende ekagoa gonchera, ibinyunyi bigaacha bikagebööcha. 

5  Imbusiro yeende ekagoa korotare, hanö hataareenge na iriröba irritö. Ekamëra boongoboongo kohaara iriröba retaareenge irritö. 

6  Hanö omobaso göögeeye kobara ekanyaara na kigutiga tewanyöörre ihirre imiri hai, ekaihoma. 

7  Imbusiro yeende ekagoa guisaana riamahoa, nariö regakiina rekageng'ëënta, ekaanga koba. 

8  Ichimbusiro chiinde chikagoa kobokörë, chikamëra, chigakiina na kuhurukia ibigara: ikimui kegaköra ichihëkë merööngö etato, ekeende merööngö esaansaba, ekeende igana.” 

9  Haakurua Yeeso akabateebia iga, “Onö ana amatui gakuiigua aiigue.” Ikibune kibireengio (Mt 

13  :

10  -

17  ; Rk 

8  :

9  -

10  ) 

10  Hanö wanyöörre Yeeso areenge umuëënë, abamui kobaara wanyöörre bamuiguure arasumaacha hamui na abeega ikumi na babere baara mbaachere harewë, bakamubuuria esesoro yibireengio biyo. 

11  Yeeso akabateebia iga, “Baiinyu mööba abakehaaiya gokomanya ikibisere kioBogaambi bueNöökoe, siböönö kobaara baakebara nkomanyabare amang'ana göönsoe kubireengio, 

12  okorri iga ‘Bamaahë mahëënë, Si baangë gosesora. Baiigue mahëënë, Si baangë koongora. Okorri iga batagaacha kuihoonchora, baaberoe na eNöökoe.’ ” Yeeso arabakönörra ekereengio kiumubusuri (Mt 

13  :

18  -

23  ; Rk 

8  :

11  -

15  ) 

13  Yeeso akababuuria iga, “Motamiibui gosesora ekereengio kenö? Niyeke moraaköre mosesorë ibireengio biinde biö? 

14  Umubusuri neng'ana yeNöökoe akubusura. 

15  Banö mbö abeenchera; bare eng'ana eyo ibusuuyoe, bagiigua, sooki iRisaambo riicha höhayo iigö riimukia eng'ana eera ibusuuyoe moonse yaabö. 

16  Na këhayo bëënë banö mbö baara baanga eera yaagooye korotare; hanö baiigua eng'ana bagegööta kumuiguaano, 

17  siböönö kohaara otakunyööra ihirre imiri moonse yaabö, nkogëëndërriabare gonkaaga nkë iigö. Hanö inyaanyi yaacha gose imiiriirö gikugira yeng'ana eyo, boongoboongo iigö bagoa. 

18  Abaande nabö mbanö baanga eera yaagooye guisaana riamahoa. Banö mbö baara bakuiigua eng'ana, 

19  siböönö emekere giekebara kenö; ukurigia oboome na ichigöörio chibiinto biinde, bisöha na kong'ëënta eng'ana eyo nayo yaanga kööma. 

20  Abaande nabö mbanö baanga eera yaagooye kobokörë. Banö nkuiiguabare eng'ana, bagiitabirria sooki baama ichiihagoe: iyeende merööngö etato, iyeende merööngö esaansaba na iyeende igana.” Etara enö ikundukikiriibui na egetöönga (Rk 

8  :

16  -

18  ) 

21  Yeeso akababuuria iga, “Aai, omoonto aragöötia ekorobooyi sooki agikuundikiria egetöönga gose agiikaria iruungu? Tiigö hai, niiga agiikaria kogetaangora. 

22  Kere giöönsoe kibisere nkererëëntoa koborabu, na kere giöönsoe gikundikiiyi nkerehonyoroa. 

23  Onö wöönsoe ana amatui gakuiigua, aiigue!” 

24  Wiiki akabateebia iga, “Tëgëërra mukuruguti, ekerëëngërë kenö mokorëëngëra abaande, nkiö bëënë eNöökoe arebarëëngëra-kuunya koheteera keyo. 

25  Onö anakiö, naretoorroa kö, na onö ataanakiö, nenkanyööra nkeera anakiö, nariruusibua.” Ekereengio kimbusiro enö igukiina 

26  Yeeso akagëëndërria kogaamba iga, “Obogaambi bueNöökoe böönga këhanö omoonto abusura imbusiro mogoondo. 

27  Hanö araara ubutiko, inkio bokea abooka, këhayo iigö, na imbusiro eera eragëëndërria komëra na gukiina, siböönö wë takomanya mona igukiina hai, 

28  Iriröba ndiö regoköra ibiaakorea; hanö biaamëra ichingebo chitoora, haakurua biköra oboseensera, sooki biheengora. 

29  Hanö ibiaakorea biyo biaihoma, omoonto nkomanoraare egekëbi gukugira irigësa rihikere.” Ekereengio gientëtërë yiritagara (Mt 

13  :

31  -

32  , 

34  ; Rk 

13  :

18  -

19  ) 

30  Yeeso akaboora iga, “Obogaambi bueNöökoe nke tokaabutuubania? Gose nkereengio ke tokaaboreengia? 

31  Mbutuubaiine entëtërë yiritagara, enö ereenge enkë koheteera ichintëtërë chiinde chöönsoe, nayo nkuimibuaere kuiröba. 

32  Hanö emëra ikiinë ngokeraere emete geende giöönsoe, eköra ichiinsagia ichinënë kuunya ibinyunyi biicha bihagaacha kö gukiiriiri këëgö.” 

33  Yeeso naabateeberreeyi eng'ana yaaë kubireengio ibiaaru biaanga keyo; naabateebiri haang'ana baare gotora koongora. 

34  Taasumaachere nabö ng'ana ere yöönsoe hai getare iga nkubireengio, siböönö nkaaga aareenge umuëënë hamui na abeega baaë, naareenge kobakönörra amang'ana göönsoe. Yeeso aratiindia amagëëngio ginyaancha (Mt 

8  :

23  -

27  ; Rk 

8  :

22  -

25  ) 

35  Urusiko royo bëënë omogörööba, Yeeso agateebia abeega baaë iga, “Totaroboka inyaancha tuyi ihuumbu koora.” 

36  Kohayo bagatanora kurua guikömö riabaanto; bagasöha koböötö boora wanyöörre Yeeso aikaaye, bakaya nawë. Amöötö gaande ngaareenge hö. 

37  Höhayo iigö omokama umuritö gokahusa na amagëëngio gagatëma oböötö kuunya bogataanga guichora amaanche. 

38  Yeeso wanyöörre naraaye rönyuma koböötö, asigameeye omosago. Abeega bakamutura bakamoteebia iga, “Muiigia, uwë totoondoreeyoe iga toratuna gukua hai?” 

39  Akabooka, akang'öönëra omokama goora na goteebia inyaancha iga, “Teenda!” Höhayo iigö omokama goora gokabotoka na inyaancha ekahörëëra. 

40  Yeeso akabuuria abeega baaë iga, “Kugira ke moreenge abööba iigö? Temoraaba na bukumia hai?” 

41  Nabö nkanyööra bööböhere bokong'u bagataanga kubuurania iga, “Kana onö ning'ui? Ninyööra nomokama namageengio nkumuigueerabire!”

