27  :

1  -

2  , 

11  -

14  ; Rk 

23  :

1  -

5  ; Yöh 

18  :

28  -

38  ) 

1  Inkio chuni, abataangati babanchaama bieNöökoe, hamui na abagaaka na abaiigia baMaragö na inchaama ingima, bakairania hamui goseemia, bakaböha Yeeso, bakamotaangatia, na komohaana hare Biraato. 

2  Biraato akamubuuria iga, “Nuuwë oMogaambi wabaYahuti?” Yeeso akamuhuunchukiria iga, “Kohayo ogaambere.” 

3  Abataangati babanchaama bieNöökoe mbaachööngeeye Yeeso komang'ana amaaru. 

4  Wiiki Biraato akamubuuria iga, “Kana tukuhuunchukia ng'ana hai? Tamaaha mona baguchööngëëye komang'ana amaaru.” 

5  Yeeso wiiki agakira, taahuunchukiri ng'ana hai, Biraato akarogoora. Yeeso akëngëëyoe ikiina iga aiitoe (Mt 

27  :

15  -

26  ; Rk 

23  :

13  -

25  ; Yöh 

18  :

39  --

19  :

16  ) 

6  Ruisö röönsoe kunyaangi yeBaasaka, Biraato naagatachooye omoböhë umui ore abaanto baagatunere. 

7  Kongaki eyo nkanyööra omoonto woonde aahö onö aare koberekeroa iga Barabaasi, onö wanyöörre aatooroa gokeböhë hamui na abasaria baande bare wanyöörre baimoka guiitania iritööngö na guiita abaanto. 

8  Irikömö reyo rekageera Biraato na komosaba iga aköre këëbore aakabaköreeye. 

9  Biraato akabahuunchukiria iga, “Ngutunamore iga mbatachorre omogaambi wabaYahuti?” 

10  Kugira naamanyere iga, nirihari rëëgirre abataangati babanchaama bieNöökoe bakarëënta Yeeso harewë. 

11  Abataangati baara babanchaama, bagaseemiria abaanto iga bateebi Biraato abatachorre Barabaasi. 

12  Wiiki Biraato akababuuria iga, “Kanambë nke mugutuna nköre komoonto onö mokoberekera iga omogaambi wabaYahuti?” 

13  Böönsoe bakagaamba bokong'u iga, “Mobaambë!” 

14  Biraato akabuuria iga, “Kugira ke? Kana nke aasaria?” Bagacheerra bokong'u baragaamba iga, “Mobaambë!” 

15  Kugira enö Biraato aare gutuna iga agööki abaanto bayo, akabatachorra Barabaasi. Hanö asookiri kohaatirria Yeeso atëmöë na ichingösë, akamohaana akaya kobaamboa. Abasirikare baramosëkëërra (Mt 

27  :

27  -

31  ; Yöh 

19  :

2  -

3  ) 

16  Abasirikare bakamuhira kuigöri rinyuumba yobogaambi, sooki bakaberekerana egekömö giöönsoe. 

17  Bakamubisia engebo enö yaanga mberretu kiorotoong'ono, na bakaroka ekoondo yamahoa bakamuimiria komotoe gööë. 

18  Bagataanga komokeeria baragaamba iga, “Taiigua omënyë nsiko ntaambe ore Mogaambi wabaYahuti!” 

19  Bakamotëma omotoe na umuëërë, bakamutueera amatai, na baramotëmëra ibiru, na kumuiheenyera. 

20  Hanö baasookiri kumucharra, bakamuruusia engebo eera yaanga mberretu bakamubisia ichingebo chiaaë, bakamotaangatia kuya kebara komobaamba. Yeeso arabaamboa komosaraba (Mt 

27  :

32  -

44  ; Rk 

23  :

26  -

43  ; Yöh 

19  :

17  -

27  ) 

21  Nkaaga baare kuya bagasikana omoonto woonde iga Simooni onö aaruure Kërëënë, isa waabö Aregesaanda na Rubaasi, nawë nkanyööra mogoondo akurua araacha kumugi, abasirikare baara bagateebia omoonto oyo guchiinguru iga aimuki omosaraba goYeeso. 

22  Bakahira Yeeso bakahika ahase hanö haare koberekeroa iga Görigööta, (esesoro yahö niiga, “Ahase hekehoore.”) 

23  Bakamoha itibaai enö wanyöörre ichöögaini na emanëmanë, siböönö Yeeso akaanga kuginyua, 

24  bakamobaamba, sooki bagatueenana ichingebo chiaaë, bagachikörra egekööböë okorri bamanyë mona barachihire. 

25  Hanö baamobaambere wanyöörre nichinkaaga isato ichinkio. 

26  Yaareenge hö eng'ana yakumuchööngëra, enö wanyöörre yaandekeroe eragaamba iga, “oMogaambi wabaYahuti.” 

27  Amanyamörrö gaande abere, ngaabaamberoe hamui na Yeeso, umui boreo bööë, na owoonde bomösi. [ 

28  Na erëëndekö rekahekeerana, renö rekogaamba iga, “Nawë naatoorroe hamui na abanyaanku.”] 

29  Abahëti banö baare kohëta bakamosëkëërra, barasiingisia emetoe, baragaamba iga, “Heee! Reende waagaambere iga, ogaatemora eHekaaru, harue ogehagaache guchinsiko isato, 

30  anembë oraituuria umuëënë wiikë kurua komosaraba konö!” 

31  Abataangati babanchaama bieNöökoe hamui na abaiigia baMaragö nabö böönsoe bakamucharra baragaamba iga, “Reende naagatuurri abaande, wëmbë tagaatora guituuria hai! 

32  Tiga tomaahë Masiihi, omogaambi waIsraeri, aiikë böönö kurua komosaraba konö, nehö böönö toramukumi!” Babere baara baabaamberoe hamui nawë nabö böönsoe bakamosëkëërra. Uruku roYeeso (Mt 

27  :

45  -

56  ; Rk 

23  :

44  -

49  ; Yöh 

19  :

28  -

30  ) 

33  Hanö chiaahikere ichinkaaga isaansaba, igisuunte ngëëkurre goonse yöönsoe kuhika ichinkaaga këënda. 

34  Hanö iriooba rëëbaaye ichinkaaga këënda, Yeeso agakuura kongaamba enënë aragaamba iga, “Erooi, Erooi, rama sabakitani?” (esesoro yayo niiga, “Nöökoe waanë, Nöökoe waanë, kugira ke untigere?”) 

35  Hanö abaanto abamui baara wanyöörre baimereeye hö baamuiguure, mbagaambere iga, “Taiigua, neEriiya akoberekera.” 

36  Umui wabaara agakenya, agatöbeka egeento kenö keenga eraaburaabu komaanche amarro iga kai, ganö gaare koberekeroa iga isiki, sooki akagetoonga kumuëërë, agatoorra Yeeso kubinënëbu aragaamba iga, “Tiga tomaahëmbë nyööre Eriiya naacha kumuiikia kurua komosaraba konö.” 

37  Yeeso agakuura bokong'u, akabotoka mööyö. 

38  Ehaanga enö yaagatimbiibui koHekaaru egataandoka iga charra, amabaara abere kurua kegoro egataboka haanse. 

39  Omotaangati wabasirikare onö wanyöörre aimereeye mbërë yaaë haara, akamaaha mona abotokere omööyö, akagaamba iga, “Kobohëënë omoonto onö naareenge oMööna weNöökoe.” 

40  Abagaikoro baande mbaareenge hö baramaaherra harai, gatai yaabö mbaareenge baabo Mariaamu Magatariina, Mariaamu nyako waabö Yaköbö, umumura omokë, na Yoose hamui na Sarome, 

41  banö wanyöörre baasöörana Yeeso engaki enö aareenge Gariraaya na kumuirigania. Wiiki mbaareenge hö abagaikoro baande abaaru banö rëëchenaine nawë Yerusareemu. Yeeso arahiroa bui (Mt 

27  :

57  -

61  ; Rk 

23  :

50  -

56  ; Yöh 

19  :

38  -

42  ) 

42  Omogörööba nkanyööra guhikere, na nkanyööra nurusiko rogoseemia, ronö bööre gokea böönö eSabaato esöhë, 

43  Yoosebu, onö aaruure Arimatea agatora, naareenge umui winchaama na naagasookeroe bokong'u, nawë naakaganyere oBogaambi bueNöökoe. Akaya hare Biraato ataana bööba, akabuuria iga ahaaboe ikihuundugu keYeeso. 

44  Biraato agachuma gukuiigua iga Yeeso aakuure karai. Akaberekera omotaangati wabasirikare, akamubuuria nyööre nkarai akuure. 

45  Hanö aanyöörre obohëënë kurua kumusirikare oora, akaha Yoosebu umueeya gokuya kuimukia ikihuundugu keera, 

46  Yoosebu akaya akagora engebo endabu, inchiiya, sooki agasikiria ikihuundugu keera, agakeböha na engebo eera, agakebeeka kuundua enö wanyöörre yaatukua korotare, sooki akahiingira irigena irinënë rekariba kogesaku kiembeehera. 

47  Mariaamu Magatariina na Mariaamu nyako waabö Yoose bakamaaha hare atoorroe.

