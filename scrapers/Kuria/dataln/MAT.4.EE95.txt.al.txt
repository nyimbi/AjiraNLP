1  :

12  -

13  ; Rk 

4  :

1  -

13  ) 

1  Haakurua Yeeso agataangatoa na uMuiika oMohoreeru kuya kuibara okorri iga asaachoe na iRisaambo. 

2  Nawë agaisasa ichinsiko merööngö enai ubutiko na omobaso, akagöötoa na umuëëkö. 

3  IRisaambo regaacha harewë rekamoteebia iga, “Hanö ndanyööre noMööna weNöökoe ore, gaambambë amagena ganö gabë emegaatë.” 

4  Siböönö Yeeso akarihuunchukiria iga, “Amaandekö nkogaambagare iga, ‘Omoonto taraabë hö komogaatë bëënë hai, siböönö ngutunaare eng'ana ere yöönsoe enö Nöökoe agaambere.’ ” 

5  Wiiki iRisaambo rekaimukia Yeeso, rekamuhira kumugi omoroonge goYerusareemu, rekamuriinia igoro komosöönsö gueHekaaru, 

6  rekomoteebia iga, “Hanö ndanyööre noMööna weNöökoe ore, tairëkëra kuya haanse kugira amaandekö nkogaambagare iga, ‘Nöökoe naragotomere abamaraika baaë; nabö mbarakuimuki komabökö gaabö korri iga otagaacha guituuratuura amagoro gaaö komagena.’ ” 

7  Yeeso akarihuunchukiria iga, “Siböönö wiiki amaandekö nkogaambagare iga, ‘Waangë gosaacha oMonënë Nöökoe waaö.’ ” 

8  Haakurua iRisaambo rekaimukia Yeeso rekamuhira kunguku entaambe rekamoorokia obogaambi hagarehagare böönsoe buekebara na amaiiya gaakiö göönsoe. 

9  Sooki rekamoteebia iga “Ganö göönsoe nendakohë, hanö ndanyööre nontëmëra ibiru na gonsëëngëra.” 

10  Hö Yeeso aarihuunchukiiyi iga “Tarua hanö, rRisaambo! Amaandekö nkogaambagare iga ‘Osëëngërë Nöökoe oMonënë waaö na omokörre emeremö wë bëënë!’ ” 

11  Haakurua iRisaambo rekamutiga rekaya; na abamaraika bagaacha kumuirigania. Yeeso arataanga emeremö gëëë Gariraaya (Mk 

1  :

14  -

15  ; Rk 

4  :

14  -

15  ) 

12  Hanö Yeeso aaiguure iga Yöhana aböheroe, naageeye Gariraaya, 

13  Taikaaye Nasareeti haara hai, siböönö naageeye komënya Kaberenaumu, umugi gonö gööreenge mbareka kunyaancha yaGariraaya, gukiaaro geSaburooni na Nabutaari. 

14  Gayo ngaakörroe korri endago yomonaabi Isaaya enö aaragere ehekeerane iga, 

15  “Ikiaaro geSaburooni na ikiaaro keNabutaari, koboroonge buinyaancha, ihuumbu yomöörö goYörötaani, kenö gituurre Gariraaya, ikiaaro kiabaHamate! 

16  Abaanto banö bareenge kugisuunte baarooche oborabu obonënë. Na baara bareenge gukiaaro kigisuunte kiuruku oborabu bööbarabera.” 

17  Kurua gonkaaga eyo Yeeso naataangere goteebeerria amang'ana gaaë aragaamba iga: “Tiga amaraga gaiinyu, kugira Obogaambi bueNöökoe bööhika haang'i!” Yeeso araberekera abatëgi bichiinsui banai (Mk 

1  :

16  -

20  ; Rk 

5  :

1  -

11  ) 

18  Hanö Yeeso wanyöörre arataara mbareka kunguguni yinyaancha yaGariraaya, akamaaha abamura babere baandaimui banö baare abatëgi bichiinsui, Simooni (onö akoberekeroa iga Bëëtërö) hamui na mura omööbö woonde iga Andërëa. Mbaare guiita ichiinsui kunyaancha na uruëërö. 

19  Yeeso akabateebia iga, “Muuchë hareuni mundue nyuma nauni nendabaköre abatëgi babaanto.” 

20  Höhayo iigö bagatiga ichiinyërö chaabö, bakamurua nyuma. 

21  Nawë akaya mbërë hakë akamaaha abamura baande babere abandiimui, Yaköbö na Yöhana abamura baSebetaayo. Mbaareenge koböötö hamui na Sebetaayo isa waabö, barataaba ichiinyero chaabö, Yeeso akababerekera, 

22  Höhayo iigö bagatiga oböötö bööbö hamui na isa waabö, bakamurua nyuma. Yeeso araiigia, arateebeerria na kuhueenia abaanto (Rk 

6  :

17  -

19  ) 

23  Yeeso akagëënda gukiaaro giöönsoe keGariraaya, araiigia guchiSinagoogi, arateebeerria aMang'ana Amaiiya goboGaambi, na kuhueenia abaanto banö baareenge na amarooyi gichitëëmö chöönsoe na inyaankö. 

24  Amang'ana ganö gaare gusumaachoa igoro yaaë gakaroonda gukiaaro giöönsoe geSiiria, kohayo abaanto bakamorëëntëra böönsoe banö baareenge abarooyi, banö baare kuiriira na amarooyi gichitëëmö chiöönsoe na banö baare na inyaankö, banö baare na ibihui, banö baare na ichindööri, banö baare na amasusu, na Yeeso akabahueenia böönsoe. 

25  Amakömö amanënë agabaanto ngaamuruure nyuma kurua Gariraaya na Tekaboori, kurua Yerusareemu, buYahuti na kurua gukiaaro kerogoro, ihuumbu yomöörö goYörötaani.

