10  :

26  -

27  ) 

1  Enkaaga enö wanyöörre abaanto bahekeeraine ibikoe na ibirara, batachaiine, Yeeso taanga agateebia abeega baaë iga, “Muiraarerre na iriöögö riemegaatë riabaBarisaayo renö rreenge ubuiteerri bööbö. 

2  Kere giöönsoe gikundikiiyi nkerehonyoroa, na ikibisere kere giöönsoe nkeretoboroa. 

3  Na ere yöönsoe enö ekogaamboa ubutiko, omobaso ngoraigue, na ere yöönsoe enö egosëëmëneënibua iruungu ibisaku bisiikere, omosöönsö ngoraigue. Onö keragere iga öböhöë (Mt 

10  :

28  -

31  ) 

4  “Basaani baanë, ndabateebia, mööngë kööböha banö baguiita omobere bëënë na ng'ana yeende bataaköre enö ekerre eyo. 

5  Nendabooroki ore morööböhë: Tööböha Nöökoe, onö aguiita, na sooki naana ogotora gokogotabuta kuya kuibëri riomörrö. Oyombë newë owakööböha! 

6  “Aai, ibinyamburiini bitaano mbitare kurua ichichaba ibere? Simbë eNöökoe taakieeba ninyööra nkimui hai. 

7  Ninyööra nituukia enö ereenge kometoe geiinyu yöönsoe nagemanyere hare yaang'ana. Kohayo mööngë kööböha; moona ubueera mokerre ibinyamburiini ibiaaru! Ogotobora na oköönga Kresto (Mt 

10  :

32  -

33  ; 

12  :

32  ; 

10  :

19  -

20  ) 

8  “Ndabateebia iga ore wöönsoe, onö aremboora kobaanto iga nowaanë, oMööna woMoonto nawë wöönsoe, nkëëhö bëënë aremoboora mbërë yabamaraika bieNöökoe. 

9  Si ore wöönsoe, onö arinyaanga mbërë yabaanto, nkëëhö bëënë oMööna woMoonto aremöönga mbërë yabamaraika bieNöökoe. 

10  “Na ore wöönsoe onö aguchuaaria oMööna woMoonto, oyo narëëberoa; siböönö ore wöönsoe onö aguchuaaria uMuiika oMohoreeru oyo tarëëberoa hai. 

11  “Hanö barebahira guchiSinagoogi gose mbërë yabagaambi gose kobataangati, motagaacha kuya moraganiagania iga nke morabahuunchukiri gose iga nke moragaambë. 

12  Kugira uMuiika oMohoreeru ngorebaiigia enkaaga eyo bëënë na kobaha iyakogaamba.” Ekereengio kiomoome omokaangi 

13  Omoonto woonde kurua kobaanto bayo akaboorra Yeeso iga, “Muiigia, taanteebiria mura omoiito iga, tutueenanë omoondo gotaata.” 

14  Yeeso akamoboorra iga, “Mosaani, ning'ui aantoora koba omööhokania gose umutueenania wimioondo geiinyu?” 

15  Akarööberria kobateebia böönsoe iga, “Muiraarerre na kuireenda na ichigöörio; kugira obohoru bomoonto teboreenge kubiinto binö nkunyööra anabio hai, wë nenkanyööra aameha biabucha.” 

16  Haakurua Yeeso akabateebia ekereengio kenö iga, “Aareenge hö omoonto woonde omoome onö aareenge na omogoondo gonö göönurri ibiaakorea. 

17  Oroonde agaitëgëërra iigö akaboora iga, ‘Kana hanö ntaana ahase hakogësëra ibiaakorea binö, niyeke ndaaköre?’ 

18  Agaiteebia umuëënë iga; ‘Nendataagani amatara ganö, haruë ndokë amanënë, hare ndabeekë ibiaakorea hamui na ibiinto biaanë biöönsoe. 

19  Haruë böönö niteebi iga, Uni moonto oriooba nde! Naanyööra ibiinto biöönsoe ibiiya binö naaya ndaigöömba, binö ndaarë komëëka emëëru. Taikara böönö ohorëërë, orë, unyuë, wigööki umuëënë!’ 

20  Siböönö, Nöökoe akamoboorra iga, ‘Uwë ore mokaangi! Butiko bonö rëërö obohoru bööö mboraimukibue; böönö ibiinto biyo biöönsoe waaya oraibeekera nibiang'ui biraabë?’ ” 

21  Kogosookerria Yeeso akaboora iga, “Nkëhayo bëënë kere kobaanto banö bakuibeekera oboome bööbö si koNöökoe nyööra tebaame hai.” Witëng'ërë eNöökoe (Mt 

6  :

25  -

34  ) 

22  Haakurua Yeeso agateebia abeega baaë iga, “Keyo nkiö gikugira ndabateebia iga mööngë koganiria obohoru boiinyu, iga nke moraarë gose emebere geiinyu iga nke moraibisi. 

23  Kugira obohoru mbokerre ibiaakorea, na omobere ngokerre ichingebo. 

24  Motamaaha amagögööni: Tegakorema hai na wiiki tegakogësa hai; tegaana getogoro gose iritara hai; siböönö Nöökoe nkogaraagiriaare! Getaake baiinyu, nkanya moona ubueera bokong'u gokera ibinyunyi! 

25  Ning'ui gatai yeiinyu gukuiriira komaitëgëërrö na komööyö onö gaatora kuëëngëria enkaaga yobohoru bööë ninyööra ndusiko rumui? 

26  Hanömbë ndanyööre otagaatora goköra eng'ana enkë këeyo, nkugira kembë okoganiagania kubiinto biinde? 

27  Maaha morörë mona ibisëkërë biakebara biguëtëëta: Tibikuireerra moremö gore göönsoe gose kuirokera ngebo hai. Siböönö ndabateebia iga ninyööra nSoromooni, onö wanyöörre aameha, taareenge na ngebo nchiiya chinö chaanga ibisëkërë binö hai. 

28  Nöökoe newë akubisia amanyaanki, rëërö ogamaaha - na ichö nyööra gaheeye ubuhi. Getaake baiinyumbë, tarababisi hai? Bare baanto nyabukumia bokë! 

29  Motatiga mööngë kuya morooreka moraganiagania ruisö röönsoe, moratuna kenö moraarë, na kenö moraanyuë. 

30  (Kugira eHamate yöönsoe enö etamanyere eNöökoe, ngutunaere ibiinto biyo.) Isa weiinyu namanyere iga nkubitunamore. 

31  Taanga tuna oBogaambi bueNöökoe, nawë narabahë ibiinto biinde biyo biöönsoe. Oboome bokuRiooba (Mt 

6  :

19  -

21  ) 

32  “Ninyööra mbakëmore mööngë kööböha, Kugira Isa weiinyu newë umuëënë aatëgëribua kobaha oBogaambi. 

33  Motaguria binö biöönsoe moonabio mohaanë ichiimbiria kobatobu. Muikörre amaguchi ganö gataakogöta roonde, mobeekë emööngö yeiinyu kuriooba, hare etarisira roonde, hare muiibi ataregehekeera, na hare etareboongoa. 

34  Kugira hare emööngö yaaö ere, nehö omööyö gööö goreba. Abaköri bemeremö banö bakuhura 

35  “Motaiböha eköng'ë moganyë ere yöönsoe erarichökërë, na ichitara cheiinyu chiyi chirööka, 

36  mobë kiabaköri bemeremö banö bakoganya omonënë waabö kurua kunyaangi yobotëti. Hanö acha aratuna kuigorroa nkumuiiguabare, bamuigorra boongoboongo. 

37  Abakëhaiiya nabaköri bemeremö baara omonënë aguucha abasiaanya maiisöbare baramoganya! Amahëënë ndabateebia iga, naraimokë aiböhë eköng'ë, abateebi baikarë haanse, sooki aimokë kobahencherra. 

38  Abakëhaiiya mbanö omonënë araachë atiiri baiseemiri, ninyööra achë butiko gatai, gose mabehö! 

39  Siböönö heetoka iga hanö nkanyöörre umuëënë inyuumba akaamanyere enkaaga enö umuiibi araachë, nyööre royo nkuhuraare bokea, timuiibi akaanyöörre umueeya göguucha gotaabora nyuumba hai. 

40  Kohayombë, na baiinyu muyi moraiseemia ruisö röönsoe, kugira oMööna woMoonto nariicha enkaaga enö motarereeye.” Omoköri wemeremö omohëënë na onö atare omohëënë (Mt 

24  :

45  -

51  ) 

41  Bëëtërö akamoboorra iga, “Monënë, gose mbaiito bëënë okoreengiria ekereengio keyo, gose kana nabaanto böönsoe?” 

42  Na oMonënë akahuunchukia iga, “Ning'ui areenge omoköri wemeremö omohëënë wiiki omonga'aiini? Onö araategeroe na omonënë waaë, komaaherra amang'ana göönsoe agumugi, na koha abaköri bemeremö ibiaakorea gonkaaga ere eragere. 

43  Owakehaiiya noonö omonënë waaë araachë amutiiri araköra këhaara aamoteebiri! 

44  Obohëënë ndabateebia iga, omonënë waaë naremotoora koba umuimirirri wibiinto biaaë biöönsoe. 

45  Siböönö hanö omoköri wemeremö oora wumugi areboora iga, ‘Ndaiigua naaganyere omonënë onö iigö naaganyooye,’ haruë abookë gotëma abaanto baara bemeremö, abasaacha na abagaikoro sooki aimokë gotakuna ibiinto na kunyua na korëëhoa, 

46  haruë omonënë waaë oora naririinga kurusiko ronö ataare gokanya iga agaachere, na gonkaaga enö atamanyere. Omogaaka oyo naremotëma borro na komotabuta kuya kobaara bataana bukumia. 

47  “Omoköri wemeremö onö amanyere kenö omonënë waaë aare gutuna iga aköre, siböönömbë tatoondoreeyoe iga agaiseemia goköra hai, naretëmoa borro bokong'u. 

48  Siböönö, omoköri wemeremö ore atamanyere kere omonënë waaë agutuna, siböönö aköre iriteeyo rekomoköra atëmoe, oyo ogotëmoa kööë ngokë. Omoonto onö aahaayoe ibiaaru, nibiaaru akubunibua; na onö aahaayoe ibiaaru bokong'u, nibiaaru bokong'u aribunibua. Yeeso newë aachere kohötökania (Mt 

10  :

34  -

36  ) 

49  “Naachere kogöötia omörrö gokebara, nyööre gögööta nyööre nehö. 

50  Neena ebaatiisö yimiiriirö enö ndabaatiisoe, yantunia kuhika ebë! 

51  Kana ngokanyamore iga nomorëëmbë naachere korëënta gokebara? Aa-a nobohötökaiini naarëëntere. 

52  Kurua böönö umugi nyabaanto bataano ngorahötökanë, batato hanö babere haara. 

53  Nabö mbarahötökanë, omogaaka arëgë umumura waaë na umumura arëgë isa waabö, umukuungu arëgë umuiseke waaë na umuiseke arëgë nyako waabö, nyakubiaara arëgë omokamööna na omokamööna arëgë nyakubiaara.” Okomanya engaki (Mt 

16  :

2  -

3  ) 

54  Wiiki Yeeso akababoorra iga, “Hanö momaaha irisaaro kurua mooche, höhayo mogaamba iga, ‘Imbura neraatoe,’ etoa. 

55  Na hanö möiigua omokama gorahusa kurua boreo buekebara, mogaamba iga, ‘Enkaaga yaahikere yomobaso,’ nagö gobara. 

56  Baiinyu bare baiteerri, hanö momaaha ekebara na kuriooba igoro nkomanyamore kere keraabë; kana, nke gekobakaania gosesora inyiinga yaböönö? Tasookia amang'ana na umuchööngëri waaö taang'ana (Mt 

5  :

25  -

26  ) 

57  “Kugira ke motakoongora abiëënë ganö gahueneeye goköra? 

58  Hanö wanyööra moraya na umuchööngëri waaö komokëëngi wibiina, nubuuya ogasaachere komaaha iga mokörre isumaacho nawë, mbërë motaraahika gukiina mosooki amang'ana gayo abinyënë okorri atagakuhira komokëëngi wibiina, na omokëëngi wibiina akohaanë kobasirikare oböhöë. 

59  Obohëënë ndabateebia iga, tokaarichöka kurua mö etare iga nyööre taanga ohakaiini osookiri.”

