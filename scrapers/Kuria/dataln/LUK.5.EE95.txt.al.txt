4  :

18  -

22  ; Mk 

1  :

16  -

20  ) 

1  Urusiko roonde wanyöörre Yeeso aimereeye kunguguni yinyaancha yaGenesareeti, na abaanto mbaatunaini kuya harewë baraya gotëgëërra eng'ana yeNöökoe. 

2  Akamaaha amöötö abere gaimereeye kunyaancha mbareka; siböönö abatëgi bichiinsui wanyöörre baaruure mö, bageeye köögia ichinyërö chiaabö. 

3  Yeeso akariina koböötö ubumui bonö bööreenge oboSimooni, sooki akamoteebia iga, abusugatiri hakë iigö kurua kunguguni. Hanö Yeeso aaikaaye mö agataanga böönö kuiigia abaanto. 

4  Hanö aasookiri gusumaacha, akaboorra Simooni iga, “Sugatiria oböötö kuya kundiba, morëkërë ichinyërö cheiinyu mö, motëgë ichiinsui.” 

5  Simooni akamuhuunchukiria iga, “Muiigia, ntöötëgere ubutiko ubugima tetöönyöörre geento hai! Siböönömbë hanö ogaambere iigö, tiga torëkërë ichinyërö.” 

6  Hanö baarëkëëye ichinyërö chaabö, bakagöötia ichiinsui ichincharu; ichinyërö chigataanga kobotoka. 

7  Bagasimasima abatëgi bichiinsui baande baara baare nabö kurua koböötö boonde boora iga baachë kobatuurria. Nabö mbaachere bagaiichuria ichiinsui komöötö abere iga chabi, gakaangara kuibera kuya komaanche moonse. 

8  Hanö Simooni Bëëtërö aarooche mona kebaaye, agasigama mbërë yaYeeso, akagaamba iga, “Monënë tarua hareuni hanö, kugira numunyairagande!” 

9  Bëëtërö hamui na abatëgi bichiinsui baande mbaagenere, kugira yichiinsui ichincharu chinö wanyöörre baagöötiri. 

10  Baabo Yaköbö na Yöhana abaana baSebetaayo, mbaareenge hamui na Simooni. Yeeso akaboorra Simooni iga, “Waangë kööböha; kurua rëërö noraabë omotëgi wabaanto.” 

11  Hanö baarëëntere amöötö gaabö kunguguni, bagatiga hayo ibiinto biöönsoe, bakagööta Yeeso bakamurua nyuma. Yeeso arasabuura omoonto wamagëëngë (Mt 

8  :

1  -

4  ; Mk 

1  :

40  -

45  ) 

12  Enkaaga yeende wiiki wanyöörre Yeeso areenge kumugi goonde, gonö gööreenge na omoonto onö wanyöörre aroora amagëëngë. Hanö aarooche Yeeso, akairëkëra haanse aramogëya aragaamba iga, “Monënë, hanö okahaancha, noratore gonsaabuura!” 

13  Yeeso, akaraambeka okobökö kööë akamogööta, aragaamba iga, “Nehaanchere osaabuurue!” Höhayo iigö amagëëngë gaara gagasira. 

14  Yeeso akamokaania bokong'u araboora iga, “Uriihë otagaacha goteebia moonto, niiga ogëëndë wiyorokani kumunchaama weNöökoe iga osaabuurrue, na uruusi egeento, këëbore aMaragö gaMosa gakoboora, gokoherekiria abaanto iga osaabuurrue.” 

15  Siböönö amang'ana gayo gakaroonda bokong'u, umuiiro akahekeerana guucha komotëgëërra na kuhueenibua amarooyi. 

16  Siböönö, akaya kuibara hare moonto ataare gosabera hö. Yeeso arahueenia omoonto wirisusu (Mt 

9  :

1  -

8  ; Mk 

2  :

1  -

12  ) 

17  Urusiko roonde hanö wanyöörre Yeeso araiigia, abaBarisaayo na abaiigia baMaragö abamui nkanyööra mbaikaaye hö, banö wanyöörre baruure kurua guchiimbëri chöönsoe chaGariraaya na buYahuti na kurua Yerusareemu. Yeeso naareenge na ichiinguru chieNöökoe kuhueenia abarooyi. 

18  Abaanto baande bakarëënta omorooyi wirisusu bamuimukiri komaraarro, na bagatuna iga bamuhire nyuumba bamotoorë mbërë yaYeeso. 

19  Siböönö hanö baangere kunyööra umueeya gokomohëtia kuya nyuumba gukugira kobööru buabaanto, bakariina kuya igoro. Bakarebora egesara kenö këëreenge igichanchaare, bakamusikirria hö, akomaraarro gaara, bakamotoora gatai yabaanto mbërë yaYeeso. 

20  Hanö Yeeso aarooche ubukumia bööbö, hare boong'ana, akaboorra omorooyi oora iga, “Mosaani, wabeeyoe amaraga gaaö.” 

21  Abaiigia baMaragö hamui na abaBarisaayo bagataanga kubuurania abiëënë iga, “Omoonto onö ning'ui, onö aguucha guchuaaria Nöökoe iigö? Temoonto aahö onö agaatora kööbera moonto amaraga gaaë etare iga neNöökoe bëënë!” 

22  Yeeso akamanya amaitëgëërrö gaabö akababoorra iga, “Kugira ke muguitëgëërra iigö kumiööyö geiinyu? 

23  Entöbu neehai, nokogaamba iga ‘Wabeeyoe amaraga gaaö,’ gose kana niiga, ‘Imoka ogëëndë’? 

24  Böönö, nendabaherekiri momaahë iga oMööna woMoonto naana ogotora gökööbera amaraga gokebara konö.” Kohayo, agateebia omorooyi oora wirisusu iga, “Ndagoteebia iga, Taimoka, wimuki amaraarro gaaö uyi ka!” 

25  Höhayo iigö, akaimoka akaimeerra mbërë yaabö, akaimukia amaraarro gaaë gaara, akaya ka, aragoonga eNöökoe. 

26  Böönsoe bakarogoora! Bakaba na obööba, bakagoonga eNöökoe baragaamba iga, “Kenö nkerogoorö getëëmö ke torooche rëërö!” Yeeso araberekera Raawi (Mt 

9  :

9  -

13  ; Mk 

2  :

13  -

17  ) 

27  Haakurua, Yeeso akarichöka kebara, akamaaha umuiiria wiriguuti woonde iga Raawi aikaaye kunyuumba yaaë yagokëëngëra iriguuti. Yeeso akamoteebia iga, “Tangööta obë umueega waanë.” 

28  Raawi akaimoka, agatiga biöönsoe akamurua nyuma. 

29  Haakurua Raawi agakörra Yeeso inyaangi enënë waaë, na abaiiria biriguuti abaaru mbaachere hamui na abaanto baande bagaikara kunyaangi eyo. 

30  AbaBarisaayo abamui hamui na abaiigia baMaragö, banö baareenge gonkömö eyo, mbaare koroorootera abeega baYeeso iga, “Kugira ke mookorea na kunyua hamui na abanyamaraga, na abaiiria biriguuti?” 

31  Yeeso akabahuunchukiria iga, “Tebahoru bagutuna omorëri hai, etare iga nabarooyi bëënë. 

32  Tenaachere gutuna abaroonge hai, siböönö na abanyamaraga iga batobore.” Ukubuuria igoro yaguisasa (Mt 

9  :

14  -

17  ; Mk 

2  :

18  -

22  ) 

33  Abaanto bakamoboorra iga, “Abeega baYöhana bö hamui na abaBarisaayo, nguisasabare ruisö röönsoe na barasaba; si abaaö bö nokorea ukuëënë bamanyere na ukunyua.” 

34  Yeeso akabahuunchukiria iga, “Abagëni banö baraarekeroe kunyaangi yobotëti niyeke baraköre baisase? Gonkaaga enö omotëti akereenge hamui nabö tebaraisase hai! 

35  Siböönö enkaaga iriicha enö omotëti arirua harebö, hayo nehö böönö bariisasa.” 

36  Yeeso akabateebia ekereengio keende araboora iga, “Temoonto aahö onö, agotaandorra ekeraasi kongebo ehea, atomera kongebo enkoro hai. Na hanö araköre iigö, noranyööre hayo nataandooye engebo ehea eera, na ekeraasi ekehea keera tekerang'uranë na engebo enkoro eera hai. 

37  Na taahö onö agotoora itibaai ehea kubiguchi ibikoro hai. Hanö naho aratoore, itibaai neratoondore ibiguchi biyo, na itibaai eyo hayo negeeye bui, na ibiguchi biyo mbiborre ubueera. 

38  Kohayo itibaai ehea ngotooroa ere kubiguchi ibiihea. 

39  Na taahö onö agutuna itibaai ehea hanö wanyööra asookiri kunyua enkoro hai. Kugira naragaambë iga, ‘Enkoro enö niyo inchiiya.’ ”

