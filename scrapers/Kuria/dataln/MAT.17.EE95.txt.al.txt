9  :

2  -

13  ; Lk 

9  :

28  -

36  ) 

1  Hanö ichinsiko isaansaba chaasirre Yeeso akaimukia Bëëtërö na Yaköbö baana Yöhana mura omööbö hamui nawë, akabataangata kuya kunguku entaambe, bareenge abiëënë. 

2  Na egesosa këëë gekaihoonchora mbërë yaabö: ubusio bööë bokamënënëkia kiriooba, ichingebo chaaë chikaraba iga chai. 

3  Haakurua abeega batato baara bakamaaha Mosa na Eriiya barasumaacha na Yeeso. 

4  Kohayo Bëëtërö agateebia Yeeso iga, “Monënë, mbuuya ke bonö iga toohanö iigö! Hanö oranyööre oratuna, nendaköre amagutu atato hanö, irimui erëëö na ereende ereMosa na ereende ereEriiya.” 

5  Nkaaga wanyöörre akegaamba iigö, irisaaro irirabu renö rëëre kobarrukia regaacha rekabaguba, na engaamba ekarua guisaaro moora eragaamba iga, “Onö noMööna waanë, omohaanchoa, onö nkogöökeroa nawë, - momotëgëërrë!” 

6  Hanö abeega baara baaiguure engaamba eera, mbaagööteroe na irihiku irinënë bakaihiinya kuya haanse bakabuumara. 

7  Yeeso agaacha haang'i nabö akabagööta akabateebia iga, “Taimoka, mööngë kööböha!” 

8  Hanö baageeye kogörröka tebaarooche moonto hai, Yeeso umuëënë baarooche. 

9  Hanö wanyöörre barasekera kurua kunguku, Yeeso akabakaania bokong'u iga, “Motagaacha goteebia moonto ore wöönsoe ganö rëërö morooche, kuhika enkaaga enö urinyööra oMööna woMoonto ariooka kurua kobaku.” 

10  Haakurua abeega baara bakabuuria Yeeso iga, “Kugira ke abaiigia baMaragö bakogaamba iga kuhika Eriiya newë aretaangata guucha?” 

11  Yeeso akabahuunchukiria iga, “Mahëënë Eriiya naraachë mbërë, korri aseemi ibiinto biöönsoe bohea, 

12  siböönö ndabateebia: Eriiya acha karai na abaanto tebaamongooye hai, siböönö mbaamokörëëye këëbore baahaanchere. Kohayo nkëhayo bëënë barakörre oMööna woMoonto bamuiriiri komabökö gaabö.” 

13  Nehö abeega baara boongooye iga nigoro yaYöhana omoBaatiisi aare gusumaachera. Yeeso arahueenia omööna onö aare na ikihui (Mk 

9  :

14  -

29  ; Rk 

9  :

37  -

43  a) 

14  Hanö Yeeso na abeega baaë baariingere kuya kumuiranio goora, omoonto woonde agaacha hare Yeeso, agatëma ibiru mbërë yaaë, 

15  akagaamba iga, “Monënë, tamaahera omööna waanë amaabe; nawë naana endööri nkumuiriiriaere bokong'u na hare kaaru nkomorëkëraere komörrö gose komaanche. 

16  Naamorëntëëye abeega baaö, siböönö bakaanga gotora kumuhueenia.” 

17  Yeeso akabahuunchukiria iga, “Baiinyu rrikora renö motaana bukumia na banö möhötöka! Niiga niikarë na baiinyu kuhika roohai? Na hang'ana hai ndagumiirri na baiinyu? Tandëëtëra omööna oyo hanö!” 

18  Yeeso akang'öönëra ikihui keera, gekarua komööna oora, höhayo iigö akahueena. 

19  Haakurua abeega baara bakageera Yeeso gukibisere abiëënë bakamubuuria iga, “Igaanke baiito totaatorre kurichökia ikihui keera?” 

20  Yeeso akabahuunchukiria iga, “Ngukugira konö motaana ubukumia bonö buisere. Hanö mokaaba na ubukumia obokë bonö boong'ana entëtërë yiritagara moraatore goteebia ninyööra ninguku enö iga, ‘Iyiheka kurua hanö uyi haara!’ nayo neraiyeheke. Teng'ana ehö motaatore goköra hai! [ 

21  Ikihui keenga keyo tegekaarugibua hai getare iga nkomasabi na kuguisasa.”] Yeeso wiiki araraga uruku na ukuriooka kööë (Mk 

9  :

30  -

32  ; Rk 

9  :

43  b-

45  ) 

22  Hanö abeega baara böönsoe baasikaine hamui Gariraaya, Yeeso akabateebia iga, “OMööna woMoonto ahakë ahaanoe komabökö gabaanto, 

23  nabö mbaramuiite; siböönö kurusiko rogatato narriooka.” Abeega baara bagasuseena bokong'u. Ukuruusia eSaaka yeHekaaru 

24  Hanö Yeeso na abeega baaë baachere Kaberenaumu, abaiiria beSaaka yeHekaaru bagaacha hare Bëëtërö bakamubuuria iga, “Gose umuiigia weiinyu araruusia eSaaka yeHekaaru?” 

25  Bëëtërö akabahuunchukiria iga “Eee, nkuruusiaare.” Hanö Bëëtërö aasöhere kuya nyuumba, Yeeso akamuitang'aniria iga, “Simooni, niyeke okomaaha? Aai mbaahai keragere iga bahakane iriguuti koBagaambi bekebara kenö? Nabaiborroa bikiaaro gose kana nabaitööngö?” 

26  Bëëtërö akahuunchukia iga, “Hane nabaitööngö.” Yeeso akahuunchukia iga, “Mbuuya mbë hayo niiga abaiborroa bikiaaro tebakohakana hai. 

27  Siböönömbë titugutuna guituuriatuuria abaanto banö hai. Kohayo kaya kunyaancha oröbi, insui yambërë enö oragööti osënë kumunyua gööyö noranyööre mö urubiria ronö roraisë ohakanë iriguuti rieHekaaru gukugira yaanë na uwë; wimuki uyi ohakanë iriguuti reiito.”

