3  :

1  -

12  ; Mk 

1  :

1  -

8  ; Yöh 

1  :

19  -

28  ) 

1  Hanö Gaisaari Tibeerio, aahikiri emëëka ikumi na etaano kobogaambi bööë; Bontio Biraato nkanyööra ngotaangateraare buYahuti, Heerooti nawë nGariraaya aareenge kogaambera na mura omööbö woonde iga Biribo nkorong'ööngö roIturea na Tirakoniti aareenge kogaamba, na Risania newë aareenge kobaaha Abirene, 

2  gonkaaga eyo Anaasi na Kayaaba mbaareenge abaanchaama abahikere bieNöökoe. Ngonkaaga eyo eng'ana yeNöökoe yaacheeye Yöhana, umumura oSakaria, kuibara. 

3  Kohayo Yöhana naataarretaarre guching'ööngö chöönsoe chinö chituurre komöörö goYörötaani, arateebeerria araboora iga, “Mutigë amaraga gaiinyu na mobaatiisoe, na eNöökoe, narabaaberë.” 

4  Këëbore omonaabi Isaaya aandekere kogetabo këëë akaboora iga: “Omoonto nkorangiriaare kuibara ‘Taseemia enchera yoMonënë; mumuruungihiri ichinchera ahëtë! 

5  Amabate göönsoe garëng'aanibue, ibikërëgë na ichinguku chöönsoe chitëndëëribue. ichinchera ichinyitögöchu nchiraruungihibue, na ichinchera ichimbeebe nchirakongooroe; 

6  abaanto böönsoe mbaremaaha ubuituuria bonö bukurua koNöökoe!’ ” 

7  Abaanto abaaru mbaagereeye Yöhana iga ababaatiisë. Akabateebia iga, “Baiinyu, banö moona obobeebe boonga ubuichinchöka, ning'ui aabakoga iga mogaatora kong'ösa oborro bueNöökoe, bonö buguucha? 

8  Motaköra amaköra ganö gakoorokia iga möötiga amaraga gaiinyu. Mööngë kuimoka moragaamba iga, ‘Abrahamu nguuka weiito!’ Ndabateebia, eNöökoe naraatore kuimukia amagena ganö agaköre gabë abaana baAbrahamu! 

9  Igisire nguitina kere iga gekëëngë imiri giomote gore göönsoe gonö gotakööma ichiihagoe ichinchiiya gohööngöröë gotabutue kuibëri.” 

10  Haakurua abaanto bakamubuuria iga, “Niyeke kana böönö toraköre?” 

11  Akabahuunchukiria iga, “Onö ana ichingebo ibere ahë imui onö ataanayo, na onö ana ibiaakorea niiga basaangë na abaande.” 

12  Abaiiria biriguuti nabö böönsoe bagaacha kobatiisoa, na bakamubuuria iga, “Muiigia, nke toraköre?” 

13  Nawë akabateebia iga, “Mööngë kuiiria koheteera ekerëëngërë kere möteebiibui.” 

14  Na abasirikare baande nabö böönsoe bakamubuuria iga, “Baiito bö nke toraköre?” Nabö, akabateebia iga, “Mööngë kuruusia moonto geento këëë guchiinguru, gose kohaanga moonto kiina; tatiga koba na omong'aho mobë na keera bëënë mokohaaboa.” 

15  Abaanto mbaabaaye na uguitëng'ëra, bagataanga korogoorra Yöhana barakanya iga kaanyööra akaaba Masiihi. 

16  Kohayo Yöhana akabateebia böönsoe iga, “Nkobabaatiisande komaanche; siböönö, onö ankerre nguchaare. Kura tinisaiine gotachora ninyööra nibigachirio bibiraato biaaë hai. Nawë narababaatiisë kuMuiika oMohoreeru na komörrö. 

17  Nawë nagöötërrëëye orohoongö rööë, ronö akuirorra engano gokehoorrö, sooki akoma engano ahira guiitara rëëë, siböönö amatëtë gö naragasaambë komörrö gonö gotaakurima roonde.” 

18  Yöhana naateeberreeyi aMang'ana Amaiiya guchinchera hagarehagare hamui na ogotakia abaanto iga bahoonchore ichingëëndö chaabö. 

19  Siböönö, Yöhana wanyöörre asinöönöria Heerooti omogaambi, kugira nkanyööra aasöha hare Heerootia moka mura omööbö, na amang'ana gaande amanyaanku amaaru ganö wanyöörre aaköra. 

20  Heerooti agaköra eng'ana embeebe bokong'u nkaaga aagöötere Yöhana, akamoseekera gokeböhë. Ebaatiiso yaYeeso (Mt 

3  :

13  -

17  ; Mk 

1  :

9  -

11  ) 

21  Hanö wanyöörre abaanto böönsoe baasookiri kobaatiisoa, Yeeso nawë akabaatiisoa. Nkaaga wanyöörre arasaba, kuriooba igoro hakaigoka, 

22  na uMuiika oMohoreeru gonö goona ituubö yomobere guinguuti gogaika igoro yaaë, gokamuikarra. Na engaamba ekarua kuriooba igoro, eragaamba iga, “Uwë nuuwë oMööna waanë omohaanchoa onö ngotëgëribua nawë.” Ensemoka yaYeeso (Mt 

1  :

1  -

17  ) 

23  Hanö Yeeso ataangere emeremö gëëë wanyöörre ahika onö akaaba komëëka merööngö etato; na abaanto bagakanya iga, nomööna oYoosebu, onö aareenge umumura oHeeri, 

24  umumura oMataati, umumura oRaawi, umumura oMeeriki, umumura oYaana, umumura oYoosebu, 

25  umumura oMataatia, umumura oAmoosi, umumura oNaahamu, umumura oEsira, umumura oNagaai, 

26  umumura oMaati, umumura oMataatia, umumura oSemeei, umumura oYeeseki, umumura oYoota, 

27  umumura oYoana, umumura oReesa, umumura oSerubabeeri, umumura oSeritieeri, umumura oNeeri, 

28  umumura oMeeriki, umumura oAati, umumura oGosamu, umumura oErimataamu, umumura oEri, 

29  umumura oYoosua, umumura oEriaseeri, umumura oYorimu, umumura oMataati, umumura oRaawi, 

30  umumura oSimooni, umumura oYuuta, umumura oYoosebu, umumura oYonaamu, umumura oEriakimu, 

31  umumura oMerea, umumura oMena, umumura oMataata, umumura oNatani, umumura oTauti, 

32  umumura oYeese, umumura oBeeti, umumura oBoaasi, umumura oSarimooni, umumura oNaasoni, 

33  umumura oAminataabu, umumura oAtimini, umumura oArini, umumura oHeserooni, umumura oBërëësi, umumura oYuuta, 

34  umumura oYaköbö, umumura oIsaka, umumura oAbrahamu, umumura oTeera, umumura oNahoori, 

35  umumura oSeruugi, umumura oReu, umumura oBereegi, umumura oEbeeri, umumura oSeera, 

36  umumura oKainani, umumura oAbakisaati, umumura oSeemi, umumura oNuhu, umumura oRameeki, 

37  umumura oMetusera, umumura oHenoki, umumura oYareti, umumura oMaharareeri, umumura oKainani, 

38  umumura oEnoosi, umumura oSeeti, umumura oAtamu, onö aareenge oweNöökoe.

