1  Uni Bauro, omotomoa waYeeso Kresto gokorëng'aana na këëbore eNöökoe agutuna, hamui na mura omoiito Timoteo, 

2  torabaandekera baiinyu abaanto bieNöökoe banö moreenge Körösai, baanto bamoiito banö moreenge abahëënë hare Kresto: tiga eNöökoe Taata weiito abahë amaabe na omorëëmbë. Amasabi giegoongö 

3  Ruisö röönsoe nkuruusiatore egoongö koNöökoe, Isa waabö oMonënë weiito Yeeso Kresto, hanö wanyööra torabasabera. 

4  Kugira töiigua ubukumia boiinyu hare Kresto Yeeso na obohaanchi bonö moonabö kobaanto böönsoe bieNöökoe. 

5  Ubukumia na obohaanchi boyo moonabö ngikugira yiriitëng'ërö renö möbeekeroa kuriooba. Iritëng'ërö reyo möriigua karai nkaaga möiguure eng'ana yobohëënë, hayo niiga aMang'ana Amaiiya 

6  ganö gaarundiibui hare baiinyu. Amahëënë aMang'ana Amaiiya nköömagare ichiihagoe na kogëëndërria gokebara giöönsoe, këhaara gaakörre hare baiinyu kurua roora rombërë möiguure igoro yamaabe gieNöökoe mogasesora obohëënë böögö mona bore. 

7  Mueegere igoro yamaabe gieNöökoe kurua hare Ebabra, omoköri wemeremö omogöönchë hamui na baiito, onö areenge omoköri waKresto omohëënë kuibaga reiito. 

8  Naatoteebiri amang'ana gobohaanchi boiinyu bonö mööhaayoe na uMuiika. 

9  Gukugira koyo nkobasaberatore ruisö röönsoe, kurua ronö töiiguure amang'ana gaiinyu. Ngosabatore iga muichuribui kimui momanyë gare eNöökoe agutuna goseemi yöönsoe na okoongora göönsoe gokibuMuiika, 

10  okorri iga motore komënya këëbore oMonënë agutuna na komotëgëria komang'ana göönsoe. Na kohayo moraatore goköra amaköra amaiiya, na wiiki moragëëndërri komanya eNöökoe bokong'u. 

11  Tiga mohaaboe ichiinguru kogotora koeNöökoe konö koona ubuhiku okorri iga motore koba na oboremerria na ubugumiirria böönsoe. 

12  Na komegöökö muruusi egoongö hare Taata, onö aabahaaye ogotora gokoba na iring'eenga komang'ana gare eNöökoe aabekeeye abaanto baaë kobogaambi boborabu. 

13  Wë naatotachooye kurua guchiinguru chigisuunte agatong'aanyia na agatorëënta morëëmbë koBogaambi boMööna waaë omohaanchoa, 

14  harewë ntoona obotachore, hayo niiga tööberoa amaraga gaiito. Kresto na ubukumahë bööë 

15  Kresto nituubö yeNöökoe onö atakomaahekana. Wë nomööna-omotaangi, na Wë nareenge igoro koheteera ibitëëmoa biöönsoe. 

16  Kugira harewë eNöökoe naatë

2  emere ibiinto biöönsoe kuriooba na haanse hanö, binö bikomaahekana hamui na binö bitakomaahekana, ninyööra nabagaambi gose ababaahi, gose abataangati gose abanyagotora. Ibiinto biöönsoe mbiakörroe gokohëtëra harewë na gukugira yaaë. 

17  Kresto naareenge hö mbërë yibiinto biöönsoe, na harewë ibiinto biöönsoe mbigomere hamui. 

18  Newë ana ogotora igoro yomobere gööë - eKanisa; newë areenge ensemoka, omööna omotaangi, onö ariookere kurua kobaku, okorri iga wë umuëënë abë na iribaga rembërë kubiinto biöönsoe 

19  Kugira eNöökoe naatëgëriibui iga obohekeeranu bööë böönsoe bobë moonse yoMööna waaë. 

20  Na gokohëtëra harewë, eNöökoe naakëëngere ikiina aköre ibiinto biöönsoe bibë bosaani nawë, ibiinto biöönsoe binö bigokebara na kuriooba, na komaanyiinga gaKresto komosaraba akarëënta omorëëmbë. 

21  Karai mööreenge harai na eNöökoe na mööreenge ababisa baaë gukugira yamang'ana amanyaanku ganö möökörre na ganö möögaitëgërrëëye. 

22  Siböönö, gukugira yuruku roMööna waaë eNöökoe aabaköra basaani baaë, okorri iga abarëëntë moreenge abahoreeru, banö motaana ikööri na banö motaana isörö kubuhika bööë. 

23  Nkeragere iga mogëëndërri koba na ubukumia koborosa obokong'u na ubutirimiku na mööngë guitabirria gusiingisibua kurua kuriitëng'ërö reera mönyöörre engaki enö möiguure aMang'ana Amaiiya, ganö gaarundiibui ko ore wöönsoe gokebara. Ngukugira yaMang'ana Amaiiya ganö uni, Bauro naabaaye omoköri wemeremö. Emeremö geBauro kiomoköri weKanisa 

24  Na böönö neena emegöökö kumiiriirö gëënë, kugira yeiinyu na komobere göönë nkohekeeraniande kuhikia gare gaatamere agimiiriirö geKresto kuibaga riomobere gööë - eKanisa. 

25  Nauni naaköroa omoköri wemeremö weKanisa na eNöökoe, onö aang'aaye omoremö gonö iga ngoköre kugira yubueera boiinyu. Omoremö goyo nogögoköra eng'ana yeNöökoe emanyekane kimui, 

26  niyo ikibisere kenö aabisere abaanto böönsoe gukurua karai siböönö böönö yaahonyoroa kobaanto baaë. 

27  Kobaanto bayo, eNöökoe naakëëngere ikiina iga abooroki oboome bubuhiku buikibisere kenö gatai yabaHamate. Na ikibisere keyo nKresto onö areenge moonse yeiinyu, nkö okogaamba iga moona iriitëng'ërö kubuhiku boyo. 

28  Kugira yagayo nkuruundiatore Kresto kobaanto böönsoe. Hamui na goseemia yöönsoe torakoga na kobaiigia okorri totore korëënta kera moonto kubuhika bueNöökoe nyööre aköng'a aahika moonse yaKresto. 

29  Gikugira yagayo ngokörande emeremö bokong'u, guchiinguru chaaë ichinënë chinö chigoköra emeremö moonse yaanë.

