1  Baiinyu bare baGaratia banö mökaangiha! Ning'ui abaröga? Mbërë yamaiisö gaiinyu Yeeso Kresto naateeberriibui borabu iga naabaamberoe komosaraba. 

2  Ndatuna monteebi eng'ana imui: möönyöörre uMuiika gueNöökoe gokohekeerania amaRagö gose kana ngukuiigua aMang'ana Amaiiya na gukumia? 

3  Niyeke mökaangiha! Mogataanga kuMuiika na böönö morasookerria komobere? 

4  Amang'ana gaara göönsoe gaabanyöörre böönö mbuchua gaabanyöörre? Mbohëënë tegaareenge agabuchua hai! 

5  Oora akobaha uMuiika na goköra amakönö gatai yeiinyu, ngoköraare iigö gukugira iga morahekeerania amaRagö gose kana ngikugira konö mukuiigua sooki mukumia? 

6  Kugituubanio maaha amang'ana gaAbrahamu këëbore amaandekö gakogaamba iga, “Wë naakumiri eNöökoe, na gikugira yubukumia bööë eNöökoe akamobarra oboroonge.” 

7  Momanyë böönö iga abaana baAbrahamu, mbaara baana ubukumia. 

8  Amaandekö ngaaragere iga eNöökoe naritabirria abaHamate kubukumia. Kohayo gagataangata kuruundiria Abrahamu iga, “Gokohëtëra hareuwë abaanto böönsoe mbaraitabiribue.” 

9  Kohayo bare baana ubukumia, nguitabiribua bare hamui na Abrahamu ore aakumiri. 

10  Abaanto bare baguitëng'ëra ukuigueera amaRagö haanse yimiihiimö bare. Kugira amaandekö nkobooragare iga, “Omoonto ore ataakogööta na kuigueera göönsoe ganö gaandekere kogetabo kiamaRagö, aisa kuihiimoa na eNöökoe karai!” 

11  Böönö yaisa komanyekana borabu iga temoonto ahö onö aguitabirribua iga nomoroonge mbërë yeNöökoe gukuigueera amaRagö, kugira amaandekö, nkogaambagare iga, “Omoonto ore aaköbarroa oboroonge gokohëtëra kubukumia, naraabë omohoru.” 

12  Siböönö amaRagö tegagöötaine na ubukumia hai, amaandekö nkoboora gare iga, “Ore akohekeerania amaRagö naraabe omohoru gukigira yago.” 

13  Kresto naatutuurri kurua kumiihiimö giamaRagö, kuguitueeka imiihiimö geyo wë umuëënë gikugira yeiito; gukugira amaandekö nkobooragare iga, “Ore wöönsoe abaamberoe komosaraba aisa kuihiimoa.” 

14  Ganö ngaakörekaine korri iga amaitabirio gaara gaaraganeeyoe Abrahamu, gaacherë abaHamate korri tunyööre endago yuMuiika gokohëtëra kubukumia. AmaRagö na endago 

15  Tiga mbahë igituubanio kere abaanto bamanyere: hanö omoonto arasooki goköra endaganö ere yöönsoe sooki agekoondeke, taahö onö akaagesaria wiiki gose engëri ng'ana yeende kö hai. 

16  ENöökoe naaragaiine Abrahamu na umuiboroa waaë. Eng'ana tekogaamba iga arasumaachera abaaru hai, siböönö ngusumaacheraere umui. Kere eng'ana ekogaamba niiga “Kumuiboroa waaë,” na oyo NKresto. 

17  Kere nkogaamba niiga eNöökoe naakörre Endagano na Abrahamu sooki akaragana kogereenda. Hanö emëëka amagana anai na merööngö etato gëëhëtere amaRagö gakahaanoa, kohayo tegagaatora gosaria endagano eera yaakoondekeroe, na gosaria endago eera yaaragainoe hai. 

18  Kugira hanö oranyööre ekehaanö kieNöökoe ngitëng'ëëye amaRagö, tekeraatore wiiki guitëng'ëra keera këëragainoe hai. Siböönömbë eNöökoe naakehaaye Abrahamu kugira wanyöörre aamoragana. 

19  Kohayombë amaRagö nagaake? Ngëëngëriibui korri gooroki iga obosaria ngeento ke, kuhika ronö umuiboroa waAbrahamu ariicha ore aaragaiinoe. AmaRagö ngaarëënteroe na abamaraika, gokohëtëra komoonto onö areenge omogöötania. 

20  Siböönö omogöötania taagutunoa hai, hanö unyööra amang'ana nomoonto umui gaituungere; na eNöökoe nuumui. Ikibune kiamaRagö 

21  Böönö amaRagö ngareenge ikiinyumai na gare gaaragaiinoe na eNöökoe? Tiigö roonde hai! Kugira hanö okanyöörre iriRagö rëëhö renö regaatorre korëënta obohoru, kohayo oboroonge mbokabaaye hö gokohëtëra komaRagö. 

22  Siböönö amaandekö nkogaambagare iga ekebara giöönsoe nkobaahoa kere na iriraga; ekehaanö kere këragaiinoe, kere gekohaanoa gokohëtëra kubukumia hare Yeeso Kresto, nkohaanoakere kobaara baana ubukumia. 

23  Mbërë enkaaga yubukumia etaraahika, ntööbaaye ababöhë haanse yamaRagö na koreberroa kuhika enkaaga enö ubukumia borahonyoroe. 

24  Kohayo amaRagö ngö gaatoreendere kohekera enkaaga enö Kresto aachere, korri iga kubukumia tunyööre oboroonge mbërë yeNöökoe. 

25  Gukurua ubukumia boyo bööhikere, tetoreenge haanse yaiRagö wiiki hai. 

26  Gukugira kubukumia baiinyu böönsoe mööba abaana bieNöökoe gokohëtëra hare Kresto Yeeso. 

27  Baiinyu böönsoe banö möbaatiisoa na möögöötana na Kresto, hayo nKresto möisöhiria. 

28  Kohayo timuYahuti aahö gose moHamate hai, temoböhë aahö gose motachore hai, temosaacha aahö gose mogaikoro hai. Baiinyu böönsoe mööba egeento kimui kohanö mögöötana na Kresto Yeeso. 

29  Hanö oranyööre na abaKresto more, mbaiinyu moreenge uruiboro roAbrahamu na abari bomoondo këëbore yaaragaiinoe.

