28  :

1  -

10  ; Mk 

16  :

1  -

8  ; Yöh 

20  :

1  -

10  ) 

1  Inkio chuni Kurusiko rombërë rumukuubio abagaikoro baara mbaageeye kombeehera haara, baana amaguta ganö gakurumbaasa buuya ganö wanyöörre baseemiri. 

2  Bakaya bakanyööra irigena reera rihingiiyoe kurua kumunyua guembeehera eera, 

3  kohayo bakaya bagasöha moonse; tebaanyöörre ikihuundugu kioMonënë Yeeso hai. 

4  Hanö wanyöörre bakeehayo bararogoorra amang'ana gayo, höhayo iigö bagatookera abaanto babere baisöhiiyi ichingebo ichindabu chinö chikobarrukia baimereeye mbareka yaabö. 

5  Abagaikoro bayo bakagöötoa na obööba bakahiinya amasio gaabö haanse, enkaaga eyo abaanto bayo bakababoorra iga, “Kugira ke mukurigia omohoru kobaku? 

6  Taahanö hai; ariookere. Taheetoka mona aabateebiri hanö aareenge Gariraaya: 

7  ‘OMööna woMoonto kuhika ahaanoe kobanyamaraga, bamobaambë komosaraba, sooki urusiko rogatato ariookë.’ ” 

8  Sookia abagaikoro baara bakaheetoka amang'ana gaaë, 

9  bakarichöka kurua kombeehera moora, bakaya goteebia abeega baaë baara ikumi na umui na abaanto baande böönsoe. 

10  Abagaikoro bayo mbaabo Mariaamu Magatariina, Yöana na Mariaamu nyako waabö Yaköbö; hamui na abagaikoro baande mbö baateebiri abatomoa amang'ana gayo. 

11  Siböönö abatomoa mbaakanyere iga amang'ana gayo abagaikoro bayo bagaambere mbaare gotania, na kohayo tebaabakumiri hai. 

12  Siböönö Bëëtërö akaimoka agakenya kuya kombeehera haara; akaya agasiööma akamaaha ichingebo chiakoböhëërra umuku ichiëënë. Akariinga kuya ka ararogoorra amang'ana ganö wanyöörre gaabaaye. Orogëëndö rokuya Emaoosi (Mk 

16  :

12  -

13  ) 

13  Kurusiko royo bëënë nkanyööra ababere babeega baYeeso baraya kumugi goonde iga Emaoosi, gonö goreenge haang'i ichikiiromiita ikumi na imui kurua Yerusareemu: 

14  Mbaare gusumaacha abiëënë igoro yamang'ana gayo göönsoe wanyöörre gaabaaye. 

15  Enkaaga enö baare kogaamba amang'ana gayo baragasumaacha, Yeeso akahika haang'i nabö bakagëënana; 

16  siböönö ninyööra baamorooche na amaiisö gaabö, tebaamongooye iga Yeeso hai. 

17  Yeeso akababoorra iga, “Kana nke mokogëënda morasumaacha gonchera?” Bakaimeerra bagakira iga kiri baitumatere. 

18  Umui waabö woonde iga Kerobaasi akamubuuria iga, “Gose nuuwë oreenge Yerusareemu hanö omogëni onö otamanyere kere këëbaaye hö guchinsiko chinö chiaahetere?” 

19  Nawë akababuuria iga, “Mang'ana ke kana?” Bakamuhuunchukiria iga, “Amang'ana ganö akörëëyoe Yeeso omoNasareeti. Omoonto onö aareenge oMonaabi wogotora komaköra na kong'ana yeNöökoe, na kobaanto böönsoe. 

20  Abataangati babanchaama bieNöökoe hamui na abagaambi baiito bakamohaana iga akëëngëroe ikiina aiitoe na abaamboe komosaraba. 

21  Siböönö ntööre guitëng'ëra iga newë akaabohooyi abaIsraeri! Kugutiga gayo göönsoe, rëërö nurusiko rogatato marua ronö gaabaaye. 

22  Wiiki abagaikoro abamui abirikömö reiito mbaaturuguurri; bakamuta kuya kombeehera inkio chuni, 

23  siböönö tebaanyöörre ikihuundugu keera hai. Bakariinga baragaamba iga baarooche irimaahö riabamaraika banö baabateebiri iga nomohoru. 

24  Na abamui baiito banö tööreenge nabö bakaya kombeehera haara bakanyööra këhaara bëënë abagaikoro baara baatoteebiri, siböönö wë tebaamorooche hai.” 

25  Sooki Yeeso akababoorra iga: “Kana bonö mbokaangi ke bonö moonabo, nyamiööyö mekong'u gegukumia göönsoe ganö abanaabi baagaambere! 

26  Kana Masiihi naatang'ööreeyoe iga narairiire ganö sooki böönö amanyë gosöha kubuhiku bööë?” 

27  Na Yeeso akabateebia amang'ana göönsoe këëbore amaandekö gaare kogaamba, kurua kogetabo keMosa na abanaabi böönsoe. 

28  Hanö baahikere haang'i korobëri ronö baare kuya, Yeeso akaba këonö akagëëndërria; 

29  nabö bakamohööcha bakamoteebia iga, “Taba hamui na baiito; ndaiigua kura buiirre.” Hanö baamoteebiri iigö agaitabirria akaba hamui nabö. 

30  Hanö wanyöörre aikaaye komëësa hamui nabö, Yeeso akaimukia omogaatë akaruusia egoongö; sooki akagobotora akabaha. 

31  Nehö böönö baaramukiri bakamoongora, siböönö akabaserra bakaanga komomaaha hare ageeye. 

32  Bagateebania iga, “Emebere geiito ngetanyöörre gegaasokere hanö agasumaachere na baiito gonchera toraacha na gotokönörra amaandekö?” 

33  Bakaimoka kimui höhayo iigö bakariinga kuya Yerusareemu, hare baageeye bakanyööra abeega ikumi na umui baara bairaiine hamui na abaande, 

34  bakagaamba iga, “Mahëënë oMonënë ariookere! Na Simooni namotookeeye!” 

35  Abaanto babere baara bakabateebia gare baarooche gonchera, na këëbore boongooye oMonënë, hanö aababotoreeye omogaatë. Abeega baYeeso baramotookera (Mt 

28  :

16  -

20  ; Mk 

16  :

14  -

18  ; Yöh 

20  :

19  -

23  ; Amak 

1  :

6  -

8  ) 

36  Enkaaga eyo ababere baara baare kobateebia amang'ana gayo, bagatookera oMonënë araimeerra gatai yaabö na akababoorra iga, “OMorëëmbë gobë hare baiinyu.” 

37  Bakagöötoa na obööba, bagakanya iga nikihui barooche. 

38  Siböönö Yeeso akababoorra iga, “Nkugira ke mokobaabayera? Kugira ke mokoba na isi kumiööyö geiinyu? 

39  Motamaaha komabökö na amagoro gaanë iga nuuni bëënë. Tangööta muiigue momanyere iga ikihui tekeena mobere gose maguha këhanö ndeenge hai.” 

40  Naagaambere iigö akaboorokia amabökö na amagoro gaaë. 

41  Ninyööra niigö tebaakumiri hai, mbaabaaye na omogöökö na korogoora, höhayo akababuuria iga, “Moona geento gëëkorea hanö?” 

42  Bakamoha iritene riinsui inyihekë, 

43  akagiimukia akarea komaiisö gaabö hayo iigö. 

44  Sooki akababoorra iga, “Ganö namang'ana gaanë ganö naabateebiri nkaaga tööreenge hamui na baiinyu iga: gare göönsoe gaandekeroe igoro yaanë koMaragö gaMosa, na komaandekö gabanaabi ninyööra nkogetabo kiAmasiriingio, kuhika gahekeeranë.” 

45  Sooki böönö akabarebora emetoe bakoongora amaandekö, 

46  wiiki akababoorra iga, “Ganö ngö gaandekeroe: kuhika Masiihi airiirë, na kurusiko rogatato kuhika ariookë kurua kobaku, 

47  okorri kuriina rëëë amang'ana gagutiga amaraga na okööberoa kuruundibuë kubiaaro biöönsoe, gotaangera Yerusareemu. 

48  Mbaiinyu morooche amang'ana ganö, mogaboorë. 

49  Nauni umuëënë nendabatomerë kere Taata aaragaiine. Siböönö taanga moganyë kumugi hanö kuhika ronö ichiinguru kurua igoro chirebasekeerra.” Yeeso araya kuriooba (Mt 

16  :

19  -

20  ; Amak 

1  :

9  -

11  ) 

50  Sooki akabaruusia kumugi goyo kuya Bëëtania, hare aaimukirriiyi amabökö gaaë akabaitabiria. 

51  Nkaaga aare kobaitabiria, naabatigere akaimukibua kuya kuriooba igoro. 

52  Nabö bakamosëëngëra na bakariinga kuya Yerusareemu, baichooye emegöökö emenënë, 

53  na ichinkaaga chaabö chöönsoe nkoHekaaru baareenge baragoonga mö eNöökoe.

