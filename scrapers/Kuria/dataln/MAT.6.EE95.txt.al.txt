1  “Muiraarerre motagaköra amaköra gaiinyu amaiiya mbërë yabaanto okorri iga momaahekane nabö. Hanö ndanyööre niigö moraköre, timurinyööra gituhö kurua hare Isa weiinyu wakuriooba hai. 

2  “Kohayo hanö watuurria omotobu waangë kuiragaankia, këhaara abaiteerri bakuya baraköra guchiSinagoogi na guchinchera, korri iga bagoongoe na abaanto. Ndabateebia obohëënë iga, baasookia kohaaboa igituhö këëbö. 

3  Siböönö uwë hanö watuurria omotobu, oköra iigö nkiri kura omoonto onö ambareka yaaö anga komanya. 

4  Haakurua ngaraabe amang'ana gikibisere, na Isa weiinyu onö akomaaha agikibisere, narakohë igituhö. Ukuiigia igoro yogosaba (Rk 

11  :

2  -

4  ) 

5  “Hanö möösaba, möönga goköra këhaara abaiteerri bagoköra! Bö mbahaanchere kuimeerra boroonge guchiSinagoogi na kubibure bichiinchera, korri bamaahoe na abaanto. Ndabateebia obohëënë iga, baasookia kohaaboa igituhö këëbö. 

6  Siböönö hanö ndanyööre orasaba, söha kugisuumua këëö, wisëëngëkërë, osabë Isa weiinyu onö atakomaahekana, na Isa weiinyu onö akomaaha ganö ogoköra gukibisere, narakohë igituhö. 

7  “Hanö wanyööra morasaba, möönga kuya morataniatania, këhaara eHamate egoköra, banö bagokanya iga ichinöökoe chaabö nchirabaiigue kugira yamang'ana amaaru. 

8  Mööngë koba këëbö. Isa weiinyu nkunyööraare namanyere kere mugutuna ninyööra nenkaaga enö motaramosaba. 

9  Böönö muyi morasaba iga: ‘Taata weiito wakuriooba: Iriina rëëö regoongoe; 

10  oBogaambi bööö buuchë; Gare ugutuna gakörekanë gokebara hanö këhaara gareenge kuriooba. 

11  Otohë rëërö ibiaakorea binö tugutuna. 

12  Otööbere amasaria gaiito ganö togoköra, këhaara tokööbera amasaria ganö ukunyööra abaande batokörëëye. 

13  Otagaatotoora komasaacho amakong'u, siböönö ututuuri kurua kuMunyaanku.’ [Kugira obogaambi noböö, na ichiinguru na ubuhiku kuyeeyo. Amina] 

14  “Hanö ndanyööre moraabera abaande amasaria ganö nkunyööra babakörëëye, Isa weiinyu onö areenge kuriooba nawë wiiki narabaaberë. 

15  Siböönö ndanyööre motakööbera abaande, na Isa weiinyu tarabaabere amasaria ganö möököra hai. Ukuiigia igoro yaguisasa 

16  “Hanö ndanyööre moraisasa, mööngë koba na amaachiichi kiabaiteerri. Bö nkunyinkaarabare korri abaaanto babamaahë iga nguisasabare. Ndabateebia obohëënë iga, bö baasookia kohaaboa igituhö këëbö. 

17  Hanö ndanyööre oraisasa, tahaka amaguta komotoe gööö na wisaabë ubusio bööö, 

18  okorri iga abaande batakaamanya iga nguisasaore, getatiga hare Isa weiinyu onö atakomaahekana; na Isa weiinyu onö akomaaha gare ogoköra gukibisere, naraakohë igituhö. Emööngö yakuriooba (Rk 

12  :

33  -

34  ) 

19  “Motakaibeekera emööngö gokebara hanö, hare ichimoongo na ubuinëëru bigosaria, na hare amanyamörrö gagotaabora na kuiiba. 

20  Mbuuya muibeekere emööngö kuriooba hare ichimoongo na ubuinëëru bitagaatora gosaria, na amanyamörrö gatagaatora gotaabora na kuiiba; 

21  kugira hare emööngö yaaö ere, nehö omööyö gööö goreba. Ekemore kiomobere (Rk 

11  :

34  -

36  ) 

22  “Amaiisö gaaö ngö etara yomobere gööö. Hanö ndanyööre amaiisö gaaö namahoru, omobere gööö göönsoe ngoraabë na oborabu. 

23  Siböönö hanö ndanyööre amaiisö gaaö gatareenge amahoru, omobere gööö göönsoe ngoraabë kugisuunte, na hanö ndanyööre oborabu bonö boreenge moonse yaaö nigisuunte, keyo nigisuunte gekööböhia bokong'u! Nöökoe na oboome (Rk 

16  :

13  ; 

12  :

22  -

31  ) 

24  “Temoonto ahö onö agaatora koba omoköri wemeremö wabanënë babere, kugira nararëgë umui na ahaanche owoonde, gose aratora gosooka umui na gosëra owoonde. Temoratore gokörra eNöökoe emeremö na ichiimbiria hai. 

25  “Kenö nkiö gikugira ndabateebia iga mööngë kuiriira komaitëgëërrö na kumiööyö igoro yakere moraarë na kere moraanyue gokoba hö koiinyu, gose igoro yichingebo chiemëbere geiinyu. Aai gose obohoru mbotakerre ibiaakorea? Na omobere ngotakerre ichingebo? 

26  Tamaaha ibinyunyi: tibikubusura hai, tibikogësa na gotoora guitara hai, siböönö Isa weiinyu wakuriooba nkubiiriganiaare! Aai baiinyu temokerre bokong'u ibinyunyi biyo hai? 

27  Ning'ui gatai yeiinyu gukuiriira komaitëgëërrö na komööyö onö gaatora kuëëngëria enkaaga yobohoru bööë ninyööra ndusiko rumui? 

28  Kugira kembë mokoba na ukuiriira igoro yichingebo? Tamaaha këëbore ibisëkërë biaguisisi bigukiina, tibigoköra meremö hai gose tibiguitomera ngebo hai, 

29  siböönö ndabateebia iga ninyööra nomoGaambi Soromooni na oboome bööë böönsoe taasuaariibui ichingebo ichinchiiya kibisëkërë binö hai. 

30  Nöökoe newë akubisia irinyaanki rekebara, irinyaanki renö reehö rëërö na ichö tereehö hai nyööra retabuteroe komörrö; yeke natagaatora kobakörra gokera gayo baiinyu möönya bukumia bokë? 

31  Kohayo mööngë gotaanga koba na obööba: ‘Nke toraarë?’ gose iga ‘Nke toraanyue?’ gose iga ‘Nke torasöhi?’ 

32  (Kugira ibiinto biyo ngutunuabire ruiisö röönsoe na eHamate); Isa weiinyu wakuriooba namanyere iga ngutunamore ibiinto biyo biöönsoe. 

33  Siböönö motatuna taanga oboGaambi na ganö agutuna, nawë naraabahë ibiinto biinde biyo biöönsoe. 

34  Kohayo mööngë kuiriira kogaichö, kugira ichö neena agaayo. Amanyaanku gurusiko rumui ngaisere kurusiko royo.

