1  Uni omogaaka ndaandeka hare omogaikoro omööhoroa na hare abaana baaë baara haanchere kobohëënë. Wiiki tiiga nuuni umuëënë mbahaanchere hai, etare iga hamui na baara böönsoe bamanyere obohëënë, 

2  kugira obohëënë mboreenge moonse yeiito na mboraabë hamui na baiito kuyeeyo. 

3  Amaabe egaareeya na omorëëmbë kurua koNöökoe Taata na kurua hare Yeeso Kresto oMööna waaë, mbiraabë hamui na baiito kobohëënë na obohaanchi. Obohëënë na obohaanchi 

4  Nagöökeroa bokong'u gokunyööra iga abaana baaö abamui mbamënyere kobohëënë këhaara bëënë Taata aatoteebiri. 

5  Kohayo ndakogëya uwë mogaikoro: tohaanchane baiito abiëënë kubiëënë. Renö tiiga niriragö iriihea ngokööndekera hai; ndere tööba nariö gukurua karai. 

6  Na bonö mbö obohaanchi iga tomënyë kuguituungana na amaragö gaaë. Na iriragö ndenö, këëbore möiguure kurua karai niiga momënyë kobohaanchi. 

7  Abarööngö abaaru baarichökëra gokebara, bare bataguitabirria iga Yeeso Kresto naachere kemobere. Oyombë nomorööngö na newë umubisa waKresto. 

8  Muiraarerre baiinyu abiëënë korri motagaacha gotabuta keera mönyaankera siböönö munyööre igituhö keiinyu kobohekeeranu. 

9  Ore wöönsoe atakogoma komaiigio gaKresto siböönö aragaheteera oyo taana eNöökoe. Si ore akogoma komaiigio gaKresto oyo naana Taata na oMööna waaë. 

10  Hanö omoonto ore wöönsoe araachë hare baiinyu ataana amaiigio ganö otakamuirigania mööö gose komokeeria. 

11  Ore wöönsoe akumuirigania na komokeeria oyo ngosaangaare nawë komaköra gaaë amanyaanku. Amang'ana gagosookerria 

12  Neena amaaru gakööndeka siböönö tiga naangë kööndeka na ekaraamu na oboenö. Nguitëng'ëraande guucha na nsumaache na baiinyu amaiisö komaiisö, korri omogöökö goiito gohekeerane. 

13  Abaana bamusubaati omoiinyu omööhoroa bagokeerri.

