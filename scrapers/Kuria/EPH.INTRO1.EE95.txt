AMANG'ANA GOGOTAANGA
Inyaruba yaBauro kobaËbëësö ngusumaachaere igoro yamang'ana abere amanënë. Eng'ana yambërë nigoro yeseemia yeNöökoe yagokoma ibiinto biöönsoe kuriooba na gokebara bibë hamui, na bibë haanse yogotora goKresto (1:10). Eng'ana yakabere niiga, Bauro nkogëyaare abaanto bieNöökoe babë na irimënya renö rituungaiine na eseemia eyo yeNöökoe gukugira yobogöötaiine buabaana babaanto gonchera yokoba na ubumui na Yeeso Kresto.
Kuing'eenga rembërë riegetabo kenö Bauro ngusumaachaare igoro yubumui, hayo niiga, këëbore eNöökoe Taata aahora abaanto baaë; na këëbore aabaabera na kobatachora kurua komaraga gaabö gokohëtëra hare Yeeso Kresto omööna waaë; na këëbore endago yaaë enënë ekohërëkibua na uMuiika oMohoreeru. Kuing'eenga rekabere nkogëyaare abaEbëësö iga babë na irimënya renö rerooroki ubumui bööbö na irimënya reyo remaahekane borabu.
Ibituubanio hagarehagare mbitomekere koorokia obogöötaine buabaanto bieNöökoe hamui na Kresto. Na ibituubanio biyo mbiöbinö: Ekanisa nereenge kiomobere, na Kresto areenge omotoe; gose nereenge kinyuumba, na Kresto areenge irigena rioborosa; gose wiiki nereenge kiomokari, na Kresto areenge omosaacha. Kunyaruba enö Bauro naasöheeyoe bokong'u na iritëgëërrö igoro yamaabe geNöökoe hare Kresto. Nkomaahaare iga amang'ana göönsoe ngaituungaine na obohaanchi boKresto, ukuiruusia na okööbera kööë, amaabe gaaë na oborabu bomööyö.
Ganö gaamo
Amang'ana gogotaanga 1:1-2
Kresto na ekanisa 1:3-3:21
Irimënya iriihea hare Kresto 4:1-6:20
Amang'ana gogosookerria 6:21-24