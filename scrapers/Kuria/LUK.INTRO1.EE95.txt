AMANG'ANA GOGOTAANGA
AMang'ana Amaiiya gaRuuka nkogaambagare iga Yeeso newë uMutuuria onö aaragaiinoe owaIsraeri na wiiki uMutuuria wabaanto böönsoe. Ruuka nkogaambaare iga Yeeso naaberekeeyoe na uMuiika goMonënë iga “Aruundi aMang'ana Amaiiya kobatobu,” na aMang'ana Amaiiya ganö ngaichooye na ogotoondorroa na abaanto banö baana inyaankö yichitëëmö chöönsoe. Wiiki aMang'ana Amaiiya gaRuuka ngaichooye emegöökö, kimuikimui, kubisaku biambërë biegetabo kenö binö bigusumaachera uguucha koYeeso, na kubisaku biogosookerria binö bigusumaachera kuimukibua koYeeso kuya igoro kuriooba. Mbuuya okoheetoka iga Ruuka bëënë newë aandekere kogetabo kiAmaköra amang'ana gugukiina na okoraanda kubukumia boegeKresto hanö Yeeso aasookiri ukuimukibua kuya igoro kuriooba.
Egetabo kenö keRuuka nkeena amang'ana ganö gataandekere hare Mataayo, Maarikö gose Yöhana. Kugituubanio, amang'ana igoro yirireentio riabamaraika na ukuya kuabairigania ahase haara Yeeso aaiboreeyoe; ukuya koYeeso koHekaaru areenge omööna na ekereengio kiomoSamaria uMuuya na keera kiumumura onö wanyöörre aasira. Kogetabo kenö amang'ana agamui ngaatoreeyoe uburitö obonënë, nagö ngöganö; amasabi, uMuiika oMohoreeru, iring'eenga riobokörri buabakari koboköri boYeeso, na obohëënë iga eNöökoe nkööberaare amaraga.
Ganö gaamo
AMang'ana Amaiiya 1:1-4
Ukuiboroa na oböönabokë boYöhana omoBaatiisi na boora boYeeso 1:5-2:52
Obokörri boYöhana omoBaatiisi 3:1-20
Okobaatiisoa na ogosaachoa koYeeso 3:21-4:13
Obokörri boYeeso korong'ööngö roGariraaya 4:14-9:50
Ukurua koYeeso Gariraaya kuya Yerusareemu 9:51-19:27
Umukuubio gogosookerria kumugi goYerusareemu na haang'i nagö 19:28-23:56
Ukuriooka na okomaahekana, na ukuimukibua kuya igoro koMonënë 24:1-53