AMANG'ANA GOGOTAANGA
Okohonyorroa koYöhana negetabo kenö këëndekeroe gonkaaga enö abaKresto baareenge kuiriiribua gukugira yubukumia bööbö hare Yeeso Kresto iga newë oMonënë. Eng'ana enënë enö Yöhana aatoondorreeyoe nayo nogotoora abakumia omööyö na okobaha iriitëng'ërö, na okobatakia bagome kobohëënë gonkaaga eyo yinyaankö na yimiiriirö.
Gokenënë egetabo kenö nkeena amamaaho na amang'ana ganö gaahonyoroa nagö ngusumaacheroagare kubireengio. Ibireengio biyo mbiaare koongoroa na abakresto bienkaaga eyo, siböönö mbiaare ibibisere kobaanto baande böönsoe. Yöhana nkogaambaare arareengera guchiinchera hagarehagare amang'ana amanënë ganö gareenge kogetabo kenö, na ngoköraare iigö gonchera yamamaaho hagarehagare. Nenkanyööra abaanto mbakerekeraine këëbore bakoongora esesoro yegetabo kenö, siböönö eng'ana enënë enö emanyekaine niimui bëënë. Nayo yoenö: gokohëtëra hare Kresto oMonënë, eNöökoe narekera kimui ababisa baaë böönsoe, ninyööra niRisaambo nariö, wiiki nareha abaanto baaë abahëënë igituhö hamui na amaitabirio gaigoro kuriooba ahahea na ekebara ekehea na hayo nindinyööra ogokera kobaaye okohekeeranu.
Ganö gaamo
Amang'ana gogotaanga 1:1-8
Irimaaho rembërë na ichinyaruba kuya komakanisa muhuungate 1:9-3:22
Egetabo kenö keena emebaaso muhuungate 4:1-8:1
Amarööngoe muhuungate 8:2-11:19
Uguchöka na ichitiinyi ibere 12:1-13:18
Amamaaho hagarehagare 14:1-15:8
Ichiihaamba muhuungate chioborro bueNöökoe 16:1-21
Ogosaribua koBaaberi, na ogokeroa guitiinyi, omonaabi woborööngö na iRisaambo 17:1-20:10
Ogokëënga ikiina kiomoherio 20:11-15
Igoro kuriooba ahahea, ekebara ekehea, na umugi omohea goYerusareemu 21:1-22:5
Amang'ana gogosookerria 22:6-21