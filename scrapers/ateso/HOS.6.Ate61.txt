1
“Kopotu kaboŋosi neejai EJAKAIT;
Naarai ŋes apoopoo, ŋes da kitaŋaleuni;
Ŋes icumi, ŋes da kimadi.
2Ketuboros apaarasia aarei kisikwaruni:
Kitonyouni kapaaran nakiwuniet,
Oni da kijari kakonyeneke.
3
Kajenutu, kenyikokis ajenun EJAKAIT:
Icasit akelomar kwape katupuruc:
Ebuni mamawok kwape kakiru,
Kwape kakiru nakiloboet nairwairwai akwap.”
4Wu Epuraim, kekonakini jo ai?
Wu Yuda, kekonakini jo ai?
Naarai esubit akusijokis bala edou loka atupuruc,
Ido kwape akopyo nueokete nape sek.
5
Ŋes kajepiata kinabin;
Kaar kes kakiro nuka aitukuka:
Esubito ikatubesia bala aica naipelun.
6
Naarai emiela aitim konye mere asuban;
Ka aijen Edeke aitelekarit ainakineta nuicweio.
7Konye adiakasi kesi aitutuket kwape Adam;
Kamodata eoŋ kanen.
8Erai Gilead ere loka ŋul kaluiswamaete numam edolito,
Ejukitoi aokot.
9Ido kwape idariata ikodeta luka ikaŋatak etuŋanan,
Eari kwaŋin atukot naka isasedotin korot loebei Sekem:
Eebo, eswamata nukasilianut.
10Aanyik akirot naasogim okek loka Isirael;
Atakanu adoteu koEpuraim, amunaun Isirael.
11
Ka jo da, wu Yuda, kiseikinitai amio.