Loka Ekapolokiton lueruos. Esabuli loka Daudi ebulesit loka EJAKAIT, loketemari EJAKAIT akiro nuka ekosio kalo, kapaaran nakeyuunia EJAKAIT ŋes kakanin nuka lukasurupoke kere, kakan da naka Saul; kobala ebe:
1
Kamina jo, wu EJAKAIT, akagogoŋ.
2
EJAKAIT ŋes atiibaka, abwasika, ka ekayuunanika; Edekeka, atiibaka nakagogoŋ, amunonena ŋes;
Ekabuku, amulwarat naka aitajarioka, abwasika naicelelei.
3
Ewonenenei EJAKAIT, loibusakinit aiturio;
Ketajareneneo kwaŋin kama kalukasurupoka.
4
Kaena aunoi nuka atwanare,
Ketukuriana ŋol akalele nuka numam ayoŋit Edeke.
5Kerimorito aunoi nuka Okatwak:
Kepoka iica luka atwanare.
6Keworo EJAKAIT kotoma ocanika,
Kamony mama ejai Ekadeke:
Abu kiira ekaporoto koyekaluke,
Kodolok aimonyoka akiike.
7
Kosodi kijaniiana akwap, komarani,
Kilokilokos da apeteta nuka iroŋan,
Kijaŋijaŋasi, naarai anyunyura ŋesi.
8Kisusumau apuru kokumesike,
Kidonyo akim nakelomuni kaitukuke;
Kisinep atotol.
9
Kitukukum akuj, kodok;
Kojai amuton naejesi ŋaŋ kwap kakejeke.
10
Kibwanen ekerubi, koporo:
Eebo, koporo kiiror kabebenoka nuka ekwam.
11
Kituluo amuton akeŋopis, ekewema loiswaparit ŋes; Amuton naka akipi, idouon luitolimakinito luka akuj.
12Kikutasi ikedouon luitolimakinito kanuka amwekimwek naka akonyeneke,
Akako ka atotol nuka akim.
13
Kiretu da EJAKAIT kotoma akuj,
Kolimo Loejai kuju kakuj ekeporoto:
Akako ka atotol nuka akim.
14
Koguma ikekoioi, kisiarisiar;
Eebo, koguma aimiliaununeta nuipu, kisiyaloŋoŋ kes.
15Kotakanutu do alelesia nuka akipi,
Kideleleut apeteta nuka akwapin,
Kanuka airetakinikon, wu EJAKAIT,
Kanuka akutun naka eiyeŋane loka ikumesikon.
16
Abu kijuk kokuju, kayaŋa;
Kegalala kakipi nuipu.
17Abu kayu kama kalokasurupika lokagogoŋ,
Kama kakesi da lukalaito,
Naarai ketelekarito eoŋ kagogoŋ.
18Kabunokis kapaaran naka epolaka:
Konye EJAKAIT ŋes ketogogoŋi.
19
Ido abu ketoloma aibois naelal;
Abu kayu eoŋ naarai kesiyalamikinit.
20
Karop EJAKAIT eoŋ kwape ejaar akadolit;
Katacak kwape ejaar alaunite naka akaninika.
21Naarai abu karic irotin luka EJAKAIT,
Ido mam abu kejerukana kama ejai Ekadeke.
22Naarai ajaas itubesiake kere kakonyeneka,
Ido mam abu kajal akeicorakineta.
23Abu karai loadolit kamake,
Abu kedara kenyek aswam numam adolit.
24
Ŋes katacakinia EJAKAIT kwape ejaar akadolit,
Kwape ejaar alaunite naka akaninika kakonyeneke.
25
Mama ejai yeniketimon itodianakini aitim;
Mama ejai yenikadoliton itodianakini adolit;
26
Mama etai yenesegara itodianakini aseg;
Ido mama ejai yenetumaana itodianakini airebokinet.
27
Naarai itajari ituŋa luemwaŋitai;
Konye itisili akonye nuka lueomiara
28
Naarai itonokuni ijo akatala;
Itacauni EJAKAIT Ekadeke akamuton.
29Naarai kanukon arukitor ajore;
Ido kanuka aiŋarakinio naka Edekeka elami abwas.
30
Konye Edeke, edolit ekerot;
Egimor akirot naka EJAKAIT;
iŋol ŋes ebuku loka ŋul kere luemunos ŋes.
31
Naarai iŋai bo Edeke dimarai EJAKAIT?
Iŋai bo da atiiba dimarai Edekewok?
32Edeke loketanapikinit agogoŋ,
Loitodolit da ekarot.
33
Ituluori akakejen kwape nuka amiam:
Ido kebwaikini eoŋ aiboisioka nukokuju.
34Isisianakini akakanin ejie;
Tetere ikesete akakanin akabwa naka aikomon.
35Ido kiinak eoŋ ebuku loka akoniitajar:
Kegagauni akonikan nakoteten,
Ketopoloo eoŋ aiyapeperakon.
36Kitalalik eoŋ neetorit,
Mam ejurusiaros akatitiban.
37Ebwapi lukasurupoka, kadolok:
Bobo da mam aboŋuni aitodol neemudiarotor.
38Ecumueumei cut komam epedorete anyoun:
Ibirokinos kwap akejeka.
39Naarai ibu kitanapik eoŋ agogoŋ najus:
Itukukum ŋul lukanyoikinete.
40Isibonik lukasurupoka ikecepuran neajai eoŋ,
Tetere amudiari lukalaito.
41
Apotu kiworoto, konye komameun yenitajari:
Kiworoto EJAKAIT, konye mam abu Koboŋok.
42Kasodi kepudapud kes bala apua naekutari ekwam:
Kacaka kes bala erit loka irotin.
43Ibu koyu eoŋ kotoma aŋolopa naka ituŋa:
Kituluo ekeŋarenon loka atekerin:
Kejaanakinete eoŋ ituŋa lumam lem ajeni.
44Atipet kepuput nukaŋ karimarete;
Kanonokikinete imo.
45
Eoliorete imo,
Elomunete emaranete kaiboisiokec nuŋopis.
46
Ejari EJAKAIT; kituritete atiibaka;
Kitopolooritete Edeke loka akaitajario.
47Ŋes Edeke lokenyanakini, Ketapatanikini eoŋ ituŋa.
48
Kaiyanari eoŋ kama ejaas lukasurupoka:
Eebo, kidaka eoŋ kuju kaŋul kalukanyoikinete:
Kiyu eoŋ kama ejai ituŋanan yenikelepa.
49
Ŋes kemalaenena jo kotoma atekerin, wu EJAKAIT.
Ayeenenei aiturit ekonikiror.
50
Einakini ekabakake aitajar naepol:
Itodianakini da nukasianut-nakamin ekinyonyoikitonoke akinyet,
Daudi ka akeur ikar kere.