Ekosio, Esabuli loka Asap.
1Wu Edeke, sirikililiŋ:
Wu Edeke, sirikitau ti, sirikipala.
2
Naarai, koany, ecelasi lukasurupokon:
Ŋul da lukilaito jo ekeut akwes.
3
Inerunete kapirianut abilakin ikonituŋa ebotet,
Iŋitanaros nepepe aluikin lukibwaitonokon.
4
Atemasi atiar, “Kopotu, kamudiasi kes kinyeis araun ateker:
Tetere mam bobo ekiror loka Isirael iitununoo.”
5Naarai eŋitanaros nepepe, acamut da kediopetau;
Etutukoto aluikin jo.
6Iweman luka Edom ka Isimaelin;
Moab ka Ikagarein;
7Gebal, ka Amon, ka Amalek;
Pilisitia ka luiboiete kotoma Turo.
8Asuria da imorikikina nepepe kakes,
Eŋarakis kesi idwe luka Lot.
Sela.
9
Kiswamak ijo kes kwape kaMidian;
Kwape ka Sisera, kwape ka Yabin kocor loka Kison:
10Luatwakikinete En-dor;
Koraunos da aworet naka akwap.
11
Kiswamak ikapolokokec kwape ka Oreb ka Seeb:
Eebo, ikapolokokec kere kwape ka Seba ka Salumuna.
12Luatemasi ebe, “Ketarautu oni
Ironyia luka Edeke luwok.”
13Wu Ekadeke, kituluo kes kwape apua naka etapipirio;
Kwape da kagugu nuekutari ekwam.
14Kwape kakim naicwei amagoro,
Kwape kaipelonoreta nuka akim nuinokokinete iroŋan;
15Kibwap kes kwaŋin kekonikwam loededeŋ,
Kitukurian kes kekonitapipirio loepol!
16Kisileleb ileic akonyenekec;
Tetere emoete ekonikiror, wu EJAKAIT.
17Kisurumai kes ileic, kisiyaloŋoŋoi ikar kere;
Kitisiloi kitoolioroi da.
18Tetere ejenunete ebe ijo bon, Loerai ekonikiror YAWE,
Irai Loijai kuju kakuj koyaite akwap kere.