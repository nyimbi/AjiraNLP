1Kiirasi na, yes isasedotin,
Kopupokis yesi lukokek loka Isirael,
Kitoik akit, ijo ekek loka ekabaka,
Naarai etube ŋes lokus;
Naarai iraas yesi eic koMisipa,
Ka eboi loepesikinitai Tabor.
2Etudulosi aipany naka Sitim;
Konye etoroni eoŋ kes kere.
3
Ajeni eoŋ Epuraim,
Isirael da mam eŋopi kamakaŋ:
Naarai kwana, ijo Epuraim, iporoi,
Amunaun Isirael.
4Mam aswamisiokec ecamakinete kes
Aibelokin mama ejai Edekekec:
Naarai ejai emoyo loka eporo kotomakec,
Mam ejenete EJAKAIT.
5Itejenuni aiturokin naka Isirael kakonyeneke:
Kanuka ŋun iguikinete Isirael ka Epuraim toma numam adolitekec;
Iguikini Yuda da kakes.
6Elosete nepepe kisipaninikec luka amerekekin ka aituk amoot EJAKAIT:
Konye mam edumunete ŋes; ajal kes.
7
Eswamakis EJAKAIT nukaibil ebotet;
Naarai aurut idwe lumo,
Kwana emudiari elap lokelamunan kes ka imanikoriakec.
8
Kokuta apeen koGibea, ka arupepen koRama:
Kokuta nuka elulu koBet-aben:
Kokaukon, ijo Benyamin.
9Eraun Epuraim etisilio kapaaran naka aitoronio:
Abu ketejen atekerin nuka Isirael nuekotosi cut ajakut.
10
Esubito ikapolok luka Yuda bala ŋul luisukunyikinete eikor:
Abukokini kes akanyunyura kwape akipi.
11
Eroikinio Epuraim, idecidecio kotube:
Naarai itojokit atupar aamameak.
12Ŋes konyet araunor kwape ekajekelet mama erai Epuraim.
Ido kwape aibos mama ejai ekek loka Yuda.
13Nakeanyunia Epuraim adekake, ka Yuda da amusuŋutuke,
Kosodi Epuraim alosit Asuria,
Kijuka mama ejai ekabaka Yareb:
Konye mam ŋes epedori aitaŋaleun jo,
Mam epedori aitaŋaleun amusuŋutukon.
14Naarai araun eoŋ kwape eŋatuny mama ejai Epuraim,
Kwape iŋatuny da mama ejai ekek loka Isirael:
Eoŋ, eoŋ obe, apoopooi, kasodi alosit;
Aŋatari, emameun da yeneyuuni.
15Alosi aboŋori aiboisika,
Aitodol naelimoriata aidiakakec, emoete akakonyen:
Edunyakinete amoot eoŋ kaiticanitoikec.