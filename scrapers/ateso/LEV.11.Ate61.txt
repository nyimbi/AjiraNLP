1Kotema EJAKAIT Musa ka Aaron atiar, 2
“Kolimok idwe luka Isirael ebe, Lu kes iboro lukajarak luinyamenenete kotiaŋ kere luejaas akwap, 3ŋin kere yenetiakak emagegeret, ka yenimwaasi atutubeta aarei nuka emagegeret, ka yeninyogonokini anyak ikenyamat, kotiaŋ, ŋin inyamenenete. 4Konye mam inyamenenete lu kaŋul kaluinyogonokinete anyak ikecenyamat, arai kaŋul kaluimwaasi atutubeta aarei nuka emagegeret: akaala, naarai inyogonokini anyak ikenyamat, konye mam ekemagegeret etiakak, erai yenimam elai kamakus. 5Enyuru da, naarai inyogonokini anyak ikenyamat, konye mam ekemagegeret etiakak, erai yenimam elai kamakus. 6
Ipoo da, naarai inyogonokini anyak ikenyamat, konye mam ekemagegeret etiakak, erai yenimam elai kamakus. 7
Epege da, naarai etiakak ekemagegeret, imwaasi atutubeta aarei nuka emagegeret, konye mam inyogonokini anyak ikenyamat, erai yenimam elai kamakus. 8
Mam inyamenenete akiriŋikec, mam itironorete awatekec nukatwak; eraas lumam elaete kamakus.
9
“Inyamenenete lu kaŋul kere luejaas akipi: ŋin yenejaas isigigirio ka aabel kotoma akipi, kaŋololin, kocorin da, inyamenenete ŋul. 10
Kere da luemameete isigigirio ka aabel kaŋololin, kocorin, ka ŋul kere luilatos kotoma akipi, ka lukajarak kere luejaas toma akipi, eraas luketal kamakus. 11Eraunos kesi luketal kamakus; sirinyamenenete akiriŋikec, eraas awatekec nukatwak nuketal kamakus. 12Ŋin yenemameete isigigirio karaida aabel kotoma akipi, erai ŋin yeniketal kamakus.
13
“Lu da eraas luketal kamakus kakweny; mam enyamenenoo, eraas luketal: emorukaalet, ekokom, ka ogaria; 14Etoori, ka egole koponeke; 15Ka ŋolikuruk koponeke; 16Ka ekuulu, ka etoori loka akuare, ka eroagol, ka ecur koponeke; 17Ekoloroc, ka etotoet, ka etukuri loepol; 18
Etukuri loesubit bala ejaas amumwara, ka erere ka atarukot; 19Etolut, ka egoro koponeke, ka aoŋor, ka emenia.
20“Iboro kere luejaas abebenoka lueliatos luelosete kakeje aoŋon eraas luketal kamakus. 21Konye ipedorete ainyam lu koboro luejaas abebenoka lueliatos luelosete kakeje aoŋon, luejaas akeje nueojaojatos asomanaror kakwap; 22
Ipedorete ainyam lu kakesi; emaase koponeke, emelomeloi koponeke, aabaara koponeke, ka ebeere koponeke. 23Konye iboro kere luejaas abebenoka lueliatos, luejaas akeje aoŋon eraas luketal kamakus.
24“Lu kes kitaraunete yes lumam ilaete; ŋin yenetirori akuanakec nakatwan eraun yenimam elai kiton eboŋ. 25
Ŋin yenedaki akuanakec nakatwan ilosi ikenapen, eraun yenimam elai kiton eboŋ. 26Ŋinitiaŋ kere yenetiakak emagegeret, yenimam atutubeta aarei nuka emagegeret, karaida ainyogonokin anyak ikenyamat, erai yenimam elai kamakus: ŋinituŋanan yenetirori kes eraun yenimam elai. 27Ŋin yenelosi kotau kakeju, kotiaŋ kere luelosete kakeje aoŋon, eraas lumam elaete kamakus: ŋin yenetirori awatekec nukatwak eraun yenimam elai kiton eboŋ. 28Ŋin da yenedaki akuanakec nakatwan ilosi ikenapen, eraun yenimam elai kiton eboŋ; eraas lumam elaete kamakus.
29
“Lu kes lueraas lumam elaete kamakus koboro lueliatos lueliatos kakwap; enyukunyuk, ka emir, ka egereger lokapolon koponeke. 30
Eidodo, ka akinyaŋ, ka totokamoŋo, ka aililiaŋ, ka agougou. 31Ŋul kes lumam elaete kamakus kotoma kaŋul kalueliatos: ŋin kere yenetirori kes, ketwaka, eraun yenimam elai kiton eboŋ. 32
Ŋinibore kere yenedoikini idiopet kakesi yenikatwan, eraun yenimam elai: arai ibore yenika akito, arai egoe, arai emukule, arai epuko, ibore kere yenitwasamao, ibusakinit aibwaikin akipi, eraun yenimam elai kiton eboŋ; kosodi konyet araun yenelai. 33
Ŋinibore kere yenesubio kelupe, yenedoikini idiopet kakesi, ibore kere yenejai tomake eraun yenimam elai, ibwaŋete ibore ŋin. 34Inyamat kere luenyamio, luebukokinio akipi, eraunos lumam elaete: numatan kere nuemasio toma obore kaŋin eraunos numam elaete. 35Ŋinibore kere yenedoikinete awatekec nukatwak eraun yenimam elai; arai emukaro, arai ekiala loka amoti, ebwaŋabwaŋaun; eraas lumam elaete, eraunos lumam elaete kamakus. 36Konye atan arai atapar neetukonokinos akip eraun naelai: konye yenetirori akuanakec nakatwan eraun yenimam elai. 37Arai kedoo akuanakec nakatwan okinyom kere luwean luekotoi aiwe, eraas luelaete. 38Konye arai kebukokinos akip okinyom, kedoo akuanakec nakatwan tomakec, eraas lumam elaete kamakus.
39“Arai ketwana etiaŋ loipedorete yesi ainyam; ŋin yenetirori akuanake nakatwan eraun yenimam elai kiton eboŋ. 40
Ŋin yenenyami akuan ŋin nakatwan ilosi ikenapen, eraun yenimam elai kiton eboŋ; ŋin da yenedaki akuan ŋin nakatwan ilosi ikenapen, eraun yenimam elai kiton eboŋ.
41“Ŋinibore kere yeneliat, yeneliat kakwap erai yeniketal; mam enyamenenoo. 42Yeneliat kakoikike, ka yenelosi kakeje aoŋon, ka yenejaas akeje nuipu, kes iboro kere lueliatos, lueliatos kakwap, sirinyamenenete ŋul; naarai eraas luketal. 43
Sirikimunaunos kibore kayeneliat kere yeneliat kakwap, karaida aituluor lumam ilaete, kinyeis kes amunaun yes. 44
Naarai arai Eoŋ EJAKAIT Ekusideke: aso kitalaunos, koraut lukalaunak; naarai arai eoŋ lokalaunan: kinyeis amunaun bonik kopone kere loka ibore yeneliat kere yeneliat kakwap. 45
Naarai arai eoŋ EJAKAIT loketolom yes kakwap nako Misiri, araun Ekusideke: aso koraut lukalaunak, naarai arai eoŋ lokalaunan.”
46Ŋol ŋes ekisil loka itiaŋ, ka loka akweny, ka loka ŋinibore kere yenejari yenilato kotoma akipi, ka ŋinibore kere yeneliat kakwap: 47
Atiakun lumam elaete ka luelaete, atiakun da ibore yenejari yenepedorio ainyam, ka ibore yenejari yenimam epedorio ainyam.