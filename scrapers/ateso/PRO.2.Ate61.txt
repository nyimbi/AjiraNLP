1Okokuka, arai kicam akiroka
Kiŋadak da aicorakinetaka mamakon;
2Tetere itoikini akonikit mama ejai acoa,
Ibwaikini da ekonitau ajenun;
3Eebo, arai kimonyak amisiikin;
Ikeseun da ekoniporoto adumun ajenun;
4
Arai kimoi ŋes kwape epuesa,
Kirii ŋes kwape abar naibwaitai;
5Ŋes konyet ijenunia ayoŋit EJAKAIT,
Idumuni da aijen Edeke.
6
Naarai einakini EJAKAIT acoa;
Elomuni aijen ka ajenun kaitukuke.
7
Iŋadakini ŋul luitenara kotauon acoa naeŋalei,
Erai ŋesi ebuku loka ŋul kaluelosenenete kabeit;
8
Tetere igalikini isokono luka etube,
Idari erot loka lukalaunakake.
9Ŋes konyet ijenunia adolit ka etube,
Ka nuetenito, eebo, ŋolirot loejok.
10Naarai elomari acoa otaukon,
Aijen da isiyalamikini ekonitau;
11
Acobeu ŋes kidari jo,
Ajenun da kirici jo.
12Kiyuunete jo korot loka aronis,
Kotuŋa luinerenenas nukelepa;
13
Luejalete isokono luka atenit
Alosit korotin luka amuton.
14Luelelakinito aswam nueroko,
Luisiyalamikinito elepa loka aronis;
15Luimagululos korotinikec,
Luipaanarete kosokonokec.
16Kiyuunete jo kaberu naadote,
ŋes nakerimon naijodijodi kakiroke;
17
Naejali epaperoke loka atumunike,
Imurwokini da aitutuket naka Ekedeke:
18Naarai ijesari etogoke kiton atwanare,
Irotinike da kiton okatwak.
19
Mam ŋul luelosete mama ejai eboŋunete bobo,
Karaida adolore orotin luka aijar.
20
Tetere ilosenenei ijo korot loka ituŋa kaluejok,
Koric da isokono luka luedolito.
21Naarai iboienenete luitenara kotauon kakwap,
Idoŋete luedolito tomake.
22Konye egelario lukaronok kakwap,
Erutorio luebilete ibotei.