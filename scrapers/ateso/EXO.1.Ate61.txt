1
Lu kes ikiroria luka odwe luka Isiraelluadolete Misiri; kolot ŋinituŋanan ka ekaleke nepepe ka Yakob. 2Reuben, ka Simeon, ka Lebi, ka Yuda; 3Isakar, ka Sebulun, ka Benyamin; 4Dan ka Naputali, ka Gad ka Aser. 5
Ituŋa kere lualomunete kakuan naka Yakob emwaasi ituŋa akaisakanykaarei; konye kojai Yosep Misiri sek. 6
Kotwana Yosep, ka ikeinacan kere, ka atur ŋin kere. 7
Kouriaros idwe luka Isirael, kiyatakinos noi, kipuaros, koraunos lukagogoŋok noi; kilelebunos akwap.
8
Kosodi kirum ekabaka ece Misiri, lomam ajeni Yosep. 9
Kotema iketuŋa atiar, “Koany, ipuituŋa luka idwe luka Isirael luegogoŋ aitelekarit oni; 10
Aso katubokisi acoa; kinyeis aipuar, tetere arai kebu ejie, kinyeis aimorikikin kalukasurupowok aitiji oni, kosodete anyoun kakwap.” 11
Kanuka ŋun kibwaikinai iketwasamak aitican kes kabwokonikec. Kodukokis Parao ireria luka aiŋadisia, Pitom ka Raamuses. 12Konye kwape eyatakiniata aitican, kiyatas kesi da kwape kwaŋin aipuar kaisiarakin. Kokadakis kes kanuka idwe luka Isirael. 13Kitwasamata Imisirian idwe luka Isirael kagogoŋ; 14
Koroikis aijarakec kotoma obulesene loetiono, aitaaritoi naka elupe ka amatapalin, ka ebulesene kere loka amanat, ebulesene kere loetwasamata kagogoŋ.
15Kotema ekabaka loka Misiri akesidok Nuburanian, ekiror loka adiopet Sipira, ekiror loka nakiareit Pua: 16Kotema atiar, “Naisidoenenoto aŋor Nuburanian, kianyutu idounete; arai erai ikoku yenitelepat, iarete; konye arai erai yenipese, ejari.” 17
Konye koyoŋa akesidok Edeke, mam apotu kiswamata kwape kicorakinitor kes ekabaka loka Misiri, konye apotu kesi kinyaanakis idwe lutelepai ejarete. 18Konyarau ekabaka loka Misiri akesidok, kobala kes atiar, “Kanukinyo iswamaata akirot ŋin, ainyein idwe lutelepai ejarete?” 19
Kobalas akesidok Parao atiar, “Naarai aŋor Nuburanian mam esubito bala aŋor Numisirian; naarai eŋaleete, idounete eroko akesidok kepona mamakec.” 20
Kosubak Edeke akesidok ejok; kiyatakinos ituŋa aipuar, koraut lukagogoŋok noi. 21
Kosodi naarai ayoŋito akesidok Edeke, abu koinak kes ikalia. 22
Kicorak Parao ituŋake kere kobala atiar, “Ŋolitelepat loeurunio icakakinete ocor, konye napese, inyeinete ejari.”