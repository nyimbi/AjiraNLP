Esabuli loka Daudi.
1
Etonyouni ekatau mama ŋal jo, wu EJAKAIT.
2
Wu Ekadeke, kamunonena jo,
Kenyeis ileic airum;
Kenyeis da lukasurupoka aipikor eoŋ.
3Eebo, lukidarito jo emamei yenirumete ileic:
ŋul luebilete ibotei luutai kes irumete ileic.
4
Kitodikinai ikonirotin, wu EJAKAIT;
Kisisianakinai ikonisokono.
5Kiŋarenikinoi kotoma abeitekon, kisisianakinai;
Naarai irai ijo Edeke loka akaitajar;
Kedareunenei jo aitiwar akwap.
6Kiitu, wu EJAKAIT aitimikon nakajokan, ka asianutukon-nakamin; Naarai kejaas apeŋo.
7
Sirikiitu aronisio nuka akatumun, karaida akadiakanar:
Kiitunai kwape ejaar akonisianut-nakamin,
Kanuka akonijokis, wu EJAKAIT.
8Ejok EJAKAIT ido edolit:
ŋes isisianakinia ikadiakanarak korot.
9Inarenikinenei luitasonos kotube:
Ido isisianakinenei luitasonos ekerot.
10Isokono kere luka EJAKAIT eraas asianut-nakamin ka abeit, Mama ejaas iŋul luericete aitutuketeke ka aitejenunetake.
11
Kanuka ekonikiror, wu EJAKAIT, Kisionioi numam adoliteka naarai ipu.
12
Iŋai bo ituŋanan yeneyoŋit EJAKAIT?
Ŋipeŋin isisianakinenei korot loeseikini.
13
Iboienenei eketau inapakina:
lrumenenei aurike akwap.
14
Aiyeiyea naka EJAKAIT ejai kaŋul kalueyonito ŋes:
Itodianakinenei akeitutuket.
15
Esesenenete ilkakonye EJAKAIT apaarasia kere;
Naarai elemununei ŋesi akakeje koboi.
16
Kibelokin neajai, kitim;
Naarai kasiliki bon, eticanitoi.
17Eyatakinos ican lukotauka:
Okwe kolemunai kotoma aitururuka!
18
Koomoom nuka aiticanioka ka aitaaritoika;
Kisionioi akaronisio kere.
19Koomoom nuka lukasurupoka, naarai ipu;
Kalaito da kalait naedwar.
20Okwe kidarenenei ekatau, koyuununei eoŋ!
Kenyeis ileic airum, naarai kamuno jo.
21Kedarata eoŋ alaunit ka adolit,
Naarai kedareunit jo.
22
Kolaku Isirael, wu Edeke,
Kotoma ocanike kere,