1Kasodi bobo eoŋ aiteluor akakonye, kete, ido koany, anunuket naka eitabo naeporitoi. 2Katema ŋesi eoŋ atiar, “Inyo bo iany ijo?” Kaboŋok ebe, “Aany anunuket naka eitabo naeporitoi; aojauke ikubitin
akaisaarei, alalauke da ikubitin itomon.” 3
Kosodi ŋesi atemar eoŋ atiar, “Ŋin ŋes ekenit loelosi anatar akwap kere: naarai kwape ejaar owaike ediopet egelario ŋinituŋanan kere yenekokoi; ido kwape ejaar owaike ece egelario ŋinituŋanan kere yeniyapoi. 4
Ebala EJAKAIT loka ajoresio ebe, Etolosi eoŋ ŋes, elomari ŋesi togo loka ekokolan, togo da loka ŋin yeniyapoi aiŋal elimit ekakiror: iboienenei togoke, emudiari ŋes ka akitoke ka amoruke da.”
5Kosodi emalaika lokinera keoŋ alomar, katema ŋesi eoŋ atiar, “Kiteluo cani akonikonye, kite ibore ii yenelosi.” 6Kabala ebe, “Inyo bo ii?” Kotema atiar, “Ŋin ŋes epa
loelosi.” Ido kotema atiar, “Ŋin ŋes numam adolit kakwap kere.” 7Ido koany, aponi kikeunai arapetait naka asasit, ido kiboie aberu kotoma epa! 8Kobala ebe, “Na ŋes Aronis”; kocaka ŋes kotoma epa, kocaka alaŋiru naka asasit kaitukuke. 9Kasodi aiteluor akakonye, kete, ido koany, kolomut aŋor aarei. Kojai ekwam kabebenokakec; ajaas kes kabebenoka kwape abebenoka nuka etolut: kodakasi epa kidiŋ kakwap ka akuj. 10Kasodi eoŋ atemar emalaika lokinera keoŋ atiar, “Ai bo eyaŋaarete nu epa?” 11
Katema ŋesi eoŋ atiar, “Adukokinia ŋes etogo kakwap naka Sinar: naitemokinor, ibwaikinete epa ŋol nen aiboisike.”