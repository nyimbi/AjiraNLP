1Arai kiboikin aimor nepepe kalokapolon,
Koomoom noi loejai kakonyenekon;
2Kibwaik ekileŋ ologorotokon
Arai irai ijo etuŋanan lokeraŋa.
3Sirikiŋobel lukajijimakake;
Naarai kes inyamat lukaimod.
4
Siritaaritoi adumun abar; Kopalu acoakon ŋin.
5Igipakinit cabo akonikonyen ibore yenemamei?
Naarai abeit esubuni abar abebenoka,
Kwape emorukaalet loeporori kuju noi.
6
Sirinyamenenei inyamat luka ŋol kaloibitiono,
Karaida aiŋobel lukajijimakake:
7Naarai kwape eomitor ŋesi kotomake, ikoni nen:
Kiitema ŋesi jo ebe, “Konyam, komat”;
Konye etauke mam ejaas nepepe kajo.
8Ilekari aoduneta nuinyama,
Kosodi atwaniar akirokon nuejok.
9
Sirinera kopupi ebaŋ;
Naarai emeni ŋesi acoa naka akonikiro.
10Sirikijul aanyunet naka eikor losek,
Karaida alomar omanikoria luka luemameete lukapapakec:
11
Naarai egogoŋ Ekalakunanikec;
Epurokini ŋesi kes aluikin jo.
12Kibwaik ekonitau toma aisisianakinio,
Akiikon da akiro nuka aijen.
13Sirikitikok ikoku apucunio;
Arai kileco ŋes kebela mam etwani.
14
Koleco ŋes kebela,
Koyu aijarake kokatwak.
15Okokuka, arai kecou etaukon,
Iyalamikini ekatau, loka ba:
16Eebo, elelete ikaŋeretenya,
Arai inera akoniituk nukajokak.
17Kinyek ekonitau aikokoteikin ikadiakanarak:
Konye kojaenena kayoŋit EJAKAIT aitiwar akwap.
18
Naarai abeit ejai eropit;
Mam etwaniari amunonutukon.
19Kiira ijo, okokuka, kocou,
Kiteteni ekonitau korot.
20
Sirijaananas kaŋul kaluemeranakinos;
Kaŋul da luisinyooko ainyam akiriŋ:
21Naarai edolokini ailwaritoi ekameran ka loisinyoono:
Ailuranar da itanapi etuŋanan inyilinyilia.
22
Kiiranari papakon lokiwuriei,
Ido sirimwaŋenenei totokon kemojoŋ.
23
Kogwel abeit, sirigwelanari;
Eebo, kogwel acoa, ka aituutoorio, ka ajenun da.
24Iyalamikini noi papa loka ekadoliton:
Ŋol da loeuriei ikoku yenikacoa isiyalamikini ŋes.
25Kiyalamikinos papakon ka totokon,
Kolele ŋin nakiwuriei jo.
26Okokuka, ae ekonitau,
Kisiyalamikis akonikonye ikarotin.
27Naarai erai naadote asoogot naidul:
Erai da aberu nakerimon aipany naedidiŋ.
28Eebo, eperuni bala ekerurwon,
Iyatakini luebilete ibotei kotuŋa.
29
Iŋai bo eburunit? Iŋai bo eanyunit ican?
Iŋai bo ejai aŋolopa? Iŋai bo eŋuuriani?
Iŋai bo ejaas amusuŋun nuutai?
Iŋai bo da itereŋit akonye?
30Kes ŋul luinoosikinos toma ajon:
Kes ŋul luelosete airi ajon nuinyalinyala.
31Siriseseni ajon nueupapanata,
Kitodias aputokec kotoma adere,
Naijililiarotor.
32Kokau kitodete bala emun,
Kiswalarete bala emusaga.
33Eanyunete akonikonye nuilocokino,
Ineranakin ekonitau da epali.
34Eebo, isubi bala ŋin yeneperi kataro,
Arai yeneperi kokuju opir loka ataker.
35
Inera ijo kwana ebe, “Kebuŋai, komam arieba:
Kenomonomoi, komam ajeni:
Akwenyuni wori? Kerii bobo kes.”