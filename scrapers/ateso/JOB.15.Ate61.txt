1Kosodi koboŋok Elipas Etemanit kotema atiar,:
2“Ti kereka keboŋoki lokacoa kaijen naatai,
kisileleb akoikike kekwam lokokide?
3Tikepegata kakiro nuemameete ajokis,
arai bo aibakibak numam epedoros?
4Eebo, itapalauni aiyoŋ,
ido itikokini aima Edeke.
5Naarai numam adolitekon kes isisianakinete aitukukon,
iseuni ijo aŋajep naka araparap.
6Akoniituk ŋes kitubok aitelekar jo, konye mere eoŋ;
eebo, akoniituk ŋes akajenanikon.
7
“Ijo tope ibu kogeik ituŋa kere auruunio?
Arai bo kourii jo eroko imor?
8
Ipupunit kereka kolo ijo ainerun nakaiyeiyea naka Edeke?
Iwomikina ijo bon araun lokacoa?
9
Anu bo nuijeni ijo numam sio kijeni?
Anu bo da nuimisiikinit ijo komam sio?
10
Ejaas kamakosi da luabwaŋutu akoruo ka luemojoŋito noi,
luitelekarito papakon kamojoŋ.
11Aitalakar naka Edeke mam kidaunit jo,
ka akirot naiswamai kajo kaiyapepera?
12Kanukinyo kiyaŋaaria ekonitau?
Kanukinyo da ereŋatatar akonikonye?
13Tape ibelokini ekonitau aluikin Edeke,
acamakin akiro nuikote nen alomun kaitukukon.
14
Inyo bo ituŋanan tape elaunit?
Ka yeneuriei aberu tape edolit?
15
Koany, mam Edeke emuno lukalaunakake;
eebo, mam akuj elai kakonyeneke.
16
Ikwaikini bo do ai ŋin yenimodok yenebos,
ituŋanan yenemasi numam adolit kwape kakipi!
17“Ketodikini jo, kopup eoŋ:
Kaŋun nuabu kaany alimokini:
18
(nuapotu lukacoa kolimosi
ameun kalukapapaakec, komam aimunon.
19
Aponi koinakinai kes akwap,
kwabo komamei imoit yenikitori kamakec).
20
Ikilianar ikaronon kariebo apaarasiake kere,
kes etiai loka ikar kaluisiŋadikinitai ikareiton.
21
Edolokinete iporotoi luketasuro akike:
kekerianar ebunokini ekaŋatan ŋes.
22Mam iyuuni ebe eboŋuni kotoma amuton,
ido idareunit ekileŋ ŋes.
23
Irii lunyaman, kobala ebe, ‘Ai bo ejaas?’
Ejeni ŋesi ebe ekapakina apaaran naka amuton aapu kaŋes.
24Aburun ka ariebo itukurianete ŋes;
ipikorete, kwape ekabaka loitemonokino ejie.
25
Naarai ario akekan neejai Edeke,
edorit Lokapedor kere.
26Emotakini kitininikite emurisiŋ,
kojaas imugogol luepolok oupaliake.
27
Naarai arapaki atumes akonyeneke,
ijaŋililos aŋaliŋalin kosiepionoke;
28iboienenei koreria luiswapito,
kotogoi luemamei ituŋanan kotoma,
luelosete araun aapoŋor.
29Mam ebarenenei, karaida ikeboro aibut kaneejai,
karaida akeceraito mam ilururuete.
30
Mam enyoununei kamuton;
itooni akim aketenuna,
ido eoliori cut kanuka eiyeŋane loka aitukuke.
31
Kinyek amunokin aamameak, amodomoda bon;
naarai aamameak kes eraunos ekeropit.
32
Etacakinio eriŋa apakike kedolo,
mam aketenut eraun naetiitii.
33Eraraari araitoke numam ekokito kwape emusabibu,
ido itodoori aturoke kwape keseituni.
34
Naarai atukot naka ŋul kalumam eyoŋito Edeke eraunun arakan,
enyamenenei akim iweman luka ainakineta nuitumudakete akonye.
35
Epotuunete aronis, kosodete aur numam adolit,
itemonokinete itauonokec aiŋal.”