Loka Ekapolokiton lueruos. Esabuli loka odwe luka Kota.
1
EJAKAIT, kiminakinit akonikwap;
Inyaku arereŋ naka Yakob.
2Isioni numam adolit nuka ikonituŋa,
Irapaa aronisikec kere.
3Ilema akoninyunyura kere:
Ibelokin anyoun kadedeŋ naka akoniisiop.
Sela.
4Kibelokinoi sio, wu Edeke loka akosiitajario,
Kitanaŋ akoniisiopanakin sio.
5Inyunyurikini kereka ijo sio ikar kere?
Isinatari kereka akoninyunyura aturio kere?
6
Mam kereka bobo kitajari sio:
Tetere ikonituŋa iyalamikinos kanukon?
7Wu EJAKAIT, kitodikinai sio akoniitim,
Koinakinai sio akoniitajar.
8
Eirari eoŋ nuinera Edeke EJAKAIT:
Naarai elimonokini ituŋake ka lukalaunakake ainapakin:
Konye sirikemanasi bobo neejai abaŋaanut.
9Abeit eapie aitajarake kaŋul kalueyonito ŋes;
Tetere iboienenei aibuses kakwapuwok.
10
Eriamunos aitim ka abeit;
Anuanaros adolit ka ainapakin.
11
Elibi abeit kotoma alup;
Ete adolit kwap kojai toma akuj.
12
Eebo, einakini EJAKAIT ajokis;
Emienenei awokokwap.
13Iŋarenikini adolit ŋes;
Itemokini erot loitorete akekeje.