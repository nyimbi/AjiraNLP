1
Keanyut ituŋa ebe eyap Musa adokun komoru, kotukonokinos mama ejai Aaron, kobalas ŋes ebe, “Konyou, kiswamakinai sio idekesio, lukiŋarenikinete; naarai Musa ŋol, ekesa lokitolomuni sio kakwap nako Misiri, mam kijeni nuadoikis ŋes.” 2
Kobala Aaron kes ebe, “Koijedununutu itetio luka esabu, luejaas aki nuka aŋorokus, ka luejaas aki nuka idwekus lutelepai ka lupesur da, koinut eoŋ.” 3Koijedununut ituŋa kere itetio luka esabu luajaas akikec, koinut Aaron. 4
Kijau kakaninikec, kiluŋuluŋ kacuma kanaigiri, kosub itaok yenicaluna; kobalas ebe, “Lu kes idekesiokon, ijo Isirael, lukitolomunete kakwap nako Misiri.” 5
Keanyu Aaron ŋun, kodukok etem akonyeneke; kolimo Aaron ebe, “Ejaun moi epucit mama ejai EJAKAIT.” 6
Konyout tupuruc sek, koinanakis ainakineta nuicweio, koyaut ainakineta nuka ainapakin; kiboikinos ituŋa ainyam ka aimat, konyout abolia.
7
Kotema EJAKAIT Musa atiar, “Kolot kijesar; naarai amunaaros ituŋakon luitolomuni kakwap nako Misiri: 8
Apaasi atipet anyoun korot loabu kecorak kes: asubut itaok venicaluna, amaata ŋin, ainakis da asubanit, kobalas ebe, ‘Lu kes idekestokon, ijo Isirael, lukitolomunete kakwap nako Misiri.’ ”
9
Kotema EJAKAIT Musa atiar, “Aany eoŋ ituŋa lu, ido koany, kes ituŋa lueninik imurisiŋa; 10
Aso do kinyeinai, tetere inepuni noi anyunyuraka aluikin kes, tetere amudiari kes: ketuluori jo ateker naepol.”
11
Kiŋaiŋa Musa EJAKAIT Ekedeke, kobala ebe, “EJAKAIT, kanukinyo inepunia noi anyunyurakon aluikin ituŋakon, lukitolomuni kakwap nako Misiri kagogoŋ naepol kakan da naka apedor? 12Kanukinyo ti elimunioto Imisirian ebe, ‘Abu kitolom kes kanuka aronis, aarakin kes oroŋan, amudiar kes kakwap’? Kinyek anyunyurakon naededeŋ, kiitu ikonituŋa kinyeik aronis ŋin. 13
Kiitu Aburaam, ka Isaak ka Isirael, ikonikejaanakinak, luibu kiyapok bon kobala ebe, ‘Eyatakini eoŋ aurikus kwape kaacer nukokuju, akwap ŋin kere naener nuke, ainakini aurikus, irumete kesi ikar kere.’ ” 14
Kiitu EJAKAIT kinyek aiswamakin ituŋake aronis naabala.
15
Kibelokin Musa kijesar komoru, kojaas kamor aarei nuka aitejenunet akaninike; amor nuewadikatai owaitinikec kere; ewadikatai epuai ka epuai da. 16
Araas amor aswam naka Edeke, aiwadika da arai aiwadika naka Edeke, naegirakinitai amor. 17Kepupu Yosua ecelet loka ituŋa eutaritos, kobala ŋesi Musa ebe, “Ejai ecelet leka ejie toma oidukurun.” 18Kobala Musa ebe, “Mere ŋol eporoto loka ŋul kaluecelas kanuka aipikor, karaida eporoto loka ŋul kaluemonyete kanuka aireŋeario: konye apupi ecelet loka ŋul kalueyoete.” 19Kosodi nape eapiari oidukurun, koany itaok ka ekosio: kinep noi anyunyura naka Musa, kocaka amor kakaninike, kobwanak kes kwap kemoru. 20Koyaŋa itaok yenasubunito, kicweik kakim, kidecidec, kipurupuranak akipi, kiramat idwe luka Isirael.
21
Kobala Musa Aaron ebe, “Apotu ituŋa kikwaikis jo ai, tape iyauni adiakaret naepol mamakec?” 22
Kobala Aaron ebe, “Kinyek anyunyura naka ejakaitika ainepun noi: ijeni ijo ituŋa, etupitos cut aronis. 23Naarai apotu katemasi eoŋ ebe, ‘Kosubakinai idekesio, lukinarenonokinete oni, naarai Musa ŋol, ekesa lokitolomuni oni kakwap nako Misiri, mam kijeni nuadoikis.’ 24Katema kes ebe, ‘Yenejai esabu kere, konedununutu’; kwaŋin apotu kainut: kebwaik akim, kolom do itaok yen.”
25
Kosodi keanyu Musa ebe epaliikis ituŋa; naarai abu Aaron kisipaliik kes araun luekienatatar lukasurupokec: 26Kosodi Musa aibwo korute loka iidukurun, kobala ebe, “Ŋinituŋanan yenejai owai loka EJAKAIT kobu mama ajai.” Kotukonokinos odwe kere luka Lebi mama ejai. 27
Kobala ŋesi kes ebe, “Ebala EJAKAIT, Edeke loka Isirael kwanata ebe, ‘Kibwaik ŋinituŋanan ekekileŋ amurwoke, koboŋoboŋoto kokekia kere anatar iidukurun kere, koar ŋinituŋanan onaceke, ŋinituŋanan aupake, ŋinituŋanan ekeidunyet.’ ” 28Kiswamata odwe luka Lebi kwape ajaar akirot naka Musa: kotwaka kapaaran kaŋin kotuŋa, ituŋa kwape ilukumin iuni. 29Kobala Musa ebe, “Kotiakunos lolo mama ejai EJAKAIT, ŋinituŋanan ka ikekoku, ka onaceke; tetere ŋes kisirereŋi yes lolo.”
30
Kosodi kedolo tupuruc kobala Musa ituŋa atiar, “Idiakasi aronis naepol: kwape kwana adokari eoŋ mama ejai EJAKAIT: diat aluci akusironis.” 31Koboŋo Musa mama ejai EJAKAIT, kobala ebe, “Wu okwe, adiakas ituŋa ŋul aronis naepol, asubut ikulepek idekesio luka esabu. 32
Konye kwana, arai kisioni ijo aronisikec; konye arai mam, keŋaiŋait, komwatarai eoŋ koitabokon loibu kiwadik.” 33
Kobala EJAKAIT Musa ebe, “Ŋin kere yenadiakaa kamakaŋ, ŋin ŋes amwatari koitaboka. 34
Aso kolot, kiŋarenik ituŋa aibois naalimokinit jo; koany, kiŋarenikinenei ekamalaika jo; konye kapaaran naaanyanaria, aanyuni aronisikec.”
35
Kodany EJAKAIT ituŋa, naarai apotu kosubata itaok yenabu Aaron kosub.