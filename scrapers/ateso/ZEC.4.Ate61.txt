1
Kobu bobo emalaika lokiner keoŋ kitekweny eoŋ, kwape itekwenyunia ituŋanan kajoke. 2
Katema ŋesi eoŋ atiar, “Inyo bo iany ijo?” Katema atiar, “Aany, ido koany, epir loka atala loka esabu kere, atubake da kujuke, ejaas da kaketalai akanykaarei; ejaas da ipiin ikanykaarei kaŋinidiopet naka atalai, nuejaas kujuke. 3
Kidunyas kikito iarei luka eseitun, ediopet kosiepike lokoteten loka atuba, ece da kosiepike lokokediany.” 4Kaboŋok emalaika lokinera keoŋ atiar, “Ekajakait, anyoika bo nu?” 5Kosodi emalaika lokinera keoŋ aboŋokin eoŋ ebe, “Mam ca ma jo ijeni ŋun?” Katema atiar, “Eeca, ekajakait.” 6
Kosodi ŋesi aboŋokin eoŋ ebe, “Na ŋes akirot naka EJAKAIT mama ejai Serubabel ebe: Ebala EJAKAIT loka ajoresio ebe, Mere kanuka agogoŋ, karaida kanuka apedor, konye kanuka Ekamoyo. 7
Iŋai ca ma ijo, ijo eroŋat lokapolon? Iraun apuuton kakonyen nuka Serubabel; itolomuni ŋesi amoru nakapolon kibwoŋas ebe, ‘Asianut, asianut mama ejai!’ ” 8Ido kobu akirot naka EJAKAIT mama ajai ebe, 9
“Apesikis akanin nuka Serubabel apetetait naka etogo kalo; enetakinete da akekanin ŋes. Ijenuni ijo da ebe kejuku EJAKAIT loka ajoresio eoŋ mama ijai. 10
Naarai iŋai ca emenit apaaran naka iboro ludidik? Naarai iyalamasi kesi, eanyunete ebiriji kakan naka Serubabel,
“Nu akanykaarei, kes akonye nuka EJAKAIT; ekerete lailo ka laije anatar akwap kere.” 11
Kasodi eoŋ aboŋokin ŋes ebe, “Inyo bo ikito lu luarei luka eseitun kosiep lokoteten loka epir loka atala kosiepike da lokokediany?” 12Kaboŋok eoŋ nakiareit katema ŋes atiar, “Inyo bo aluŋuren nu nuarei nuka eseitun, nuidunyas kamodoi nuka esabu, nuebukonorete akinyet naka esabu?” 13Kaboŋok ŋesi eoŋ ebe, “Mam ca ma jo ijeni ŋun?” Kabala ebe, “Eeca, ekajakait.” 14Kosodi ŋesi atemar ebe, “Ŋul kes luarei lukinyonyoikitono akinyet, luebwoete kodie ka EJAKAIT loka akwap kere.”