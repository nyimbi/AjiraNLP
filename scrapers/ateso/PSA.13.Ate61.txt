Loka Ekapolokiton lueruos. Esabuli loka Daudi.
1
Itodoli ai, wu EJAKAIT, aimurwonokin eoŋ ikar kere? Itodoli ai aisinopikinit eoŋ akonikonyen?
2Etodoli ai ainerunun kotauka,
Kaitururwenen kotauka aitiwar akwap?
Itodoli ai lokasurupika aitopoloonorio kamakaŋ?
3
Koomoom Koboŋok, wu EJAKAIT, Ekadeke:
Kitacau akakonyen kenyek ajotoor ajo nuka atwanare;
4Kinyek lokasurupika atemar atiar, “Epiko ŋes”;
Kinyeis lukekoloka eibwoŋ naerianirianar eoŋ.
5
Konye amuno akoniitim:
Ibwona ekatau kotoma aitajarakon.
6Ayoonokinenei EJAKAIT,
Naarai kekonaki nukajokak.