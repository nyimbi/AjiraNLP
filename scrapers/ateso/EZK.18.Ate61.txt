1Kobu bobo akirot naka EJAKAIT mama ajai ebe: 2
“Apoloukus anyoin, inerasi awarag na nuka akwap naka Isirael ebe, ‘Anyamata lukapapa emusabibu loedwar, aliokos idwe ikel’? 3Ebala Ejakait EDEKE ebe, Kwape ajaria, mam bobo inerasi awarag na koIsirael. 4
Koany, eraas itauon kere lukaŋ; kwape etau loka papa, kwape kwaŋin etau loka ikoku da erai lokaŋ; etau loiswamai aronis, ŋes etwani.
5“Konye arai edolit ituŋanan kiswamai nuicoranakinio nuibusakinito, 6
kwabo mam enyamakinit oroŋan, ido mam iteluorit akekonye mama ejaas aputosia nuka ekek loka Isirael, komam emunaarit aberu naka aupake, komam ikunyakinit aberu apakio nuka atiakarike; 7
komam erodit idiotuŋanan, konye kinyakak lokapesenike akeititiŋet, kwabo mam eŋasit idiotuŋanan kagogoŋ, ido kitanyamenenei yeniketeŋei inyamat, kimukonokini da yenemujalal anapito; 8
yeneyuununei komam aimedaun, kwabo mam ecamununei luitedeparito kere, yenelemari akekan kama kanumam edolito, yenikitodolenenei etube lokabeit loka etuŋanan ka aupake, 9
yenikelosenenei kokisilaka, ido koricenenei itubesiaka, aswam nukabeit; ebala Ejakait EDEKE ebe, ‘Edolit ŋin, abeit ejari.’
10
“Arai keuri ŋesi ikoku yenerai ikokolan, yenebukonori aokot, yeniswamai adio kakiro kaŋun, 11
kwabo mam iswamai nuibusakinito kere, konye enyamakinit oroŋan, komuna aberu naka aupake, 12
yenabu korod yenikican ka yenilwaritoi, koŋat kagogoŋ, komam enyakakinit aititiŋet, eteluo akekonye mama ejaas aputosia, eswama nuketal, 13
yenayuununei kanuka aimedaunia, yenacamunit luedeparito; aso eraun kereka ŋin ikajaran? Mam ejari. Eswama italesia ŋul kere: abeit etwani; ebeikinete ŋes akeokot.
14“Koany, arai keuri ŋesi ikoku, yeneanyuni aronisio kere nuka papake nueswamat, koyoŋ, komam iswamai nuikote nen, 15yenimam enyamakinit oroŋan, ido mam iteluorit akekonye mama ejaas aputosia nuka ekek loka Isirael, yenimam emunaarit aberu naka aupake, 16
komam erodit ituŋanan kere, yenimam ayanaarit aititiŋet, karaida aiŋat kagogoŋ, konye kitanyamenenei yeniketeŋei inyamat, kimukonokini yenemujalal anapito. 17
Yenelemari akekan kama kanumam edolito, yenimam ecamunit aimedaun karaida luitedeparito, yenitodolenenei ikatubesia, kolosenenei kokisilaka; mam ŋin etwani kanuka numam adolit nuka papake, abeit ejari. 18
Konye papake, naarai amwaŋit kadedeŋ, koŋat onaceke kagogoŋ, kiswama numam ejok kotuŋake, koany, etwani kanuka numam adoliteke.
19
“Konye itemarete yesi atiar, ‘Kanukinyo mam ikoku ibwokia aronis naka papake?’ Arai iswamai ikoku nuicorakinio nuibusakinito, koricenenei ikakisila kere aswam kes, abeit ejari. 20
Etau loeswamai aronis, ŋes etwani. Mam ikoku ibwoki numam adolit nuka papake, kwabo mam papake ibwoki numam adolit nuka okokuke; ejaun adolit naka ikadoliton mamakeŋ, ejaun da aronis naka ikaronon mamakeŋ.
21
“Konye arai kibelokin yenikaronon kotoma aronisioke kere nueswamat, koric ikakisilaka kere, kiswama nuicorakinio nuibusakinito, abeit ejari, mam etwani. 22
Mam iitunio akediakanareta nueswamat: ejari kadoliteke nueswamat. 23
Ebala Ejakait EDEKE ebe, Esiyalamikinit tope atwanare naka ikaronon? Konye gwai kibelokin korotoke, kojar? 24
Konye arai kibelokin ikadoliton kadoliteke, kiswama numam adolit, kiswama da kwape ejaatar italesia kere nuiswamai ikaronon, eraun kereka ŋin ikajaran? Mam iitunio adio kaswamisioke nukadolit nueswamat: kapaarike naepaarit, karonisike naeswamat, etwani kanuka ŋun.
25
“Konye itemarete atiar, ‘Mam eriana erot loka EJAKAIT.’ Aso kiirasi, wu ekek loka Isirael: Mam teni ekarot eriana? Mere ikusirotin lumam erianasi? 26Arai kibelokin ikadoliton kadoliteke, kiswama numam adolit, kotwana kaŋun; kanumam adoliteke nueswamat, etwani kanuka ŋun. 27
Bobo da, arai kibelokin ikaronon karonisike naeswamat, kiswama nuicorakinio nuibusakinito, itajari eketau. 28Naarai eomoomoi, ibelokini kapaaretake nueswamat, abeit ejari, mam etwani. 29Konye etemari ekek loka Isirael atiar, ‘Mam eriana erot loka EJAKAIT.’ Wu ekek loka Isirael, mam teni ikarotin erianasi? Mere ikusirotin lumam erianasi?
30
“Ebala Ejakait EDEKE ebe, Kanuka ŋun ŋes katubokinia akirokon, ijo ekek loka Isirael, ŋinituŋanan kwape ejaatar ikerotin. Koboŋutu, kibelokinos ainyein akusipaar kere, kinyeis numam adolitekus amudiar yes. 31
Kocakasi neelwana akusipaar kere nuipaarito; kiswamaut etau lokitetet ka emoyo lokitetet. Kanukinyo ikotor atwanare, ijo ekek loka Isirael? 32
Ebala Ejakait EDEKE ebe, Naarai mam esiyalamikinit atwanare naka ŋin yenetwani: aso do kibelokinos, kojarata.”