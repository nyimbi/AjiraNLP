Loka Ekapolokiton lueruos; aruo naka Makalat. Masikil loka Daudi.
1
Atema ibaŋ kotauke ebe, “Emamei Edeke.”
Abosata, eswamata aronis naketal;
Emamei yeniswamai nuejok.
2
Abu Edeke kosesen kotoma akuj idwe luka ituŋa,
Aanyun arai kejaas ice kakesi luajenete,
Luamoete Edeke.
3
Aboŋo ŋinituŋanan kakesi kau: asiliakata kere;
Emamei yeniswamai nuejok, emamei idio da.
4
Emamei kereka lukeswamak numam edolito aijen?
Luenyamete ikatuŋa kwape enyamiata atap,
Ido mam iwoneete Edeke.
5Apotu kokuriakata noi kanen, kaneamamei akurian:
Naarai esiarisiar Edeke akojo nuka ŋin kayenidukurit asurokin jo;
Isurum kes ileic, naarai aŋer Edeke kes.
6Arai kebunit aitajario naka Isirael koSion!
Nainyakunia Edeke iketuŋa luenataritai,
Elakar do Yakob, iyalamikin Isirael.