1
Kosodi koloma Yosep kolimok Parao ebe, “Adolu papaka ka ikainacan ka isipaninikec luka amerekekin ka aituk, ka iboro kere luejaatar, epote kakwap nako Kanaan; ido koany, ejaas akwap nako Gosen.” 2
Koseu koinacanake ituŋa ikany, koinu Parao. 3
Kobala Parao iinacanake ebe, “Anyoin bo akusiswam?” Kotemasi Parao atiar, “Eraas ibulesinikon ikecokok, isio ka lukapapaakosi da.” 4
Kotemasi Parao atiar, “Kiponit aiboi akwap na; naarai emameete inya kanuka ikosisipanin; naarai ededeŋ noi ebeli kakwap nako Kanaan: natikwana, kiŋaiŋait, kisiik ikonibulesin aiboikin akwap nako Gosen.” 5Kobala Parao Yosep ebe, “Apotu papakon ka ikoniinacan mama ijai: 6Akwap nako Misiri ejai akonyenekon; kisiboik papakon ka iinacanakon neitelekarit ajokis kotoma akwap; aso kiboikinos akwap nako Gosen: ido arai ijeni kakesi luekukuraka kitarau kes lukapolok luka ibareneka.”
7
Kitoloma Yosep papake Yakob, kibwaik akonyen nuka Parao; kilipak Yakob Parao asuliany. 8Kotema Parao Yakob atiar, “Imwaasi ai apaarasia nuka ikar luka aijarakon?” 9
Kobala Yakob Parao ebe, “Apaarasia nuka ikar luka alositeka eraas ikar akwatat ka akaisauni: apaarasia nuka ikar luka aijaraka eraas luikidioko ido lueroko, ido mam edolokinete apaarasia nuka ikar luka aijar naka lukapapaaka kapaarasia nuka alositekec.” 10
Kilipak Yakob Parao asuliany, koloma kakonyen nuka Parao. 11
Kisiboik Yosep papake ka ikeinacan, koinak aibois kakwap nako Misiri, neetelekarit ajokis kotoma akwap, akwap naka Ramases, kwape kicorakinia Parao. 12
Kitanenenei Yosep papake ka ikeinacan ka ekal kere loka papake, kinyamat, kwape ajaatar ikecedwe.
13
Komamuut inyamat kakwap kere; naarai adedeŋ noi ebeli, kikarakis luka akwap nako Misiri ka luka akwap nako Kanaan, kanuka ebeli. 14
Kotukonok Yosep apesan kere nuajaas kakwap nako Misiri, kakwap nako Kanaan, naetwegelenenea akima. Koyau Yosep apesan togo loka Parao. 15
Kedaut apesan kere nuka akwap nako Misiri ka nuka akwap nako Kanaan atukonokinio, kopotu Imisirian kere mama ejai Yosep, kobalas ebe, “Koinakinai sio inyamat: kanukinyo kitwakikinia akonyenekon? Naarai kiwolikis sio apesan.” 16Kobala Yosep ebe, “Koinakinai ibarenekus; eoŋ da kainanakini itia ibarenekus, arai kiwolikinitos apesan.” 17Koinutu Yosep ibarenekec: koinak Yosep kes inyamat aisieca ibalasin, ka isipanin luka amerekekin, ka aituk, ka asigirian: kitanyam kes inyamat ekaru ŋol isiecanarete ibarenekec kere. 18Kedaun ekaru ŋol, kopotu bobo neejai kokaru kalokiareit, kobalas ŋes ebe, “Mam kimunonikini ejakaitikosi kwape adaunotor apesanakosi kere; isipanin da luka ibaren araunos luka ejakaitikosi; mam yenesalit kakonyen nuka ejakaitikosi, dimarai awatekosi ka akwapukosi: 19Kanukinyo kitwakikinia akonyenekon, isio ka akwapukosi da? kogwelai sio ka akwapukosi kinyamat, kiraun do isio ka akosikwap ibulesin luka Parao; koinakinai sio ikinyom, kajarata kenyeis atwakare, kinyek akwap asilior.”
20Kogwelak kwaŋin Yosep Parao akwap kere nako Misiri; naarai apotu Imisirian kogwelanasi ŋinituŋanan ekemanikor, naarai abu ebeli kodedeijik kes: koraun akwap naka Parao. 21Kitubulesenei da ituŋa kwape ajaatar oreriakec ageun koikor loka Misiri neesanit aitodol awasiake ace. 22
Konye mam abu kogwel akwap naka isasedotin; naarai ajaas isasedotin ewai loainanakini Parao, konyamenenete ewaikec loainanakini Parao kes: ŋes mam agwelariata akecekwap. 23Kosodi kotema Yosep ituŋa atiar, “Koany, agwelak lolo Parao yes ka akusikwap: koany, ikinyomokus lu, koyeata. 24Kosodete naisakeneniata, iinanakinete Parao idiopet kokany, eraunos iwaitin iwoŋon lukus, araun luyean, araun da ikusinyamat, ido luka ikaliakus, inyamat da luka idwekus ludidik.” 25
Kobalas ebe, “Ibu ijo kitajar sio kotoma atwanare: kadumutu asianut kakonyen nuka ejakaitikosi, ido kiraun ibulesin luka Parao.” 26
Kisilak Yosep ekisil ŋol akwap nako Misiri aitodol lolo, ainanakin Parao idiopet kokany; nabarai akwap naka isasedotin bon ŋes mam abu koluor naka Parao.
27
Kiboienenei Isirael kakwap nako Misiri, kakwap nako Gosen; kodumut iborokec kotoma, kouriaros, kipuaros noi noi. 28Kiboikin Yakob kakwap nako Misiri ikar itomon ka lukanykaarei: kwaŋin apaarasia nuka Yakob, ikar luka aijarake, imwaasi ikar akwatat ka akaisaoŋon ka lukanykaarei.
29
Koapu apak naka atwanare naka Isirael: konyarau okokuke Yosep, kotema atiar, “Arai adumunit asianut kakonyenekon, keŋaiŋait, kibwaik akanikon kwap kamurwoka, kikonak kasianut ka abeit; keŋaiŋait, sirikiidaik Misiri: 30
Konye kajotoor nepepe kalukapapaaka, kidakari eoŋ koMisiri, kidaik aibois nakidaanakinakec.” Kotema atiar, “Eswamai kwape kitemaria.” 31
Kotema atiar, “Kiyapoikinoi.” Kiyapoik ŋes, Kitulur Isirael akekou koitadake.