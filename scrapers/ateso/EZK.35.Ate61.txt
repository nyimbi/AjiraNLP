1
Bobo da, kobu akirot naka EJAKAIT mama ajai ebe: 2
“Okoku loka etuŋanan, kite emoru Seir, kodwarak ŋes. 3Kolimok ebe, Inera kwanata Ejakait EDEKE ebe: Koany, arai lokasurupikon, wu emoru Seir, ariori akakan asurokin jo, ketuluori asilio ka aumokinet. 4Etiswapi ireriakon, irauni ijo asilio: ijenuni ebe arai Eoŋ EJAKAIT. 5
Naarai iraenena lokasurup, ikorak idwe luka Isirael mama ejai apedor naka ekileŋ kapak naka epolakec, kapak naka aiticaniokec naka awasia; 6
aso ebala Ejakait EDEKE ebe, Kwape ajaria, ŋes ketemokinia aokot, ido kitupete aokot; naarai mam ibu kolaite aokot, ŋes do kitupiata aokot. 7Etuluori emoru Seir aumokinet ka asilio; etamamauni kanen yenitori ka yeneboŋuni. 8Elelebi ikeroŋan iketuŋa lukeario; toma oroŋanakon ka aditonokon ka alelesiakon kere ibirokinos lueari ekileŋ. 9
Etuluori asilio namam edaun, mam bobo ejaunete ituŋa oreriakon; ijenunete do ebe arai eoŋ EJAKAIT.
10
“Naarai iner ebe, ‘Atekerin nu aarei ka akwapin nu aarei da eraunos nukaŋ, kirumi isio da; kwabo kejai EJAKAIT nen: 11
aso ebala Ejakait EDEKE ebe, Kwape ajaria, eswamai kwape ejaar akoninyunyura, ido kwape ejaar ekonikokote loitodiarit kanuka areit kes; etejenikini eoŋ kes, nakatubokinia jo.’ 12
Ijenuni do ebe eoŋ EJAKAIT eira akoniinyanakin kere nainerakinit iroŋan luka Isirael, kobala ebe, ‘Etisiloor, kiinakin sio ajwenyar.’ 13Itopolooros kama ajai eoŋ kaŋajepakus, ka akirokus nuiyatanakis mamakaŋ; eira eoŋ ŋun. 14
Inera kwanata Ejakait EDEKE ebe: Naeyalamikinor akwap kere, ketisili jo. 15
Kwape kiyalamikinor airumet naka ekek loka Isirael, naarai asilior, keswamakini jo kwaŋin: isilior jo, emoru Seir, ka Edom kere, kere ba. Ejenunete do ebe arai eoŋ EJAKAIT.