1
Lo ŋes eitabo loka aur naka Adam. Kapaaran kaŋin nakesubia Edeke etuŋanan, kosub ŋes kasima naka Edeke. 2
Kosub yenikiliokit ka yeniberu: kisirereŋ kes, komaik ekecekiror Adam,
kapaaran kaŋin kanaasubunere. 3Kodau Adam ikar akwatat ka akaisauni, kouru okokuke kasimake, kotoma aputoke; komaik ekekiror Set. 4Apaarasia nuka Adam kedau aur Set kes ikar akwat akanykauni: kouri idwe lusap ka lupesur. 5
Apaarasia kere nukaibut naka Adam kes ikar akwat akanykaoŋon ka akaisauni; kotwani.
6Kodau Set ikar akwatat ka ikany, kouru Enos. 7Kodau Set ikar akwat akanykauni ka ikanykaarei kedau aur Enos, kouri da idwe lusap ka lupesur. 8Apaarasia kere nuka Set kes ikar akwat akanykaoŋon ka itomon ka luarei: kotwani.
9Kodau Enos ikar akaisakanykaoŋon kouru Kenan. 10Kodau Enos ikar akwat akanykauni ka itomon ka lukany kedau aur Kenan: kouri idwe lusap ka lupesur. 11Apaarasia kere nuka Enos kes ikar akwat akanykaoŋon ka ikany: kotwani.
12Kodau Kenan ikar akaisakanykaarei kouru Makalalel. 13Kodau Kenan ikar akwat akanykauni ka akaisaoŋon kedau aur Makalalel, kouri idwe lusap ka lupesur. 14Apaarasia kere nuka Kenan kes ikar akwat akanykaoŋon ka iromon: kotwani.
15Kodau Makalalel ikar akaisakanykape ka lukany, kouru Yared. 16Kodau Makalalel ikar akwat akanykauni ka akaisauni kedau aur Yared, kouri idwe lusap ka lupesur. 17Apaarasia kere nuka Makalalel kes ikar akwat akanykauni ka akaisaoŋon ka lukany: kotwani.
18
Kodau Yared ikar akwatat ka akaisakanykape ka luarei: kouru Enok. 19Kodau Yared ikar akwat akanykauni kedau aur Enok, kouri idwe lusap ka lupesur. 20Apaarasia kere nuka Yared kes ikar akwat akanykaoŋon ka akaisakanykape ka luarei: kotwani.
21Kodau Enok ikar akaisakanykape ka lukany, kouru Metusela. 22
Kolosenenei Enok nepepe ka Edeke, kedau aur Metusela, ikar akwat auni: kouri idwe lusap ka lupesur. 23Apaarasia kere nuka Enok kes ikar akwat auni ka akaisakanykape ka lukany. 24
Kolosenenei Enok nepepe ka Edeke: komameun; naarai abu Edeke koyaŋa ŋes.
25Kodau Metusela ikar akwatat ka akaisakanykauni ka lukanykaarei, kouru Lamek. 26Kodau Metusela ikar akwat akanykaarei ka akaisakanykauni ka luarei kedau aur Lamek, kouri idwe lusap ka lupesur. 27Apaarasia kere nuka Metusela kes ikar akwat akanykaoŋon ka akaisakanykape ka lukanykaoŋon: kotwani.
28Kodau Lamek ikar akwatat ka akaisakanykauni ka luarei, kouru ikoku yenisapat. 29
Komaik ekekiror Noa, kobala ebe, “Lo ŋes lokitalakari oni kaswamuwok, ka aitaaritoi naka akaniniwok, kanuka alup nukolo ekenokin EJAKAIT.” 30Kodau Lamek ikar akwat akany ka akaisakanykaoŋon ka lukany kedau aur Noa, kouri idwe lusap ka lupesur. 31Apaarasia kere nuka Lamek kes ikar akwat akanykaarei ka akaisakanykaarei ka lukanykaarei: kotwani.
32Kodau Noa ikar akwat akany: kouri Sem, ka Kam, ka Yapet.