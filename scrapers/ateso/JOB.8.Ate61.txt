1Kosodi koboŋok Bilidad Esukit kotema atiar:
2“Itodoli ai einer ŋun?
Itodolete da ai akiro nuka aitukukon asubit bala ekwam lokagogoŋ?
3
Ibelokini kereka Edeke etube?
Arai bo ibelokini Lokapedor kere abeit?
4Arai apotu idwekon kodiakasi kama ejai,
ŋes da kokoraki kes akan naka aibucaretekec:
5arai ikoto ijo akukurikin amoot Edeke
ka aiŋaiŋa da Lokapedor kere;
6arai kosegara ijo ido kitenara da;
abeit tikekwenyu kanukon,
tikitekeriana aibois naka adolitekon.
7Karaida kedit ageunetekon,
tikiyatakini noi esaŋekon.
8
“Naarai, keŋaiŋait, kiŋitu aturio nuatuboros,
kibwaik etau ŋun nuapotu lukapapaakec koŋicut;
9
naarai kirai oni luka bian, mam nukijeni,
naarai apaarasia nukidauni kakwap eraas kwape etoribe.
10Mam kereka kes kisisianakinete jo,
ka alimonokin jo da,
kinerasi akiro nuelomunete kotoma otauonokec?
11“Epedori kereka aladot apoloor komamei erit?
Epedori da esege abwaŋun komameete akipi?
12
Eriŋa itosokok, komam etubub,
erinyori do ageikin ikui ice kere.
13
Ikote nen irotin luka ŋul kere luimurwokinete Edeke;
eolionori amun naka ituŋanan yenimam eyoŋit Edeke.
14Ebila amunonutuke,
Yeniyuunit ŋes esubit bala elago loka asimokok.
15
Egoŋakina ŋesi etogoke, konye mam ebwoenenei:
Iketanakini, konye mam egogoŋoor.
16Itosokok kaneejai akoloŋ,
akekui da eliaiete airiamar emanikorike.
17Ienienete aliasike atukot nakamor,
eseseni aibois naka amor.
18
Arai emudiario kotoma aiboisike,
kosodi eneri ŋesi ebe, ‘Mam kaanyununei jo.’
19
Koany, ŋin ŋes alakara naka erotoke,
ebwaŋunete ice kotoma alup.
20
“Koany, mam Edeke ireŋeari ituŋanan yenedolit,
kwabo mam igaŋenenei ŋul luiswamaete nueroko.
21Kiton neisilelebia akoniituk akiena,
aŋajepekon da eibwoŋ.
22Ileicikinete ŋul lukilaito jo;
mam ejaununei bobo ewema loka ikaronok.”