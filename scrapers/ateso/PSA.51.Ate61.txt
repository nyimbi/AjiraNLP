Loka Ekapolokiton lueruos. Esabuli loka Daudi; nakebunio Natan enabi mama ejai, kedau yesi alomari mama ejai Bat-seba.
1
Kitimoi, wu Edeke, kwape ejaar akonisianut-nakamin:
Komwata apaanaretaka kwape ejaar aipues naka aitimesiakon.
2
Kiloŋarai eoŋ cut numam adoliteka,
Kitesegarai da akadiakar.
3
Naarai ajeni eoŋ apaanaretaka:
Akadiakar da ejai duc akonyeneka.
4
Adiaka eoŋ kaneijai jo bon,
Eswama nukaronok kakonyenekon:
Tetere kitojokio jo nainerar,
Kosegara naitubio.
5
Koany, toma numam adolit ŋes kauriere:
Toma adiakar da ŋes kapotuunio totoka.
6Koany, imiela ijo abeit kotoma atutubeta nukotoma:
Kitejenuni ijo eoŋ acoa kotoma atutubet naibwaa.
7Kidetarai kesop,
alauni eoŋ da:
Kiloŋai, kakwanu aitelekarit akile.
8Kisiirarai alakara ka aiyalama;
Tetere iyalamikinos akojo nuibu kobil.
9Kibwa akonyenekon kinyeis aanyun adiakanaretaka,
Komwata numam adoliteka kere.
10
Kosubakinai etau loelai, wu Edeke;
Kibwaikinai emoyo lokitetet loetenit tomakaŋ.
11
Sirikiicaka kakonyenekon;
Sirikilema ekonimoyo lokalaunan kamakaŋ.
12
Kinyakakinai alakara naka aitajarakon:
Kigaŋai eoŋ kemoyo loka asianut.
13Kasodi aisisianakin ikapaanarak ikoniponesio;
Ibeleunos do ikadiakanarak mamakon.
14Wu Edeke, koyuunai kotoma akirot naagwaunit naka aokot,
Ijo Edeke loka aitajaraka;
Ikalalai akaŋajep ayoore akonidolit.
15Wu EJAKAIT, kitoona akaituk;
Itodiari akaituk akoniiturio.
16Naarai mam isiyalamikinit asubanit; tikainak:
Mam da itojokit ainakinet naicweio.
17Asubanit naka Edeke ŋes emoyo loebilil:
Wu Edeke, mam imeni etau loebilil loisilarit.
18Kiswamak Sion ejok kakotekon naejok;
Koduk ijo arwatatin nuka Yerusalem.
19
Kosodi ijo aisiyalamikin asuban nuka adolit,
Ainakinet naicweio ka ainakinet napeot;
Kosodete kesi ainakin imoŋin lutobai kotemukon.