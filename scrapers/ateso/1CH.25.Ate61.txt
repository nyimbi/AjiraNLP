1
Bobo da abu Daudi ka ikapolok luka ajore kotiak ice lukodwe luka Asap, ka luka Keman, ka luka Yedutun, aijaanakin, luedwarete kadeudeun, ka isabulin, ka ikacwi: lo ŋes etiaikec kaŋul kalueswamaete aswam kwape ajaar aijaanakinikec: 2Lukodwe luka Asap; Sakur, ka Yosep, ka Netania, ka Asarela, odwe luka Asap; kakan naka Asap luadwarenenete kwape ajaar aicorakinet naka ekabaka. 3Luka Yedutun: odwe luka Yedutun; Gedalia, ka Seri, ka Yesaia, ka Kasabia, ka Matitia, ikanykape; kakan naka papakec Yedutun kadeudeu, luadwarenenete kaimal kaiturit EJAKAIT. 4Luka Keman: odwe luka Keman; Bukia, ka Matania, ka Usiel, ka Sebuel, ka Yerimot, ka Kanania, ka Kanani, ka Eliata, ka Gidaliti, ka Romamiti-eser, ka Yosebekasa, ka Maloti, ka Kotir, ka Makasiot: 5
Ŋul kere odwe luka Keman ekadwaran loka ekabaka kakiro nuka Edeke, aikeun amumwarat. Abu Edeke koinak Keman idwe lusap itomon ka luoŋon ka lupesur iuni. 6Ŋul kere kejaas kakan naka papakec ayoore kotogo loka EJAKAIT, kikacwi, ka isabulin, ka adeudeun, aijaanakin kotogo loka Edeke; Asap, ka Yedutun, ka Keman lukejaas kaicorakinet naka ekabaka. 7
Etiaikec, nepepe kiinacanakec luetuutooritai ayeonokin EJAKAIT, kes kere lukepiriaka, emwaasi akwat aarei ka akaisakanykauni ka ikanykauni. 8
Apotu kilamilamata ajenun abeanakinikec, kere koriakanara, ludidik ka lukapolok, ekesisianakinan ka ekesisian.
9Kobeik eroet losodit Yosep loka Asap; lokiareit Gedalia; ŋes ka iinacanake ka odweke emwaasi itomon kaluarei. 10Lokiwuniet Sakur, odweke ka iinacanake, itomon ka luarei: 11Lokiwoŋonet Isiri, odweke ka iinacanake, itomon ka luarei. 12Lokikanyet Netania, odweke ka iinacanake, itomon ka luarei. 13Lokikanyetekape Bukia, odweke ka iinacanake, itomon ka luarei. 14Lokikanyetekaarei Yesarela, odweke ka iinacanake, itomon ka luarei. 15Lokikanyetekauni Yesaia, odweke ka iinacanake, itomon ka luarei. 16Lokikanyetekaoŋon Matania, odweke ka iinacanake, itomon ka luarei. 17Lokitomonet Simei, odweke ka iinacanake, itomon ka luarei. 18Lokitomonet ka lodiopet Asarel, odweke ka iinacanake, itomon ka luarei. 19Lokitomonet kaarei Kasabia, odweke ka iinacanake, itomon ka luarei. 20Lokitomonet kauni Subael, odweke ka iinacanake, itomon ka luarei. 21Lokitomonet kaoŋon Matitia, odweke ka iinacanake, itomon ka luarei. 22Lokitomonet kakany Yeremot, odweke ka iinacanake, itomon ka luarei. 23Lokitomonet kakanykape Kanaia, odweke ka iinacanake, itomon ka luarei. 24Lokitomonet kakanykaarei Yosebekasa, odweke ka iinacanake, itomon ka luarei. 25Lokitomonet kakanykauni Kanani, odweke ka iinacanake, itomon ka luarei. 26Lokitomonet kakanykaoŋon Maloti, odweke ka iinacanake, itomon ka luarei. 27Lokakaisaarei Eliata, odweke ka iinacanake, itomon ka luarei. 28Lokakaisaarei ka lodiopet Kotir, odweke ka iinacanake, itomon ka luarei. 29Lokakaisaarei ka luarei Gidaliti, odweke ka iinacanake, itomon ka luarei. 30Lokakaisaarei ka luuni Makasiot, odweke ka iinacanake, itomon ka luarei. 31
Lokakaisaarei ka luoŋon Romamitieser, odweke ka iinacanake, itomon ka luarei.