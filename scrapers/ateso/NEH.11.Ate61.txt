1
Kiboienenete ikapolok luka ituŋa ko Yerusalem: kilamilamata eroet icetuŋa da, alemun idiopet kotomon aiboikin Yerusalem ere loka launan, ka kwi da ikanykaoŋon aiboikin oreria ice. 2
Kosodete ituŋa ailipakin arereŋ ikiliok kere lueŋasikina aiboikin Yerusalem.
3
Lu kes eraas ijaka luka ebuku lueboienenete koYerusalem: konye koreria luka Yuda kojaenena ŋinituŋanan alupoke kotoma oreriakec, Isirael, isasedotin, Ilebin, Inetinim, ka idwe luka ikejaanakinak luka Solomon. 4
Kojaenenas koYerusalem ice kodwe luka Yuda, ka lukodwe luka Benyamin. Kodwe luka Yuda; Ataia okoku loka Usia, okoku loka Sekaria, okoku loka Amaria, okoku loka Sepatia, okoku loka Makalalel lokodwe luka Peres; 5ka Maaseia okoku loka Baruk, okoku loka Kol-kose, okoku loka Kasaia, okoku loka Adaia, okoku loka Yoiarib, okoku loka Sekaria, okoku loka Esilonit. 6Odwe luka Peres kere luajaenenas koYerusalem emwaasi ituŋa luetitiŋ akwat aoŋon ka akaisakanykape ka lukanykauni.
7Lu kes odwe luka Benyamin; Salu okoku loka Mesulam, okoku loka Yoed, okoku loka Pedaia, okoku loka Kolaia, okoku loka Maaseia, okoku loka Itiel, okoku loka Yesaia. 8Kotupite ŋes Gabai, Salai, akwat akanykaoŋon ka akaisaarei ka lukanykauni. 9Kerai Yoel okoku loka Sikiri ekaanyanaranikec: kiareikin Yuda okoku loka Kasenua ayait ere.
10
Lukosasedotin: Yedaia okoku loka Yoiarib, Yakin. 11Seraia okoku loka Kilikia, okoku loka Mesulam, okoku loka Sadok, okoku loka Meraiot, okoku loka Akitub, ekayaiton loka etogo loka Edeke. 12Ikeceinacan lueswamaenenete aswam naka etogo, akwat akanykauni ka akaisaarei ka luarei: ka Adaia okoku loka Yerokam, okoku loka Pelalia, okoku loka Amisi, okoku loka Sekaria, okoku loka Pasur, okoku loka Malikiya, 13ka ikeinacan, ijaka luka ikekia luka lukapapaakec, akwat aarei ka akaisaoŋon ka luarei: ka Amasisai okoku loka Asarel, okoku loka Akasai, okoku loka Mesilemot, okoku loka Imer, 14ka ikeceinacan, ituŋa lukirigin luetitiŋ, akwatat ka akaisaarei ka lukanykauni: Sabidiel okoku loka Kagedolim ŋes ekaanyanaranikec.
15Lukolebin: Semaia okoku loka Kasub, okoku loka Asirikam, okoku loka Kasabia, okoku loka Buni; 16
ka Sabetai ka Yosabad lukojaka luka Ilebin, luaanyanarete aswamisio nukokiŋa nukotogo loka Edeke. 17
Ka Matania okoku loka Mika okoku loka Sabidi, okoku loka Asap, lokerai lokapolon aiŋarenikin aimal naelipenenata, ka Bakabukia, lokiareit koinacanake; ka Abuda okoku loka Samua, okoku loka Galal, okoku loka Yedutun. 18
Ilebin kere luajaas ore lokalaunan emwaasi akwat aarei ka akaisakanykauni ka luoŋon.
19
Bobo da ikagolok, Akub, ka Talumon, ka ikeceinacan, luedarete irutei, emwaasi akwatat ka akaisakanykaarei ka luarei. 20Luasalakinete luka Isirael, luka isasedotin, Ilebin, ajaenenas koreria kere luka Yuda, ŋinituŋanan kairumeteke. 21
Konye kiboikinos Inetinim koOpel: kopolokinito Sika ka Gisipa Inetinim.
22Ido ekaanyanaran loka Ilebin ko Yerusalem ŋes Usi okoku loka Bani, okoku loka Kasabia, okoku loka Matania, okoku loka Mika, lokodwe luka Asap, ikayook, loayait aswam naka etogo loka Edeke. 23
Naarai abu ekabaka kicorakinite nukec, ka aicorakinet naicasit kanuka ikayook, kwape ejaar eipud loka ŋinipaaran. 24
Kojai Petakia okoku loka Mesesabel, lokodwe luka Sera okoku loka Yuda, kakan naka ekabaka kanuka akiro kere nuka ituŋa.
25
Lukoreria, ka imanikoriakec, kiboienenete ice kodwe luka Yuda koKiriat-araba, koreriake da, koDibon ka ireriake, koYekabeseel ka ireriake da. 26KoYesua da, ka Molada, ka Bet-pelet; 27koKasar-sual da, ka Beer-seba ka ireriake; 28koSikilag, ka Mekona ka ireriake; 29koEnrimon, ka Sora, ka Yaramut; 30Sanoa, ka Adulam, ka ireriakec, Lakis ka imanikoriake, Aseka da ka ireriake. Kidukuroto anyoun koBeer-seba kiton aditot naka Kinom. 31Kiboienenete da idwe luka Benyamin anyoun koGeba ape, koMikimas ka Aiya, koBet-el ka ireriake; 32
koAnatot, ka Nob, ka Anania; 33ka Kasor, ka Rama, ka Gitaim; 34Kadid, Seboim, Nebalat; 35
Lod, ka Ono, aditot naka ikeswamak luepiriaka. 36
LukoLebin, kimorikikinos irioŋeta ice koYuda ka Benyamin.