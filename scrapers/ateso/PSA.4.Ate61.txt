Loka Ekapolokiton lueruos; koraman lukaputio. Esabuli loka Daudi.
1Koboŋokinoi nakeworoo, wu Edeke loka adoliteka;
Ibu kocilak eoŋ apak naajar ocan:
Kitimoi, kiira akailip.
2Okwe, yes isap luka ituŋa, itodolete ai aijulanakin akaibuses toma oleic?
Itodolete ai amin aamameak ka aibwapit aiŋalanut?
Sela.
3
Konye kojenutu ebe abu EJAKAIT elopet kotiaka yeneyoŋit ŋes:
Epupuni EJAKAIT naeworoo eoŋ ŋes.
4
Kobwoete koyoŋito, sirikidiakasi:
Koomoomata kotauonokus kaperitokus, kopalarito.
Sela.
5
Koinakisi asuban nuka adolit,
Komunosi da EJAKAIT.
6
Ejaas luipu luineras atiar, “Iŋai bo kitodikini oni ajokis?
EJAKAIT, kitonyoikinoi sio aica naka akonyenekon.”
7Ibu kibwaik aiyalama otauka,
Adepar naiyatakinotor akimakec ka ebinokec.
8
Kaper kajotoor enapakina:
Naarai ijo bon, EJAKAIT, kisiboikini eoŋ kainapakina.