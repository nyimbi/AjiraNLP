1Eoliori ikadoliton, emamei yenibwaikini ŋun etau;
Elemario ikasiakak,
Emamei yeneomoomoi ebe elemaritai ikadoliton karonis.
2Elomakini ainapakin;
Ibworarete koitadanakec,
Ŋinidiopet yenelosi itenara.
3
Konye kikunyutu ne, yes odwe luka akacudan,
Aur naka lodote ka naadote.
4Iboliatar iŋai? Iniŋitotor iŋai?
Imielanakinotor iŋai aŋajepa?
Mere yesi idwe luka adiakar, aur naka aiŋal.
5Yes luitumulaunete aiŋobel kotoma oluan,
Kokwap kaŋolikitoi loepesit;
Luiarakinete idwe aditon,
Kaeilana nuka atiiban?
6Ewaikus ejai neejaas amor nuerurut nuka aditon;
Kes, kes ba, nuebeikinit ekoniroet:
Ibu kobukok kes ainakinet namatan,
Ibu koinak ainakinet naka akiria.
Kesiyamikinete kereka ŋun eoŋ?
7
Itemokinit eitadakon koroŋat loeoja loicelelei:
Ibu kolot ŋina da ainakin asuban.
8
Isipokinit aiitunetekon kau kikirigin ka acuneta:
Naarai ipukokinit mama ejai ece lomere eoŋ, idoka;
Ibu kitalala eitadakon, kitutuk kakes,
Komina eitadakec kama kianyunia.
9Ibu kolot mama ejai ekabaka kakinyet,
Iyatakinit iponesio luegelegela lukakinyet lueurok maa,
Kijuka ikiyakiakon kama elwana,
Neidul kiton Okatwak.
10Kitapas alwanis naka erotokon;
Konye mam ibu kotema atiar, “Emamei amun”;
Idum aikwarun naka agogoŋukon;
Ŋes mam iiloror.
11
Irioni ikurianari iŋai tetere iŋalai,
Komam kiitunit eoŋ, karaida aibwaikinit otaukon?
Mam kelilinikinit apak naepol,
Ido mam jo ikurianar eoŋ?
12Alimokini akonidolit;
Akoniswamisio da mam kimedaikinete.
13
Naimonyia, koyuut ca aputosia nuitukonok ijo;
Konye ekutari kes ekwam, elemari eiyeŋane kes kere:
Konye yenemuno eoŋ eyai akwap, irumi eronataka lokalaunan.
14Ebalai ebe, “Kitutuoto, kitutuoto, Kitemokisi erot,
Kolemasi ikomion korot loka ikatuŋa.”
15
Naarai ebala kwanata ŋol loicelelei loimukurur loiboikini nemam edaun,
Ekekiror Lokalaunan ebe:
“Eboie eoŋ kaibois naicelelei nakalaunan,
Nepepe kaŋin yenejai emoyo loitoronikina loitasono, Aisikwarun emoyo loka luitasonos,
Ido aisikwarun emoyo loka luitoronikina.
16
Naarai mam aŋolopa ikar kere,
Karaida anyunyuranakin apaarasia kere:
Naarai tikipirisiar emoyo kakonyeneka,
Ka itauon lukasubi eoŋ.
17
Kanuka numam adolit nuka airananutuke kanyunyurik,
Kenom ŋes, kebwa akakonyen, kanyunyurik:
Kiyatakin ŋesi aibelokin ekaukau korot lokotauke.
18
Aany ikerotin, etaŋaleuni ŋes:
Ido eŋarenikini ŋes,
Enyakakini ŋes ka ikebworokoke nuitalakaarete.
19
Asubuni araito nuka aituke:
Ebala EJAKAIT ebe,
Ainapakin, ainapakin mama ejai ŋin yeneiwana,
Ka ŋin da yeneapie,
Etaŋaleuni eoŋ ŋes.
20Konye esubito ikaronok kwape aŋolol naekulai; Naarai mam epedori apalar,
Edakunete akipike erit ka amodokok.”
21
Ebala Ekadeke ebe, “Emamei ainapakin kaneejaas ikaronok.”