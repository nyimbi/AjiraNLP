Ekosio loka Adokanar.
1EJAKAIT, kiitu Daudi Aicanioke kere;
2Kwape eyapoikinio EJAKAIT,
Kiyapoik da Lokapedor loka Yakob ebe:
3“Abeit mam alomari owema loka ekatogo,
Karaida alosit aperitika;
4
Mam acamakini akonyeka ajo,
Karaida abukioka ailuranar;
5Aitodol naadumakinia EJAKAIT aibois,
Ewema lokalaunan loka Lokapedor loka Yakob.”
6
Koany, kipou keirasi nuke kotoma Epurata;
Kadumakisi da ŋes amana naka amonieik.
7Kilomari owemanake lukalaunak;
Kimai ŋes kokwap keicolog loka akejeke.
8
Konyou, wu EJAKAIT, koloma aiboisikon nakiyenunet;
Ijo, ka asaduku naka agogoŋukon.
9
Konapata isasedotinikon adolit;
Kikareoto lukalaunakakon kanuka aiyalama.
10Kanuka Daudi ekonibulesit,
Sirikibelok akonyen nuka lokinyonyoikitonokon akinyet.
11
Eyapoiki EJAKAIT Daudi kotoma abeit;
Mam ijulakini:
Ebe, “Kaur naka akuanakon esiboikini oicoloŋokon.
12Arai kerica ikonidwe aitutuketeka
Ka aitejenunetaka nuesisianakini kes,
Iboikinos do ikecedwe da oicoloŋokon ikar kere.”
13Naarai aseu EJAKAIT Sion;
Ekilakin aitaraun akeibois.
14Na ŋes aibois nakiyenisika ikar kere:
Nee ŋes neeboikin eoŋ; naarai ekilakin ŋes.
15Esirereŋi cut inyamatake:
Esimonikini lukicanike katap.
16
Etanapi isasedotinike aitajario:
Lukalaunakake da ikareete kanuka aiyalama.
17
Esilibuni kaŋina amumwarat naka Daudi:
Etemok atala kanuka lokinyonyoikitonoka akinyet.
18Etanapi lukasurupoke ileic:
Konye emwekimweki abokoke kamakeŋ,