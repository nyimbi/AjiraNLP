1Abwokon naabu Kabakuk enabi koany.
2
Wu EJAKAIT, etodoli eoŋ ai aimony,
Komam jo ipupuni?
Eworo mama ijai nuka akaje,
Komam jo itajari?
3Kanukinyo kitodikinia eoŋ numan adolit,
Asesen ameŋeranut?
Naarai ejai amudiar ka akaje kakonyeneka:
Ejai da epeget, elomuni do aŋolopa.
4
Kanuka ŋun ŋes etapalunere ekisil,
Mam etube da elomununei:
Naarai irigauni ikaronon ikadoliton; ŋes elomununia etube lomagul.
5Koanyutu yesi kotoma atekerin,
Kosesenete, koumokis noi:
Naarai eswamai eoŋ aswam kapaarasiakus,
Namam iyuunete karaida kilimonokinitai.
6
Naarai koany, etonyouni Ikaludean,
Ateker ŋin naededeŋ, naedodoro;
Eracaete aitor alalau naka akwap,
Airum aiboisio nuiboikinos numere nukec.
7Eraas luesogim ka luketasuro:
Elomuni etubekec ka apoloukec kama kikulepek.
8
Etiroko ibalasinikec aitelekarit irisai,
Ededeŋ aitelekarit ipeen lukeboŋ;
Igararaete ikebwanenokokec,
Eebo, epote ikebwanenokokec kama elwana;
Eporitos bala emorukaalet loerurukit ainyam.
9Epote kesi kere kanuka akaje;
Iŋarenikinit kes etasuro.
Etukonokinete lukijoreoro kwape kasiŋe.
10Eebo, isekelete kesi ikabakan,
Emwaŋio ikapolok kamakec.
Emwaŋete kesi ŋiniibois naegogoŋ;
Naarai etukonokinete apua, irumete.
11Kosodete amotar kwape kekwam,
Etuboros, luegwaunito akiro:
Akecegogoŋ ŋes ekecedeke.
12Wu EJAKAIT Ekadeke, Ekalaunanika,
Mam kereka jo ijai ageun apeŋo?
Mam sio kitwaki.
Wu EJAKAIT, ibu kicorak kes kanuka etube;
Ijo da, wu Atiiba, itieata kes kanuka alecor.
13Irai ijo loka akonye nuesegaara numam esesenete aronis,
Mam ipedori aite ameŋeranut,
Kanukinyo iteio ijo ŋul luebilakinete ebotet,
Ililiŋia da nailikoria ikaronon ituŋanan yenedolit aitelekarit ŋes?
14Ituluori ituŋa kwape agaria nuka aŋolol,
Kwape lueliatos, luemameete ekayaitonikec.
15Ikami kes kere kegolu, Eloki kes karujake,
Etukonokini kes oboike:
Ŋes ibwoŋar, kiyalamikin da.
16Kanuka ŋun ŋes einakinia asuban mama ejai arujake,
Isupurikini eboike lukisupurununo;
Naarai kanukec ebur ewaike, epu inyamatake.
17Aso do ebukenenei kereka lukoboike,
Mam inyeini aiar atekerin tiritir?