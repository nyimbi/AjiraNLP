1Kobut Sara ikar akwatat ka akaisaarei ka lukanykaarei; ŋul kes ikar luabu Sara kodau. 2
Kotwanik Sara Kiriat-aruba (ŋes Keburon) kakwap naka Kanaan; kobu Aburaam akuudian ka eibworo Sara. 3Konyou Aburaam kaneejai nakatwanike, kotema idwe luka Ket atiar, 4
“Arai eoŋ epejonon ido ekaloton kama ijaas; koinakinai aibois nakidaanakina, koraun nakaŋ kotoma akwapukus kedaik nakatwanika, kenyek aanyunun bobo.” 5Koboŋokis idwe luka Ket Aburaam kotemasi atiar, 6
“Kopupokinai ejakaitikos; irai ijo ejakait lokapolon kama kijaa isio: kidaik nakatwanikon toma atesinakosi naiseuni ijo kere; emamei kasio yenikimiki aijaikin aketes, aidaikin nakatwanikon.” 7
Konyou Aburaam, kokukokin ituŋa luka akwap kaŋin, kes idwe luka Ket. 8Kinera kakes kobala ebe, “Arai ikotosi eoŋ aidaikin nakatwanika kenyek aanyunun bobo, kopupokinai, kiŋaiŋaikinai Epuron okoku loka Sokar. 9Kainak abua naka Makupela, naejai ŋes, naenesit kotoma omanikorike; ketwegel etiaike kere kokidiŋikus koraun akates cut.” 10
Eboie Epuron kokidiŋ kidwe luka Ket, koboŋok Epuron Ekitit Aburaam, kopupete idwe luka Ket, kes kere luapotu kolomasi orute loka ere, kobala ebe, 11
“Mam, ejakaitika, kiirarai, kainak emanikor, ka abua da naejai toma kainak; kakonyen nuka idwe luka ikatuŋa kainak jo; kidaik nakatwanikon.” 12Kokukokin Aburaam kakonyen nuka ituŋa luka akwap kaŋin. 13
Kotema ŋesi Epuron kopupete ituŋa luka akwap atiar, “Konye arai ikoto, keŋaiŋait, kiirarai; atacakini etiai loka emanikor; kiyu kainak, edaikini eoŋ da nakatwanika nen.” 14Koboŋok Epuron Aburaam kolimok ebe, 15
“Ekajakait, kiirarai; emanikor etiaike isekelin
luka epuesa akwat aoŋon ŋes bo inyo kama ajai eoŋ ka jo? Aso kidaik nakatwanikon.” 16
Kiira Aburaam Epuron; kitem Aburaam epuesa loalimokinit ŋes Epuron kopupete idwe luka Ket, isekelin luka epuesa akwat aoŋon, luka epuesa loetwasamaenenete ikagwelanarak kapakio kaŋun.
17
Kwaŋin aponi kitebeai Aburaam emanikor loka Epuron, loajai toma Makupela, loitei Mamure, emanikor ka abua naajai toma, ka ikito kere luajaas toma omanikor, luerimorito eikoruke kere. 18Araun luke kakonyen nuka idwe luka Ket, kakonyen nuka ŋul kere luapotu kolomut korute loka ereke. 19
Kokau kaŋun, kidaik Aburaam aberuke Sara toma abua nakotoma omanikor loka Makupela loitei Mamure (ŋes Keburon), toma akwap naka Kanaan. 20
Emanikor ka abua naajai toma kitebeai Aburaam kakonyen nuka idwe luka Ket araun luke cut, araun aibois nakidaanakina.