1Kosodi Yona ailip EJAKAIT Ekedeke kakoik naka ibore yenikecor.
2Kotema atiar,
“Abu keworo EJAKAIT kocanika, Kaboŋok;
Keworo da kakoik naka Okatwak,
Ibu kiira ekaporoto.
3
Naarai ibu kocakak eoŋ ataro,
Otau loka aŋololin,
Kerimo akalele;
Elaparos akailanakon kere kamakaŋ.
4
Katema atiar, ‘Kacakar kakonyenekon;
Ekwaikini ai bobo aseseni eyekalukon lokalaunan?’
5Apotu akip kalukunito eoŋ, kiton otauka;
Kaluku da ataro;
Kojai egirio akouka.
6Abu kejesar kwap cut naka iroŋan:
Kagolo akwap kariinoke ikar kere:
Konye ilem ijo aijaraka kaipany,
Wu EJAKAIT Ekadeke.
7
Naeiloror ekatau kotomakaŋ,
Abu keitu EJAKAIT:
Kodolo akailip mama ijai,
Oyekalukon lokalaunan.
8
Ŋul luepodos aamameak nuka aiŋal
Ejalito akeceitimio.
9
Konye kainakini jo asuban keporoto loka aimal;
Etodoli ŋun nueyapo.
Erai aitajar naka EJAKAIT!”
10
Kiner EJAKAIT kaibore yenikecor, kolekak Yona akwap naeonit.