1
Abwokon naka amodiŋ naka aŋolol.
Kwape ekutaror itapipirion kari naka Eŋalakimak,
Elomuni kamodiŋ kakwap nasogim.
2
Kalimokin eoŋ aitapoet naetiono;
Ekamodan emodomodoi, ekaŋatan da eŋasi.
Kodoka, ijo Elam; kirigau, ijo Media;
Esililini eoŋ eidinyike kere.
3Kanuka ŋun ileleba aŋabeteka ariebo,
Kekamut aayoi kwape aayoi nuka aberu naidouni:
Ketipipilata komam apedori akiirar;
Kaburunit komam apedori aanyun.
4
Iyeniyeŋa ekatau, ketukurianata nusogim;
Elocokin akamukat naabu kemiela araun amaran kama ajai.
5
Itemonokinete kesi emesa, epesete imukekan,
Enyamete, emasete da.
Konyoutu, yes ikapolok,
Kinyonyoata ebuku akinyet.
6Naarai kabala EJAKAIT eoŋ kwanata ebe,
“Kolot, kibwaik ekedaran;
Kolimo ŋesi nueanyuni:
7Naeanyunia ŋesi erioŋet loka ikebwanenok luelosete iareiarei, Erioŋet loka asigiria, erioŋet loka akaalai,
Kodunyak ŋesi noi aipup.”
8
Kikuna kwape eŋatuny ebe,
“Wu EJAKAIT, abwoenenei tiritir kokuju kaiteis paaran, Kebwaanakinio kaiboisika akuaresia kere.
9
Ido koany, ebunit erioŋet leka ituŋa,
Ikebwanenok luelosete iareiarei.”
Koboŋok kobala ebe,
“Ebiror Babulon, ebiror;
Abilibilunos aputosia kere nuegerer nuka idekesioke kiton akwap.”
10
Wu jo, naieomomoka, ido alosika naepietet:
Abu kalimok jo nuabu keira kama ejai EJAKAIT loka ajoresio,
Edeke loka Isirael.
11
Abwokon naka Duma.
Ejai yenikeworoi eoŋ koSeir ebe,
“Ekedaran, anyoika nuka akuar?
Ekedaran, anyoika nuka akuar?”
12Koboŋok ekedaran ebe,
“Ebunit apaaran, ido akuare da;
Arai ikotosi aiŋitun, kiŋita:
Koboŋutu bobo.”
13
Abwokon naka Arabia.
Iperete yesi ais naka Arabia,
Yes luidiaete luka Idedanin.
14
Koinasi akipi ŋin yenajakit akure:
Apotu lueboiete kakwap naka Tema kisiriamasi luakerete
Ka aijaikin da kes ikecenyamat.
15Naarai kekerete kesi kokilena,
Kokilena lueutunitoi, akabwai nuikesitai,
Kanuka awuruun naka ejie.
16
Naarai kabala EJAKAIT eoŋ kwanata ebe, “Eriŋa ekaru ketuboro, kwape ejaatar ikar luka ekeswaman eropit, eoliori aibuses kere naka Kedar: 17
ikidiokoros luideunos da kotiai loka ikeketak akabwai, ituŋa lukirigin luka idwe luka Kedar: naarai ener EJAKAIT, Edeke loka Isirael.”