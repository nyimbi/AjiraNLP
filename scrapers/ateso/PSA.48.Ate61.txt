Ekosio. Esabuli loka odwe luka Kora.
1
Epol EJAKAIT, ibusakinit aiturio noi,
Kotoma ore loka Edekewok, koronatake lokalaunan.
2
Ejokuna aiceleleke, ailel naka akwap kere,
ŋes emoru Sion, kari naka agolitomei,
Ere loka Ekabaka lokapolon.
3Etejenun Edeke kotogoike lukapolok
Ebe Erai neekerianara.
4
Naarai koany, apotu ikabakan kotukonokinos,
Kotuboros nepepe.
5Apotu koanyut, kosodete aumokin;
Kiyaloŋoŋoto, kiwonyasi.
6Komaranata kanen;
Koriebasi bala aberu naerieb aidoun.
7
Ekwam lokokide
ŋes ibilibilia ameerin nuka Tarusis.
8
Kwape kipupunio, kianyu kwape kwaŋin
Kore loka EJAKAIT loka ajoresio,
Kore loka Edekewok:
lticasi Edeke ŋes ikar kere.
Sela.
9Wu Edeke, kiwoomoom isio akonisianut-nakamin,
Kokidiŋ oyekalukon.
10
Wu Edeke, kwape ejaar ekonikiror,
Ejai kwape kwaŋin akoniiturit aitodol osaŋe loka akwap:
Ileleba akonikan nakoteten adolit.
11Kolakar emoru Sion,
Kolelata adwe nuka Yuda,
Kanuka itubesiakon.
12Aso kirimosi Sion, kimanimanata,
Kimarata itogoike lukaojak.
13Kirereoro arwatatinike,
Koomoomata nuka itogoike lukapolok;
Tetere itatamanakinete atur naetupakini.
14
Naarai Edeke ŋol erai Edekewok ikar lumam enaŋete:
Erai ekeŋarenikinoniwok aitodol atwanare.