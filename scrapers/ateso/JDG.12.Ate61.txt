1
Kotukokinos ituŋa luka Epuraim nepepe, kitoroto ari naka agolitomei; kotemasi Yeputa atiar, “Kanukinyo ituboror ijo aitiji idwe luka Amon, komam kinyarari sio alosit kajo? Kicweikini isio jo kotogokon.” 2Kotema Yeputa kes atiar, “Kipou eoŋ ka ikatuŋa kapegata noi kidwe luka Amon; kaanyarau yes, mam ipotu kitajarata eoŋ kakanikec. 3
Kaany eoŋ ebe mam ipotu kitajarata eoŋ, abu kebwaik aijaraka akanika, kasodi atubor asurokin idwe luka Amon, kejaik EJAKAIT kes akanika: kanukinyo do iponitotor mama ajai lolo aitiji eoŋ?” 4
Kosodi Yeputa atukokin ituŋa luka Gilead kere, kitiji Epuraim: kodanyata ituŋa luka Gilead ituŋa luka Epuraim, naarai abalas ebe, “Iraas yesi luisiito koEpuraim, yes Igileadin, kokidiŋ Epuraim, kokidiŋ da kaManase,” 5
Kikamut Igileadin idoketa luka Yorodan luebeete Epuraim: kojaun do ebe, naatemaria ŋinidiopet kotoma kaluasiito luka Epuraim ebe, “Kocamakinai katubor,” atemarete ituŋa luka Gilead ŋes atiar, “Irai ijo Epuraimit?” Arai ketema ebe, “Mam”: 6Atemarete kesi ŋes atiar, “Aso kolim cani ebe, Shibolet”; kolimuni ŋesi ebe, “Sibolet”; naarai mam apedorit alimun kojokan; kosodete do aikamun ŋes, aarakin odoketa luka Yorodan; kotwakata kapak kaŋin luka Epuraim ilukumin akaisaoŋon ka ilukumin iarei.
7Kotubok Yeputa Isirael ikar ikanykape. Kotwana Yeputa Egileadit, kidaikinai ore ediopet koreria luka Gilead.
8Kotubok Ibisan loka Bet-lekem Isirael atupakin ŋes. 9Ajaas ŋes odwe akaisauni, abu kokora adweke akaisauni, kosodi amanyakin odweke apesur akaisauni. Abu ŋesi kotubok Isirael ikar ikanykaarei. 10Kotwana Ibisan, kidaikinai Bet-lekem.
11Kotubok Elon Esebulunit Isirael atupakin ŋes; abu ŋesi kotubok Isirael ikar itomon. 12Kotwana Elon Esebulunit, kidaikinai Aiyalon akwap naka Sebulun.
13Kotubok Abudon okoku loka Kilel Epiratonit Isirael atupakin ŋes. 14
Ajaas ŋes odweke akaisaoŋon ka odwe akaisauni luka odweke, luebwanenenete isigirian akaisakanykaarei: abu ŋesi kotubok Isirael ikar ikanykauni. 15
Kotwana Abudon okoku loka Kile! Epiratonit, kidaikinai Piraton akwap naka Epuraim, akwap nakiukon naka Imalekain.