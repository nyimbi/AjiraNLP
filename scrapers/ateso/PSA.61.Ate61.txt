Loka Ekapolokiton lueruos; koramat lokaputio. Esabuli loka Daudi.
1Wu Edeke, kiira aimonyoka; Kopupok akailip.
2
Keworoi jo kosaŋe loka akwap, nakiilor ekatau:
Kiŋarenikinoi aitodokar atiiba nakadeparit eoŋ kaojau.
3
Naarai irai ijo amecisika,
Aŋopis naegogoŋ kama ejai lokasurup.
4
Eboienenei kowemakon lokalaunan ikar kere:
Ameci kotoribe loka abebenokakon.
Sela.
5
Naarai ijo, wu Edeke, iira aiyaposioka:
Kiinak eoŋ airumet naka ŋul kalueyonete ekonikiror.
6Iyatakini apaarasia nuka aijar naka ekabaka:
Eraunos ikaruke bala aturio nuipu.
7
Iboienenei kakonyen nuka Edeke apaarasia kere:
Okwe, kitemonok asianut-nakamin ka abeit,
Tetere idarete ŋes.
8
Kwaŋin ayei aiturit ekonikiror apaarasia kere,
Tetere etodolenenei ŋinipaaran aiyaposioka.