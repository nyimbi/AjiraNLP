1Kobu bobo akirot naka EJAKAIT mama ajai ebe: 2
“Okoku loka etuŋanan, kodwar, kiner ebe, Inera kwanata Ejakait EDEKE ebe:
Kibwololoto ebe, ‘Itukwi apaaran!’
3
Naarai aapu apaaran,
Aapu ca apaaran naka EJAKAIT;
Apaaran naka idouon,
Eraun apak naka ikapirin.
4
Ebunokini ekileŋ Misiri,
Ejaunete ican luipu ko Etiopia,
Naibirokinotor luearitai koMisiri;
Eyaŋaarete ekodeteke,
Etiyakinio akepeteta,
5
Etiopia, ka Put, ka Lud, ka ituŋa luinyalinyala kere, ka Kub, ka idwe luka akwap nakeboole, ibiroros kesi da ekileŋ.
6“Inera EJAKAIT kwanata ebe:
Ibiroros ŋul da luigaŋito Misiri,
Ijesuni eitur loka akepedor:
Ebala Ejakait EDEKE ebe,
Ageun kotogo loeoja loka Sebene
Ibiroros ekileŋ.
7
Esilikinete kokidiŋ kakwapin nuesilok,
Ejaunos ireriake kokidiŋ kireria luiswapito.
8Ejenunete do ebe arai eoŋ EJAKAIT,
Naadaunia ainokokin akim Misiri,
Emudiaros ikegaŋitokoke kere.
9
“Apaaran ŋin, elomarete ikiyakia koiŋarenika toma atakerin aitukurian Itiopian luebwalara: ejaunete ican mamakec kwape apaaran nako Misiri; naarai koany, ebunit!
10
“Inera kwanata Ejakait EDEKE ebe:
Etanaŋi da ekodet loko Misiri
Kakan naka Nebukadaresar ekabaka loko Babulon.
11
Itolomikinio ŋes ka iketuŋa nepepe kaŋes,
Lusogim luka atekerin, amudiar akwap;
Eutunete ikecekileŋa aitiji Misiri,
Kilelebata akwap lueario.
12
Etoonikini icorin,
Agwelari akwap akan naka ituŋa lueroko;
Etisili akwap, ka iboro kere luejaas roma;
Kakan naka imo:
Eoŋ EJAKAIT ener.
13
“Inera kwanata Ejakait EDEKE ebe:
Ido amudiari aputosia,
Etanaŋi da lukamameak kotoma Nop;
Mam ejaun bobo ekapolon kotoma akwap nako Misiri;
Ebwaikini etasuro akwap nako Misiri.
14
Etisili da Pataros, Enokokini akim Soan,
Etodolikini da itubesia toma No.
15Abukokini Sin akadedeŋ,
Abwas naegogoŋ nako Misiri;
Ido apiari ekodet loka No.
16Enokokini da akim Misiri;
Eanyuni Sin ican luipu,
Etiyatiyaun No:
Ejaunete lukasurup Nop paaran.
17Ibiroros ikatumunak luka Aben ka luka Pi-beset kekileŋ:
Ijoreorio ireria ŋul.
18
Emutonori da apaaran koTekapanekes,
Naabilia iloin luko Misiri,
Edauni da eitur loka akepedor:
Eraparete idouon ŋes, Ijoreorio akepesur.
19Kwaŋin etodolikinia itubesia Misiri.
Ejenunete do ebe arai eoŋ EJAKAIT.”
20Kosodi kanen kokaru lokitomonet kadiopet, kolap losodit, kapaaran nakikanyetekaarei naka elap, kobu akirot naka EJAKAIT mama ajai ebe: 21
“Okoku loka etuŋanan, abil eoŋ akan naka Parao ekabaka loko Misiri; ido koany, mam eenitai aisutakin ekia, karaida aider, tetere ejaun agogoŋ aitiŋ ekileŋ. 22
Aso do inera kwanata Ejakait EDEKE ebe: Koany, arai eoŋ lokasurup loka Parao ekabaka loko Misiri, ido abili akekanin kere, ŋin naegogoŋ, ka ŋin da naebilil; etodoi ekileŋ kotoma akanike. 23
Ido esiarisiari Imisirian toma atekerin, eweliweli da anatar akwapin. 24Etogogoŋi akanin nuka ekabaka loko Babulon, ebwaikini ekakileŋ toma akanike: konye abili akanin nuka Parao, idinya ŋesi kakonyeneke kwape etuŋanan loimusuŋitai noi. 25
Ido egaŋi akanin nuka ekabaka loko Babulon, ibiroros do akanin nuka Parao; ejenunete do ebe arai eoŋ EJAKAIT, Naebwaikinia ekakileŋ toma akan naka ekabaka loko Babulon, edakakini ŋesi asurokin akwap nako Misiri. 26Esiarisiari Imisirian toma atekerin, eweliweli da anatar akwapin. Ejenunete do ebe arai eoŋ EJAKAIT.”