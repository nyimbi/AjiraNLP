1
Kiitu Edeke Noa, ka ibore kere yenikajaran, ka ibaren kere lukejaas nepepe kaŋes toma ataker: kitukut Edeke ekwam kitor akwap, kiŋoŋaros akip. 2
Kogolokinoi akonyen nuka ataroi, ka apedon nuka akuj, kitikokinai da akiru nakokuju. 3
Koboŋonorete akip ducuduc anyoun kokwap. Kedaunos apaarasia akwatat ka akaisakany kiŋoŋaros akip. 4Kolap lokikanyetekaarei, kapaaran nakitomonet kakanykaarei naka elap, kidokokin ataker oroŋan luka Ararat. 5Kiŋoŋaros akip aitodol olap lokitomonet: kotoma olap lokitomonet kapaaran nasodit naka elap, kotakanut aidiasia nuka iroŋan.
6
Kosodi ketuboros apaarasia akaisaoŋon koŋaa Noa adirisa naka ataker nakikei ŋesi. 7
Kijuka ekuruk, kirim aitodol nekeonikinioto akip kakwap. 8Kijuka ajele aanyun arai eŋoŋaros akip kokwap; 9
konye mam ajele kedumuna neisibworaria akekeje, koboŋo neejai ŋesi toma ataker, naarai ajaas akip akwap kere; korio ŋesi akekan kitiŋ ŋes kitolom toma ataker. 10Kidarek apaarasia ace akanykaarei; kijuka bobo ajele alomar kataker; 11
koboŋo ajele neejai ŋesi eboŋ; ido koany, etodit akiot naka eseitun nakedenuni: kosodi kojen Noa ebe eŋoŋaros akip kakwap. 12Kidarek bobo apaarasia akanykaarei; kijuka ajele; mam bobo abu koboŋu neejai.
13Kosodi kokaru lokakwat akanykape ka lodiopet, toma olap losodit, kapaaran nasodit naka elap, koonikis akip kakwap. Kopuko Noa arapetait naka ataker kite, ido koany, eonit akwap. 14Kotoma olap lokiareit, kapaaran nakakaisaarei kanukanykaarei naka elap, koono akwap.
15Kotema Edeke Noa atiar, 16
“Kolom kataker, ijo ka akoniberu, ka odwekon, ka aŋor nuka odwekon nepepe kajo. 17
Kitoloma nepepe kajo ŋinibore kere yenejari yenejai nepepe kajo, yenika ŋinikuan kere, ka lueporitos, ka ibaren, ka ŋinibore kere yeneliat kokwap; kouriata noi kesi kakwap, konyaaros, kipuaros kakwap.” 18Kolom Noa ka odweke, ka akeberu, ka aŋor da nuka odweke nepepe kaŋes. 19Ŋolitiaŋ, ka ŋinibore yeneliat, ka ŋinibore yeneporitoi kere, yenelosi kere kakwap, kwape ejaatar atekerinikec, kolomut kataker.
20
Kodukok Noa EJAKAIT etem, kolem kanolitian kere loelai, ka ŋinibore yeneporitoi yenelai, koinak asuban otem. 21
Kiŋu EJAKAIT asakat naeur saa; kiner EJAKAIT kotauke atiar, “Mam bobo ekenokini alup kanuka ituŋanan, naarai aitetemonori nakotau loka ituŋanan erono ameuni koiditeuke; ido mam bobo adanyi ŋinibore kere yenejari kwape abu keswamaa. 22
Eriŋa akwap ejai, mam edaununos apakio nuka aiye, ka aisak, aterot ka aibuse, akamu ka aiporo, apaaran ka akuare.”