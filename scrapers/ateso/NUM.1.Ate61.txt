1
Kotema EJAKAIT Musa kamodiŋ naka Sinai, kotoma owema loka airiamunun, kapaaran nasodit naka elap lokiareit, kokaru lokiareit akaulo kanyounikec kakwap nako Misiri, ebe, 2
“Kimarata yesi ekodet kere loka idwe luka Isirael, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ŋolikiliokit, kwape ejaatar akecekwes; 3Ageun kaluka ikar akaisaarei ka luedeparito, kere luepedorete alosit ojie koIsirael, imarete ijo ka Aaron kes kwape ejaatar irioŋetakec. 4
Ejauni etuŋanan loka ŋiniteker nepepe kayes; ŋolidiopet loepolokinit ekal loka lukapapaake. 5
Lu kes ikiroria luka ituŋa luebwoenenete nepepe kayes: loka Reuben: Elisur okoku loka Sedeur. 6Loka Simeon; Selumiel okoku loka Surisadai, 7
loka Yuda; Nason okoku loka Aminadab, 8loka Isakar; Netanel okoku loka Suar, 9loka Sebulun; Eliab okoku loka Kelon. 10Loka idwe luka Yosep: loka Epuraim; Elisama okoku loka Amikud; loka Manase; Gamaliel okoku loka Peda-sur. 11Loka Benyamin; Abidan okoku loka Gideoni. 12Loka Dan; Akieser okoku loka Amisadai. 13Loka Aser; Pagiel okoku loka Ocuran. 14
Loka Gad; Eliasap okoku loka Deuel. 15Loka Naputali; Akira okoku loka Enan.” 16
Ŋul kes luaponi konyaraunai kotoma okodet, ikapolok luka atekerin nuka lukapapaakec; kes luapolokinito ikekia luka Isirael.
17Koyaŋaasi Musa ka Aaron ituŋa ŋul luebilitai ikecekiroria:. 18
Kotukonokis ekodet kere nepepe kapaaran nasodit naka elap lokiareit, koJimosi lukapapaakec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kwape ejaatar akwesikec. 19
Kwape abu EJAKAIT kicorakinitor Musa, kimar kes kwaŋin kamodiŋ naka Sinai.
20Idwe luka Reuben, ekiyai loka Isirael, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, kwape ejaatar akwesikec, ŋolikiliokit ageun kaluka ikar akaisaarei ka luedeparito, kere luepedorete alosit ojie; 21Ŋul luaponi kimarai kakesi, luka ateker naka Reuben, emwaasi ilukumin akaisaoŋon ka lukanykape ka akwat akany (46,500).
22
Idwe luka Simeon, aturiokec, kwape ejaatar ikekiakec, kwape ejaatar ikalia luka lukapapaakec, ŋul luaponi kimarai kakesi, kwape ejaar etiai loka ikiroriakec, kwape ejaatar akwesikec, ŋolikiliokit ageun kaluka ikar akaisaarei ka luedeparito, kere luepedorete alosit ojie; 23Ŋul luaponi kimarai kakesi, luka ateker naka Simeon, emwaasi ilukumin akaisakany ka lukanykaoŋon ka akwat auni (59,300).
24
Idwe luka Gad, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie: 25Ŋul luaponi kimarai kakesi, luka ateker naka Gad, emwaasi ilukumin akaisaoŋon ka lukany ka akwat akanykape ka akaisakany (45,650).
26
Idwe luka Yuda, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie; 27Ŋul luaponi kimarai kakesi, luka ateker naka Yuda, emwaasi ilukumin akaisakanykaarei ka luoŋon ka akwat akanykape (74,600).
28Idwe luka Isakar, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie; 29Ŋul luaponi kimarai kakesi, luka ateker naka Isakar, emwaasi ilukumin akaisakany ka luoŋon ka akwat aoŋon (54,400).
30Idwe luka Sebulun, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie; 31Ŋul luaponi kimarai kakesi, luka ateker naka Sebulun, emwaasi ilukumin akaisakany ka lukanykaarei ka akwat aoŋon (57,400).
32
Idwe luka Yosep, kes lu, luka idwe luka Epuraim, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie; 33Ŋul luaponi kimarai kakesi, luka ateker naka Epuraim, emwaasi ilukumin akaisaoŋon ka akwat akany (40,500).
34Idwe luka Manase, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie: 35Ŋulluaponi kimarai kakesi, luka ateker naka Manase, emwaasi ilukumin akaisauni ka luarei ka akwat aarei (32,200).
36
Idwe luka Benyamin, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie: 37Ŋul luaponi kimarai kakesi, luka ateker naka Benyamin, emwaasi ilukumin akaisauni ka lukany ka akwat aoŋon (35,400).
38
Idwe luka Dan, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie; 39Ŋul luaponi kimarai kakesi, luka ateker naka Dan, emwaasi ilukumin akaisakanykape ka luarei ka akwat akanykaarei (62,700).
40Idwe luka Aser, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie; 41Ŋul luaponi kimarai kakesi, luka ateker naka Aser, emwaasi ilukumin akaisaoŋon ka lodiopet ka akwat akany (41,500).
42Idwe luka Naputali, aturiokec, kwape ejaatar ikekiakec, kwape ejaatar ikalia luka lukapapaakec, kwape ejaar etiai loka ikiroriakec, ageun kaluka ikar akaisaarei ka luedeparito, kere luepedorete alosit ojie: 43Ŋul luaponi kimarai kakesi, luka ateker naka Naputali, emwaasi ilukumin akaisakany ka luuni ka akwat aoŋon (53,400).
44
Ŋul kes luaponi kimarai, luemarete Musa ka Aaron, ka ikapolok luka Isirael, emwaasi ituŋa itomon ka luarei: ŋinituŋanan kakesi ajai kanuka ekal loka lukapapaake. 45Aso kere luaponi kimarai kodwe luka Isirael kwape ejaatar ikalia luka lukapapaakec, ageun kaluka ikar akaisaarei ka luedeparito, kere luepedorete alosit ojie koIsirael: 46
Kes kere luaponi kimarai emwaasi ilukumin akwat akanykape kaluuni ka akwat akany ka akaisakany (603,550).
47
Konye Ilebin kwape ejaar ateker naka lukapapaakec mam aponi kimarakinai tomakec. 48Naarai abu Edeke kolimok Musa ebe, 49
“Ateker bon naka Lebi ŋes mam jo imari, karaida aimorikikin etiaikec toma otiai loka idwe luka Isirael: 50
Konye kodakak ijo Ilebin aidar ewema lokalaunan loka aitejenunet, ka iboro kere lukotoma, ka iboro kere luejaatar; edakete kesi ewema lokalaunan, ka iboroke kere; ijaanakinete ŋes, ido idukurete kesi airimor ewema lokalaunan. 51
Naitobwosere ewema lokalaunan, Ilebin kes eusete iloin ka anunuk da; ido naibubukinere ewema, Ilebin kes ibubukinete: ido eario eloŋwait kere loikunyuni die kewema. 52Ibubuete idwe luka Isirael iwemanakec, ŋinituŋanan owai loitebeitai aketeker, ŋinituŋanan owai loka emederake, kwape ejaatar irioŋetakec. 53
Konye idukurete Ilebin airimor ewema lokalaunan loka aitejenunet, kinyek anyunyura abunokin ekodet loka idwe luka Isirael: ido idarete Ilebin ewema lokalaunan loka aitejenunet.” 54Kiswamata idwe luka Isirael kwaŋin; kere kwape kicorakinia EJAKAIT Musa, kiswamata kwaŋin.