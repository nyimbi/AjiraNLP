1Akiro nuka ekabaka Lemuel: abwokon naesisianakini totoke.
2Anyoika tope, okokuka?
Anyoika okoku loka akoikika?
Anyoika da, ijo okoku loka aiyaposioka?
3
Sirikiinak aŋor akonigogoŋ,
Karaida ikonirotin neejaas ŋun nuemudianarete ikabakan.
4
Mere nuka ikabakan, ijo Lemuel,
mere nuka ikabakan aimat ebino;
Karaida ikapolok einer atiar, “Ai bo eja nuitemerete?”
5
Kinyeis aimat, kosodete ikisila aimurwokin,
Kosodete aibelokin etube loka etuŋanan kere loiticanio.
6
Koinanakinete nuitemerete ŋol loeapikinit aolior,
Ebino da lueriebasi kotauon:
7Komata, kimurwokis icanikec,
Kinyeis akiitun bobo aburunikec.
8Kooŋ akoniituk kanuka ebaŋ,
Kirabak ŋul kere luasilikis.
9
Kooŋ akoniituk, kotub kotenan,
Kotubonokinenei lukican ka luilwaritos.
10Aberu naejok, iŋai epedori adumun?
Naarai itelekarit noi etiaike amor nukareŋak nuka akais.
11Emunokina etau loka okilenike ŋes,
Kwabo mam etwaniari ameda.
12Iswamanakini ŋes nuejok, kwabo mere nueroko
Apaarasia kere nuka aijarake.
13Emoi ŋesi ajulo ka abirai,
Iswamai kakukuranut kakaninike.
14Eputosi kameerin nukagwelanar,
Eyaŋaununei ikenyamat kama elwana.
15
Edilokini anyoun eriŋa akwap iwalara,
Einakini lukokaleke lunyaman,
Ekorakini apesuruke akeceswamisio.
16Irerei emanikor, kosodi agwel:
Araito nuka akaninike ŋes iraia emanikor loka emusabibu.
17Eeni ŋesi aŋabetake kagogoŋ,
Itogogoŋi akaninike.
18Eanyuni ebe luegwelanari einunete ameda:
Mam eduŋei aketala kuare.
19Ibwaikini akekanin akitoi napopiret,
Itiŋito akekanin akitoi nawojis eusi.
20Igagaunit lukican kakekanin,
Eebo, eriori akekanin neejaas luilwaritos.
21Mam ekurianar ŋesi aaterot kanuka lukokaleke,
Naarai enapito lukokaleke kere inapen lukareŋak.
22Iswamanakini aimuketa;
Enapenenei ebaputa loejok ka lumugeik.
23
Ejenunio okilenike korutei,
Iboienenei kanen kama ejaas lukapolok luka akwap.
24Esonyununei inapen luka ebaputa kogwelanari,
Ijaikini da ikagwelanarak ausio nukaŋabes.
25
Inapeneke kes aibuses ka aiyoŋ;
Ekieniei apaarasia nuepote.
26Eooŋi akeituk kacoa;
Aisisianakin nakasianut ejaenena aŋajepeke.
27
Ericit noi iponesio lukokaleke,
Ido mam enyami inyamat lukaloŋwanut
28
Enyounete ikedwe enyaraete nakarereŋ:
Okilenike da, ituri ŋes atiar;
29“Eswamata aŋor nuipu nuejok,
Konye ca ijo ŋes itelekarit kere.”
30
Eisupane iŋalai, atemelel da erai aloŋ:
Konye aberu naeyoŋit EJAKAIT itureneneo.
31Koinak ŋes araito nuka akaninike;
Iturenenete da aswamisioke ŋes korutei.