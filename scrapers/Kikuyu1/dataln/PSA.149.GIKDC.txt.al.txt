1  Goocaai MWATHANI! Inĩraai MWATHANI rwĩmbo rwerũ, mũkumĩriei kĩũnganoinĩ kĩa andũ aake arĩa ehokeku! 

2  Isiraeli, kena nĩ ũndũ wa Mũkũũmbi; canjamũkaai, andũ a Zayuni, nĩ ũndũ wa mũthamaki wanyu! 

3  Goocaai rĩĩtwa rĩake mũkĩrũũgarũũgaga; mũkumiei mũkĩhũũraga tamburini na ngita! 

4  Nĩ ũndũ MWATHANI nĩakenagio nĩ andũ aake; nĩaheaga arĩa menyiihagia ũhootani. 

5  Andũ arĩa ehokeku nĩmakene nĩ ũndũ wa kũhootana; nĩmaraare magĩkũngũiya ũtukũ wothe. 

6  Nĩmagooce Ngai maanĩrĩire manyiitĩĩte hiũ ciao cia njora noore wega, 

7  merĩhĩrie harĩ ndũũrĩrĩ, na maherithie andũ. 

8  Moohe athamaki aacio na mabĩngũ, atongoria aacio mamoohe na nyororo; 

9  maherithie ndũũrĩrĩ ta ũrĩa Ngai aathanĩĩte. Ũcio-rĩ, nĩguo ũhootani wa andũ arĩa ehokeku. Goocaai MWATHANI!

