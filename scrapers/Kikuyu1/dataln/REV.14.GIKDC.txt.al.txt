1   Ngĩcooka ngĩrora, ngĩona hau kĩrĩmainĩ gĩa Zayuni harũũgamĩĩte Gatũrũme, na hamwe naake nĩhaarĩ andũ arĩa ngiri igana rĩa mĩrongo ĩna na inya (

144  ,

2  Ngĩcooka ngĩigua mũgambo kuuma igũrũ matuinĩ wagambaga ta ndururumo ya maaĩ, o na ta marurumĩ manene. Naguo mũgambo ũcio ndaiguire waigwĩkaga ta wa aini makĩhũũra inanda ciao. 

3  Nao mainaga rwĩmbo rwerũ me mbere ya gĩtĩ kĩa ũnene na mbere ya ciũmbe iria inya i muoyo, o na mbere ya athuuri arĩa. Gũtirĩ mũndũ ũngĩahotire kwĩruta rwĩmbo rũu tiga o ro andũ acio ngiri igana rĩmwe rĩa mĩrongo ĩna na inya (

144  ,

4  Andũ acio nĩ arĩa matarĩ methaahia na gũthiĩ na andũ a nja; acio nĩ andũ arĩa athingu. Andũ acio nĩ o marũmagĩrĩra Gatũrũme o kũrĩa guothe egũthiĩ. Ningĩ makũũrĩĩtwo kuuma kũrĩ andũ arĩa angĩ magatuĩka a mbere kũneanwo kũrĩ Ngai na kũrĩ Gatũrũme. 

5   O matirĩ hĩndĩ marĩ maaria maheeni; matirĩ ũndũ mangĩcuukĩrwo. Araika arĩa atatũ 

6  Ningĩ ngĩcooka ngĩona mũraika ũngĩ oombũkĩire igũrũ rĩerainĩ, e na Ũhoro ũrĩa Mwega wa tene na tene akaumenyithie andũ arĩa matũũraga thĩ, andũ a ndũũrĩrĩ ciothe, mĩhĩrĩga yothe, thiomi ciothe, na iruka ciothe. 

7  Agĩkĩanĩrĩra akiuga atĩrĩ, “Heei Ngai gĩtĩĩo na mũmũgooce! Nĩ amu ihinda rĩake rĩa gũtuanĩra nĩrĩkinyu. Thaathaiyai ũrĩa wombire igũrũ, thĩ, iria, na ithima cia maaĩ!” 

8   Naake mũraika ũngĩ wa keerĩ akĩrũmĩrĩra ũcio wa mbere akiugaga atĩrĩ, “Babiloni ĩrĩa nene nĩ ngũu! Babiloni itũũra rĩrĩa rĩatũmire andũ oothe manyue ndibei yarĩo ya maũndũ ma waganu nĩ ngũu!” 

9  Naake mũraika ũngĩ wa gatatũ akĩrũmĩrĩra acio angĩ eerĩ akiugaga aanĩrĩire atĩrĩ, “Mũndũ angĩthaathaiya nyamũ ĩyo o na mũhianano wayo, na agĩe na rũũri rwayo thiithiinĩ wake kana guokoinĩ gwake, 

10   o naake nĩakaanyua ndibei ya mang'ũrĩ ma Ngai ĩĩkĩrĩĩtwo gĩkombeinĩ kĩa maraakara maake ĩtatukanĩĩtio na kĩndũ! Ũrĩa ũngĩĩka ũguo akaaherithio na mwaki na ũbiriiti mbere ya araika arĩa atheru o na ya Gatũrũme. 

11   Nayo ndoogo ya mwaki ũrĩa ũmaherithagia ĩrĩthiaga na igũrũ kinya tene na tene. Nao andũ arĩa mathaathayagia nyamũ o na mũhianano wayo, o na arĩa oothe me na rũũri rwa rĩĩtwa rĩayo matikoonaga ũhuurũko mũthenya na ũtukũ.” 

12  Haaha nĩhabatarainie ũkirĩrĩria wa andũ a Ngai arĩa mahingagia maathani maake na matũũragia wĩtĩkio wao thĩinĩ wa Jesũ. 

13  Ngĩcooka ngĩigua mũgambo kuuma matuinĩ ũkiuga atĩrĩ, “Andĩka ũũ: Kũraathimwo nĩ andũ arĩa kuuma rĩu marĩkuaga me wĩrainĩ wa Mwathani.” Roho ekuuga atĩrĩ, “Ĩĩ, nĩaraathime kũna! Nĩ geetha mahuurũkio mĩnoga yao, tondũ ciĩko ciao nĩimoimĩĩte thuutha.” Magetha ma thĩ 

14   Ngĩcooka ngĩrora igũrũ ngĩona itu rĩerũ, na ũrĩa warĩikarĩire aahaanaga ta mũrũ wa mũndũ. Mũtwe wake warĩ na thũmbĩ ya thahabu, na guoko gwake kwanyiitĩĩte rũhiũ rũũgĩ rwa kũgetha. 

15   Naake mũraika ũngĩ akiuma Hekaarũinĩ, akĩanĩrĩra na mũgambo mũnene akĩĩra ũcio waikarĩire itu atĩrĩ, “Oya rũhiũ rwaku rũũgĩ rwa kũgetha ũgethe, amu ihinda rĩa kũgetha nĩikinyu; magetha ma thĩ nĩmakũrũ biũ ma kũgethwo!” 

16  Kwoguo ũcio waikarĩire itu agĩikia rũhiũ rwake rwa kũgetha thĩ, namo magetha ma thĩ makĩgethwo. 

17  Naake mũraika ũngĩ akiuma Hekaarũ ĩyo ĩ kũu matuinĩ o naake arĩ na rũhiũ rũũgĩ rwa kũgetha. 

18  Na rĩĩrĩ, mũraika ũngĩ, ũrĩa wabaragĩrĩra mwaki agĩũka oimĩĩte kĩgongoonainĩ, akĩanĩrĩra ũcio warĩ na rũhiũ rwa kũgetha akĩmwĩra atĩrĩ, “Oya rũhiũ rwaku rwa kũgetha ũgethe imanjĩka cia thabibũ kuuma mĩgũndainĩ ya thabibũ kũũrĩa thĩ, amu thabibũ nĩ njĩru!” 

19  Kwoguo mũraika agĩikia rũhiũ rwake rwa kũgetha thĩ, akĩgetha thabibũ kuuma mĩthabibũinĩ, agĩciikia kĩhihĩroinĩ kĩnene gĩa thabibũ kĩa maraakara ma Ngai maarĩrĩmbũkaga. 

20   Nacio thabibũ ikĩhihĩrwo kĩhihĩroinĩ kĩarĩ nja ya itũũra, nayo thakame ĩkiuma kĩhihĩroinĩ kĩu ĩrĩ nyingĩ o ta kĩguũ, ĩgĩtherera kiromita magana matatũ (

300  ), naguo ũriku wayo warĩ ta mita igĩrĩ.

