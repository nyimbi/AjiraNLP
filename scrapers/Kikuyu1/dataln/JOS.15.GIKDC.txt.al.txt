1  Bũrũri ũrĩa wagaĩirwo mũhĩrĩga wa Juda, kũringana na mbarĩ ciaguo, wakinyire o mũhakainĩ wa bũrũri wa Edomu, na kĩanda biũ werũinĩ wa Zini. 

2  Mũhaka ũyũ wa mwena wa na kĩanda wambĩrĩirie mũthiainĩ wa na kĩanda wa iria rĩa Cumbĩ, 

3  ũgathiĩ ũkahĩtũkĩra mwena wa na kĩanda wa mwanya wa Akirabimu, ũgakinya Zini. Ũgacooka ũkagerera mwena wa na kĩanda wa Kadeshi Barinea, ũgathiĩ wĩgiritanĩĩtie na Hezironi, ũkaambata ũgakinya Adari, ũgacooka ũkeegata ũkeerekera Karika. 

4  Woima hau ũgathiĩ na mbere nginya Azimoni. Kuuma hau ũgathiĩ wambatanĩĩtie na karũũĩ karĩa karĩ mũhakainĩ wa Misiri, ũkarĩĩkĩrĩra o iriainĩ rĩa Mediteraneani. Ũcio nĩguo warĩ mũhaka wa na mwena wa na kĩanda wa bũrũri wa Juda. 

5  Naguo mũhaka wa mwena wa irathĩro warĩ iria rĩa Cumbĩ, kwambata ũguo o nginya harĩa rũũĩ rwa Jorodani rũitĩrĩire iria rĩu rĩa Cumbĩ. Naguo mũhaka wa mwena wa na rũgongo woimĩĩte harĩa rũũĩ rwa Jorodani rũitĩrĩire iria rĩa Cumbĩ, 

6  Kuuma hau ũkaambata o nginya Bethi Hogila, ũgacooka ũkagerera mwena wa na rũgongo wa Bethi Araba kũng'ethera gĩtuamba kĩa Jorodani. Ningĩ mũhaka ũcio ũkaambata ũgakinya ihigainĩ rĩa Bohani (Bohani aarĩ mũrũ wa Reubeni). 

7  Woima hau ũkaambata uumĩĩte gĩtuambainĩ gĩa Thĩĩna ũgakinya Debiri, ũgathiĩ wĩgatĩĩte ũroreete Giligali, kũng'ethera Mwanya wa Adumimu, ũrĩa ũrĩ mwena wa na kĩanda wa gĩtuamba kĩu. Mũhaka ũcio ũgathiĩ o ro ũguo, o nginya ithimainĩ cia Enishemeshi ũkoimĩrĩra Enirogeli. 

8  Ningĩ mũhaka ũcio ũkaambata ũgereire gĩtuambainĩ kĩa Hinomu mwena wa na kĩanda wa kĩrĩma kĩrĩa itũũra rĩa Jerusalemu rĩakĩĩtwo igũrũ wakĩo. (Itũũra rĩa Jerusalemu hĩndĩ ĩyo rĩarĩ rĩa Ajebusi.) Ũgacooka ũgathiĩ na mbere wambatĩĩte o nginya gacũmbĩrĩ ga kĩrĩma mwena wa na ithũĩro wa gĩtuamba kĩa Hinomu, mũthiainĩ wa na igũrũ wa gĩtuamba kĩa Arefai. 

9  Kuuma hau ũgathiĩ ũgakinya Ithimainĩ cia Nefitoa, ũgacooka ũgathiĩ o nginya matũũrainĩ marĩa marĩ hakuhĩ na kĩrĩma kĩa Efironi. Mũhaka ũcio ũkeegonyera hau werekeire Baala (kana Kiriathu Jearimu). 

10  Ũgacooka ũgathiũrũrũka na mwena wa ithũĩro wa Baala ũkarora na bũrũri ũrĩa ũrĩ irĩma wa Edomu, ũkagerera na igũrũ wa kĩrĩma kĩa Jearimu (kana Keshaloni), ũgaikũrũka o nginya Bethi Shemeshi, o na ũkahĩtũka Timina. 

11  Ningĩ ũgathiĩ nginya kĩrĩmainĩ kĩrĩa kĩrĩ mwana wa na rũgongo wa Ekironi, ũgacooka ũkeegata werekeire Shikeroni, ũkahĩtũkĩra Kĩrĩmainĩ kĩa Baala, ũgathiĩ o ro ũguo o nginya Jamunia. Mũhaka ũcio warĩĩkĩrĩire iriainĩ rĩa Mediteraneani. 

12  Mũhaka wa mwena wa ithũĩro warĩ ndeere cia iria rĩu rĩa Mediteraneani. Ĩyo nĩ yo mĩhaka ya bũrũri ũrĩa wagaĩirwo mũhĩrĩga wa Juda kũringana na mbarĩ ciaguo. Kalebu kũhoota Heburoni na Debiri (Ati 

1  .

11  -

15  ) 

13   Naake Joshua agĩkĩhe Kalebu mũrũ wa Jefune, ũrĩa warĩ wa mũhĩrĩga wa Juda, igai rĩa gĩthaka mũhĩrĩgainĩ wa andũ a Juda, o ta ũrĩa aathĩĩtwo nĩ MWATHANI eeke. Aagaĩirwo Heburoni, itũũra rĩrĩa rĩarĩ rĩa Ariba, ithe wa Anaki. 

14  Naake Kalebu akĩingata njiarwa cia Anaki kuuma itũũrainĩ rĩu; nacio nĩcio mbarĩ cia Sheshai, Ahimani, na Talimai. 

15  Ningĩ akiuma kũu, akĩambata nĩguo agatharĩkĩre andũ arĩa maatũũraga Debiri. (Rĩĩtwa rĩa itũũra rĩu mbere ĩyo rĩarĩ Kiriathu Seferi.) 

16  Naake Kalebu agĩkiuga atĩrĩ, “Mũndũ ũrĩa ũkũhota gũtuunyana itũũra rĩa Kiriathu Seferi nĩngũmũhe mwarĩ wakwa Akisa atuĩke mũtumia wake.” 

17  Naake Othinieli, mũũriũ wa mũrũ wa nyina na Kalebu ũrĩa wetagwo Kenazi, agĩtuunyana itũũra rĩu. Kalebu agĩkĩmũhe mwarĩ Akisa atuĩke mũtumia wake. 

18  Na rĩĩrĩ, mũthenya wa ũhiki Othinieli akĩringĩrĩria Akisa ahooe ithe mũgũnda. Naake Akisa agĩkiuma igũrũ wa ndigiri yake, naake Kalebu akĩmũũria atĩrĩ, “Nĩ kĩĩ ũbatairio nĩkĩo?” 

19  Akisa akĩmũcookeria atĩrĩ, “Ndĩrenda ũhe kĩheeo; ndagũthaitha he kũndũ kwĩ na ithima cia maaĩ, nĩ ũndũ mũgũnda ũrĩa ũũheete wĩ bũrũriinĩ ũtarĩ maaĩ.” Naake Kalebu agĩkĩmũhe ithima cia maaĩ iria ciarĩ mwena wa na rũgongo, na wa na kĩanda. Matũũra ma mũhĩrĩga wa Juda 

20  Ũcio nĩguo bũrũri ũrĩa mũhĩrĩga wa Juda kũringana na mbarĩ ciaguo wagaĩirwo. 

21  Matũũra maao marĩa manene marĩa maarĩ na kĩanda biũ, hakuhĩ na mũhaka wa bũrũri wa Edomu nĩ: Kabizeeli, Ederi, Jaguri, 

22  Kina, Dimona, Adada, 

23  Kedeshi, Hazoru, Ithinani, 

24  Zifu, Telemu, Bealothu, 

25  Hazoru Hadata, Keriothu Hezironi (kana Hazoru), 

26  Amamu, Shema, Molada, 

27  Hazari Gada, Heshimoni, Bethipeletu, 

28  Hazari Shuali, Beerisheba, Biziothia, 

29  Baala, Iimu, Ezemu, 

30  Elitoladi, Kesili, Horima, 

31  Zikilagi, Madimana, Sanisana, 

32  Lebaothu, Shilihimu, Aini, na Rimoni. Matũũra macio moothe maarĩ mĩrongo ĩĩrĩ na kenda, hamwe na icagi iria ciamathiũrũrũkĩirie. 

33  Namo matũũra marĩa maarĩ ciandainĩ cia irĩma nĩ: Eshitaoli, Zora, Ashina, 

34  Zanoa, Enganimu, Tapua, Enamu, 

35  Jaramuthu, Adulamu, Soko, Azeka, 

36  Shaaraimu, Adithaimu, Gedera, na Gederothaimu. Moothe maarĩ matũũra ikũmi na mana hamwe na icagi iria ciamathiũrũrũkĩirie. 

37  Matũũra mangĩ ma andũ a Juda maarĩ: Zenani, Hadasha, Migidaligadi, 

38  Dileani, Mizipa, Jokitheeli, 

39  Lakishi, Bozikathu, Egiloni, 

40  Kaboni, Lahamamu, Kithilishu, 

41  Gederothu, Bethidagoni, Naama, na Makeda. Moothe maarĩ matũũra ikũmi na matandatũ hamwe na icagi iria ciamathiũrũrũkĩirie. 

42  Matũũra mangĩ maao maarĩ: Libina, Etheri, Ashani, 

43  Ifita, Ashina, Nezibu, 

44  Keila, Akizibu, Maresha. Moothe maarĩ matũũra kenda, hamwe na icagi iria ciamathiũrũrũkĩirie. 

45  O na ningĩ nĩmaarĩ na itũũra rĩa Ekironi, hamwe na icagi ciarĩo, 

46  o na matũũra moothe, na icagi ciothe iria ciarĩ hakuhĩ na Ashidodu, kuuma Ekironi nginya o iriainĩ rĩa Mediteraneani. 

47  O na matũũra ma Ashidodu na Gaza, o hamwe na icagi ciamo, kuuma karũũĩinĩ karĩa ke mũhakainĩ wa Misiri nginya hũgũrũrũinĩ cia iria rĩa Mediteraneani. 

48  Matũũra maao marĩa maarĩ bũrũriinĩ ũrĩa ũrĩ irĩma nĩ; Shamiru, Jatiri, Soko, 

49  Dana, Kiriathu Seferi (kana Debiri), 

50  Anabu, Eshitemoa, Animu, 

51  Gosheni, Holoni, na Gilo. Moothe maarĩ matũũra ikũmi na rĩmwe hamwe na icagi iria ciamathiũrũrũkĩirie. 

52  Ningĩ maarĩ na Araba, Duma, Eshani, 

53  Janimu, Bethi Tapua, Afeka, 

54  Humuta, Heburoni, na Zioru. Moothe maarĩ matũũra kenda hamwe na icagi iria ciamathiũrũrũkĩirie. 

55  O na maarĩ na Maoni, Karimeli, Zifu, Juta, 

56  Jezireeli, Jokideamu, Zanoa, 

57  Kaini, Gibea, na Timina. Moothe maarĩ matũũra ikũmi hamwe na icagi iria ciamathiũrũrũkĩirie. 

58  Ningĩ nĩmaarĩ na Halihuli, Bethizuri, Gedori, 

59  Maarathu, Bethanothu, na Elitekoni. Moothe maarĩ matũũra matandatũ o hamwe na icagi iria ciamathiũrũrũkĩirie. 

60  Na Kiriathu Baali (kana Kiriathu Jearimu), na Raba, matũũra meerĩ, o hamwe na icagi iria ciamathiũrũrũkĩirie. 

61  Namo matũũra maao marĩa maarĩ werũinĩ maarĩ: Bethi Araba, Midini, Sekaka, 

62  Nibishani, itũũra rĩa Cumbĩ, na Enigedi. Moothe maarĩ matũũra matandatũ, hamwe na icagi iria ciamathiũrũrũkĩirie. 

63   No rĩĩrĩ, andũ a Juda matiahotire kũrutũrũra Ajebusi, arĩa maatũũraga Jerusalemu. Ajebusi acio matũũranagia na andũ a Juda nginyagia ũũmũũthĩ.

