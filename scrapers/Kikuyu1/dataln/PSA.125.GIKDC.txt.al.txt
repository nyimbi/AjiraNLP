1  Arĩa mehokeete MWATHANI mahaana kĩrĩma gĩa Zayuni kĩrĩa gĩtangĩenyenyeka o na atĩa, na gĩgũtũũra kĩĩhandĩĩte nginya tene na tene. 

2  O ta ũrĩa irĩma ithiũrũrũkĩirie Jerusalemu, noguo MWATHANI athiũrũrũkĩirie andũ aake rĩu nginya tene na tene. 

3  Andũ arĩa aaganu matigũtũũra maathaga bũrũri wa andũ arĩa athingu; mangĩtũũra meekaga ũguo-rĩ, andũ arĩa athingu o nao mahota gwĩka ũũru. 

4  MWATHANI, ĩka wega andũ arĩa eega, o arĩa matarĩ ũcuuke ngoroinĩ ciao. 

5  No rĩĩrĩ, MWATHANI, ũkĩherithia arĩa matarũmagĩrĩra njĩra yaku, herithia o na arĩa meekaga ũũru. Isiraeli kũroikara na thaayũ!

