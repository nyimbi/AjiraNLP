Gũtaarĩria
Rĩrĩa andũ arĩa mataarĩ Ayahudi maahunjĩirio Ũhoro ũrĩa Mwega na makĩwĩtĩkĩra, nĩkwambĩrĩirie kũũrio kana mũndũ no mũhaka arũmĩrĩre Watho wa Musa nĩguo atuĩke Mũkristiano kũna. Paũlũ nĩoigĩĩte atĩ ũndũ ũcio ndwarĩ na bata. Gĩtũmi nĩ tondũ ũndũ ũrĩa ũtũmaga andũ maikare me rũmwe na Kristũ nĩ wĩtĩkio wiki, na nĩguo ũtũmaga andũ oothe makorwo maiguithanĩĩtio na Ngai. Thĩinĩ wa makanitha ma Galatia, kũrĩa kwarĩ bũrũriinĩ ũrĩa wathagwo nĩ Aroma wa Asia Niini, nĩkwagĩire na andũ maakararirie Paũlũ makiuga atĩ mũndũ no mũhaka arũmĩrĩre Watho wa Musa o naguo, nĩguo akorwo aigwithanĩĩtio na Ngai.
Marũa maya ma Paũlũ kũrĩ Agalatia maandĩkirwo nĩ geetha macookie andũ arĩa maahĩtithagio nĩ ũrutani wa maheeni wĩtĩkioinĩ ũrĩa wa ma na mĩtugoinĩ ĩrĩa mĩkinyanĩru. Paũlũ aambĩrĩirie na kũgitĩra kĩhooto gĩake gĩa gũkorwo arĩ mũtũmwo wa Jesũ Kristũ. Oigĩĩte agwatĩirie atĩ gwĩtwo gwake atuĩke mũtũmwo gũtioimire kũrĩ mũndũ o na ũmwe kwoimire kũrĩ Ngai, naguo wĩra wake wa kũhunjia werekereetio makĩria kũrĩ andũ arĩa mataarĩ Ayahudi. Nĩacookeete agathiĩ na mbere akoiga atĩ andũ maiguithanagio na Ngai nĩ ũndũ wa gwĩtĩkia tu. Icunjĩinĩ cia kũrĩĩkia Paũlũ nĩonanĩĩtie atĩ mũtugo wa Ũkristiano uumaga wendoinĩ ũrĩa wonekaga kuumana na gwĩtĩkia Kristũ.
Maũndũ marĩa marĩ marũainĩ maya
Gũtaarĩria 1.1-10
Ũhoti wa Paũlũ ta mũtũmwo 1.11--2.21
Ũhoro Ũrĩa Mwega wa wega wa Ngai 3.1--4.31
Wĩyathi na wĩra wa Mũkristiano 5.1--6.10
Kũrĩĩkia 6.11-18