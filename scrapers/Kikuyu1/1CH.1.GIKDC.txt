Kuuma Adamu nginya Aburahamu
(Kĩa 5.1-32; 10.1-32; 11.10-26)
1Adamu aarĩ ithe wa Sethu, naake Sethu aarĩ ithe wa Enoshu, naake Enoshu aarĩ ithe wa Kenani, 2naake Kenani aarĩ ithe wa Mahalaleli, naake Mahalaleli aarĩ ithe wa Jaredi. 3Jaredi aarĩ ithe wa Enoku, naake Enoku aarĩ ithe wa Methusela, naake Methusela aarĩ ithe wa Lameki, 4naake Lameki aarĩ ithe wa Noa. Noa aarĩ ithe wa aariũ atatũ: Shemu, Hamu, na Jafethi.
5Aariũ a Jafethi maarĩ: Gomeri, Magogu, Madai, Javani, Tubali, Mesheki, na Tirasi. 6Aariũ a Gomeri maarĩ: Ashikenazu, Rifathu, na Togarima. 7Nao aariũ Javani maarĩ: Elishahu, Sipania, Kuporo, na Rodo.
8Aariũ a Hamu maarĩ: Kushi, Misiri, Libia,na Kanaani. 9Nao aariũ a Kushi maarĩ: Seba, Havila, Sabita, Raama, na Sabiteka. Nao aariũ a Raama maarĩ: Sheba na Dedani. 10Kushi nĩaciarĩirwo kaana ga kahĩĩ geetagwo Nimurodi. Nimurodi nĩ we watuĩkire mũndũ njamba wa mbere gwathana gũũkũ thĩ. 11Na rĩĩrĩ, Misiri aarĩ ithe wa andũ a Lidia, Anani, Lehabi, Nafituhi, 12Pathirusi, Kasiluhi na Kirete. Afilisiti moimire Kirete. 13Kanaani nĩwe warĩ ithe wa Sidoni na Hethi. Sidoni nĩ we warĩ mũũrũwe wa irigithaathi. 14Ningĩ Kanaani nowe warĩ ithe wa Ajebusi, Aamori, Agirigashi, 15Ahivi, Aariki, Asini 16Aarivadi, Azemari, na Ahamathi.
17Nao aariũ a Shemu maarĩ: Elamu, Asiria, Aripakishadi, Ludia, Aramu, Uzu, Hulu, Getheru, na Mesheki. 18Aripakishadi aarĩ ithe wa Shela, naake Shela aarĩ ithe wa Eberi. 19Eberi aarĩ ithe wa aariũ eerĩ. Ũmwe eetagwo Peregu, amu matukũinĩ maake andũ a thĩ nĩmaagayũkanĩĩte. Mũũriũ ũcio ũngĩ eetagwo Jokitani.
20Jokitani aarĩ ithe wa Alimodadi, Shelefu, Hazarimavethu, Jera 21Hadoramu, Uzali, Dikila, 22Ebali, Abimaeli, Sheba, 23Ofiri, Havila, na Jobabu.
24Naruo rũrĩra rwa Shemu nginya Aburamu rwahaanaga ta ũũ: Shemu, Aripakishadi, Shela 25Eberi, Pelegu, Reu 26Serugu, Nahori, Tera, 27na Aburamu (na nĩwe Aburahamu.)
Njiarwa cia Ishumaeli
(Kĩa 25.12-16)
28Aariũ a Aburahamu maarĩ Isaaka na Ishumaeli. 29Nao aariũ a Ishumaeli nĩ o maarĩ maithe ma mĩhĩrĩga ikũmi na ĩĩrĩ nayo nĩ ĩno: Nabaiothi (nĩ we warĩ wa irigithaathi), Kedari, Adibeli, Mibisamu, 30Mishima, Duma, Masa, Hadadi, Tema, 31Jeturu, Nafishi, na Kedema. Acio nĩ o maarĩ aariũ a Ishumaeli.
32Aburahamu aarĩ na mũtumia wa kũigwo wetagwo Ketura, naake aamũciarĩire aariũ atandatũ, nĩ o Zimirani, Jokishani, Medani, Midiani, Ishibaku, na Shua. Jokishani aarĩ ithe wa Sheba na Dedani. 33Naake Midiani aarĩ ithe wa Efa, Eferi, Hanoku, Abida, na Elidaha.
Njiarwa cia Esau
(Kĩa 36.1-19)
34Isaaka mũrũ wa Aburahamu aarĩ ithe wa aariũ eerĩ, Esau na Jakubu. 35Esau aarĩ ithe wa Elifazi, Reueli, Jeushi, Jalamu, na Kora. 36Elifazi aarĩ ithe wa Temani, Omari, Zefo, Gatamu, Kenazi, Timina, na Amaleki. 37Naake Reueli aarĩ ithe wa Nahathu, Zera, Shama, na Miza.
Andũ arĩa maatũũraga Edomu kĩambĩrĩriainĩ
(Kĩa 36.20-30)
38-42Andũ arĩa maatũũraga bũrũri wa Edomu kĩambĩrĩriainĩ maarĩ njiarwa cia aariũ aya Seiru:
Lotani aarĩ ithe wa Hori na Homamu. (Lotani aarĩ na mwarĩ wa nyina wetagwo Timina.)
Shobali aarĩ ithe wa Alivani, Manahathu, Ebali, Shefi, na ya Onamu.
Zibeoni aarĩ ithe wa aariũ eerĩ: Aia na Ana. Ana aarĩ ithe wa Dishani, naake Dishani aarĩ ithe wa Hamurani, Eshibani, Ithirani, na Kerani.
Ezeri aarĩ ithe wa Bilihani, Zaavani, na Jaakani.
Naake Dishani aarĩ ithe wa Uzu na Arani.
Athamaki a Edomu
(Kĩa 36.31-43)
43-50Na rĩĩrĩ, athamaki aya nĩ o maathanaga bũrũriinĩ wa Edomu, gũtaanagĩa athamaki bũrũriinĩ wa Isiraeli, na maarũmanĩrĩire ta ũũ:
Bela mũrũ wa Beori wa kuuma itũũra rĩa Dinihaba
Jobabu mũrũ wa Zera wa kuuma itũũra rĩa Bozira
Hushamu wa kuuma bũrũri wa Temani
Hadadi mũrũ wa Bedadi wa kuuma itũũra rĩa Avithi (nĩ we wahootire Amidiani mbaarainĩ ĩrĩa yarũĩirwo bũrũriinĩ wa Moabi)
Samula wa kuuma itũũra rĩa Masireka
Shaulu wa kuuma itũũra rĩa Rehobothu, rũũĩinĩ rwa Farati
Baali Hanani mũrũ wa Akiboru
Hadadi wa kuuma itũũra rĩa Pau (mũtumia wake eetagwo Mehetabeli, mwarĩ wa Matiredi na mũcũkũrũ wa Mezahabu.)
51Andũ a Edomu maagayanĩĩtio na mĩhĩrĩga ta ũũ:
Timina, Aliva, Jethethi
52Oholibama, Ela, Pinoni,
53Kenazi, Temani, Mibizari
54Magidieli, na Iramu.