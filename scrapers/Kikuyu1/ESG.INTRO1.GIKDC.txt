Gũtaarĩria
Ibuku rĩa Esiteri rĩraheana ũhoro wa ũrĩa Ngai aahonokirie rũũrĩrĩ rwake na njĩra ya mũtumia o ta Ibuku rĩa Judithi.
Ayahudi maathaamĩirio Perisia magĩthiĩ gũtũũra kuo. Hamani, Mũperisia mũũru na wĩ na ũhoti wothe agatua atĩ nĩekũmaniina biũ. Hĩndĩ o ĩyo Esiteri, mũirĩĩtu Mũyahudi agatuĩka kwini, agataarwo nĩ maamawe Moridekai, na akahonokia Ayahudi. Ũhoro ũkagarũrũka Hamani agaitwo, naake Moridekai agatuuo mũnene handũ haake. Ayahudi makeerĩhĩria, makooraga thũ ciao. Nĩ ũndũ wa gũkũngũĩra ũhootani ũcio wao makaambĩrĩria Thigũkũ ya “Purimu,” na makaiguanĩra atĩ nĩmarĩmĩkũngũagĩra mwaka o mwaka kuuma hĩndĩ ĩyo.
Ibuku rĩa Esiteri nĩ maita meerĩ: rĩmwe ikuhĩ mũno rĩrĩa rĩrĩ thĩinĩ wa rũthiomi rwa Kĩhibirania, na rĩngĩ iraiharaihu na rũthiomi rwa Kĩngiriki. Rĩa rũthiomi rwa Kĩngiriki rĩrĩ na icunjĩ itarĩ ho thĩinĩ wa rĩa rũthiomi rwa Kĩhibirania. Nacio icunjĩ icio ciandĩkĩĩtwo na ndemwa ihaana ta ikomeete haniini (italics) na nĩcio ici:
(1) Kĩrooto kĩa Moridekai na gũtaũrwo gwakĩo 1.1-17; 10.1-10
(2) Mawatho meerĩ ma mũthamaki Ahasuerusu 3.1-7; 8.1-24
(3) Ihooya rĩa Moridekai na Esiteri 4.1-30
(4) Esiteri gũthiĩ kwa mũthamaki Ahasuerusu 4.1-15
Icunjĩ icio itarĩ ho thĩinĩ wa rũthiomi rwa Kĩhibirania no nĩnyongerere rũthiomiinĩ rwa Kĩngiriki, irĩ na ũndini mũingĩ mũno.
Ibuku rĩrĩ rĩa Esiteri o na rĩtekũgweta rĩĩtwa rĩa Ngai rĩratũruta atĩ Ngai na ũtugi wake akoragwo hamwe na ithuĩ, na agatongoragia ũndũ o wothe.
Maũndũ marĩa marĩ ibukuinĩ rĩĩrĩ
Esiteri gũtuĩka kwini 1.1--2.23
Mũbango wa Hamani wa kũniina Ayahudi 3.1--5.14
Hamani kũũragwo 6.1--7.10
Ayahudi kũhoota thũ ciao 8.1--10.3l
Koohoro koongereirwo