Kũgooca wega wa MWATHANI
1Goocaai MWATHANI!
Inyuĩ ndungata cia MWATHANI, goocaai rĩĩtwa rĩake.
2Rĩĩtwa rĩa MWATHANI rĩrogoocwo
kuuma rĩu nginya tene na tene.
3Rĩĩtwa rĩa MWATHANI rĩrogoocwo
kuuma irathĩro nginya ithũĩro!
4MWATHANI aathaga ndũũrĩrĩ ciothe;
riiri wake ũrĩ na kũu igũrũ rĩa igũrũ.
5Gũtirĩ ũhaana ta MWATHANI Ngai witũ.
Aikarĩire gĩtĩ gĩake kĩa ũthamaki na kũu igũrũ rĩa igũrũ,
6no nĩainamagĩrĩra acũũthĩrĩrie igũrũ na thĩ.
7Ooyaga athĩĩni na igũrũ akamaruta rũkũngũinĩ;
akaruta arĩa abataru kĩarainĩ
8akamatua araata a anene,
o anene a andũ aake.
9Nĩatũmaga mũtumia ũrĩa thaata aheeo gĩtĩĩo gwake mũciĩ;
nĩamũkenagia na ũndũ wa kũmũhe ciana.
Goocaai MWATHANI!