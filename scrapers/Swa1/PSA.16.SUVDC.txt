Wimbo wa imani na usalama kwa Mungu
Wimbo wa Daudi.
1
Mungu, unihifadhi mimi,
Kwa maana nakukimbilia Wewe.
2Nimemwambia BWANA, Ndiwe BWANA wangu;
Sina wema ila utokao kwako.
3Nao watakatifu waliopo duniani, ndio Walio bora,
Hao ndio niliopendezwa nao.
4Huzuni zao zitaongezeka
Wambadilio Mungu kwa mwingine;
Sitazimimina sadaka zao za damu,
Wala kuyataja majina yao midomoni mwangu.
5BWANA ndiye fungu la posho langu,
Na la kikombe changu;
Wewe unayaamua maisha yangu.
6Mipaka yangu imeangukia mahali pema,
Naam, nimepata urithi mzuri.
7Nitamhimidi BWANA aniongozaye,
Wakati wa usiku pia moyo wangu hunishauri.
8
Nimemweka BWANA mbele yangu daima,
Kwa kuwa yuko kuliani mwangu, sitaondoshwa.
9Kwa hiyo moyo wangu unafurahi,
Nayo nafsi yangu inashangilia,
Naam, mwili wangu nao utakaa kwa kutumaini.
10
Maana hutaitupa kuzimu nafsi yangu,
Wala hutamtoa mtakatifu wako aone uharibifu.
11
Utanijulisha njia ya uzima;
Mbele za uso wako kuna furaha tele;
Na katika mkono wako wa kulia
Mna mema ya milele.