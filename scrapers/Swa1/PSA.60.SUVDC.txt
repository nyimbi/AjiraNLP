Sala ya ushindi wa kitaifa baada ya kushindwa
Kwa mwimbishaji: kwa kufuata mtindo wa Shushani Eduthi. Utenzi wa Daudi; wa kufundisha; wakati alipopambana na Waaramu. Kutoka Naharaimu na Zoba, na Yoabu alipowaua Waedomi 12,000 katika Bonde la Chumvi alipokuwa akirudi.
1Ee Mungu, umetutupa na kututawanya,
Umekuwa na hasira, uturudishe tena.
2Umeitetemesha nchi na kuipasua,
Upaponye palipobomoka, maana inatikisika.
3Umewaonesha watu wako mazito,
Na kutunywesha mvinyo ya kutuyumbisha.
4
Umewapa wakuogopao bendera,
Ili itwekwe kwa ajili ya kweli.
5
Ili wapenzi wako waopolewe,
Utuokoe kwa mkono wako wa kulia, utuitikie.
6
Mungu amenena kwa utakatifu wake,
Nami nikishangilia.
Nitaigawanya Shekemu,
Na kulipima bonde la Sukothi.
7
Gileadi ni yangu, na Manase ni yangu,
Na Efraimu ni kinga ya kichwa changu.
Yuda ni fimbo yangu ya kifalme,
8Moabu ni bakuli langu la kunawia.
Nitamtupia Edomu kiatu changu,
Na kumpigia Filisti kelele za vita.
9Ni nani atakayenipeleka hadi mji wenye boma?
Ni nani atakayeniongoza hadi Edomu?
10
Ee Mungu, si Wewe uliyetutupa?
Wala, Ee Mungu, hutoki na majeshi yetu?
11Utuletee msaada juu ya mtesi,
Maana wokovu wa binadamu haufai kitu.
12
Kwa msaada wa Mungu tutatenda makuu,
Maana Yeye atawakanyaga watesi wetu.