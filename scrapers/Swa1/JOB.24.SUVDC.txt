Ayubu alalamikia udhalimu duniani
1
Mbona nyakati zisiwekwe na Mwenyezi?
Na hao wamjuao mbona hawazioni siku zake?
2
Wako waziondoao alama za mipaka;
Huyachukua makundi na kuyalisha.
3
Huwanyang'anya yatima punda wao,
Humtwaa rehani ng'ombe wake mwanamke mjane.
4
Humgeuza mhitaji aiache njia;
Maskini wa nchi hujificha pamoja.
5Tazama, kama punda mwitu jangwani
Wao hutoka kwenda kazini mwao, wakitafuta chakula kwa bidii;
Jangwa huwapa chakula cha watoto wao.
6Hukata nafaka zao mashambani;
Na kuokota zabibu za waovu.
7
Hujilaza usiku kucha uchi bila nguo,
Wala hawana cha kujifunika baridi.
8
Hutota kwa manyunyu ya milimani,
Na kugandamania kwa jabali ili kujikinga,
9Wako wamwondoao matitini kwa nguvu huyo asiye na baba,
Na kutwaa rehani kwa maskini;
10Hata wazunguke uchi bila mavazi,
Nao wakiwa na njaa huchukua miganda;
11Hushindika mafuta ndani ya kuta za watu hao;
Wakanyaga mashinikizo, nao wana kiu.
12
Watu huugua toka mji ulio na watu wengi,
Na roho yake aliyejeruhiwa hupiga ukelele;
Wala Mungu hauangalii upumbavu.
13Hawa ni katika hao waliouasi mwanga;
Hawazijui njia zake,
Wala hawakai katika mapito yake.
14Mwuaji huamka asubuhi kukipambazuka, huwaua maskini na wahitaji;
Tena wakati wa usiku yu kama mwizi.
15Tena jicho lake mzinifu hungojea wakati wa gizagiza,
Akisema, Hapana jicho litakaloniona;
Naye huuficha uso wake.
16
Wao hutoboa nyumba gizani;
Hujifungia ndani wakati wa mchana;
Hawaujui mwanga.
17Maana asubuhi kwao wote ni kama giza tupu;
Maana wao wavijua vitisho vya hiyo giza tupu.
18Mwasema, Yeye ni mwepesi juu ya uso wa gharika;
Sehemu yao inalaaniwa duniani;
Hageuki kwenda njia ya mizabibuni.
19Ukame na joto hukausha maji ya theluji;
Kama kuzimu kuwafanyavyo watenda dhambi.
20
Tumbo lililomzaa litamsahau; buu litamla na kuona tamu;
Hatakumbukwa tena;
Na udhalimu utavunjwa kama mti.
21Naam, yeye huwala walio tasa wasiozaa;
Wala hamtendei mema mwanamke mjane.
22Lakini Mungu huwadumisha wenye uwezo kwa nguvu zake;
Huinuka, wasiokuwa na tumaini la kuishi.
23Huwapa usalama, nao wapumzika kwao;
Na macho yake yako juu ya njia zao.
24
Wao wametukuzwa; lakini kitambo kidogo hutoweka;
Naam, hushushwa, na kuondolewa njiani kama wengine wote,
Nao hukatwa kama vile masuke ya ngano.
25Na kama sivyo sasa, ni nani atakayenihukumu mimi kuwa ni mwongo,
Na kuyafanya maneno yangu kuwa si kitu?