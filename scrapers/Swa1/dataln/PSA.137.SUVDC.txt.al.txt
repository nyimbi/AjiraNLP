1   Kando ya mito ya Babeli ndiko tulikoketi, Tukalia tulipoikumbuka Sayuni. 

2  Katika miti iliyo katikati yake Tulivitundika vinubi vyetu. 

3  Maana huko waliotuchukua mateka Walitaka tuwaimbie; Na waliotuonea walitaka tuwatumbuize; Tuimbieni baadhi ya nyimbo za Sayuni. 

4  Twawezaje kuimba wimbo wa BWANA Katika nchi ya ugeni? 

5  Nikikusahau, Ee Yerusalemu, Mkono wangu wa kulia na upooze. 

6   Ulimi wangu na ugandamane Na kaakaa la kinywa changu, nisipokukumbuka. Nisipoikuza Yerusalemu Zaidi ya furaha yangu iliyo kuu. 

7   Ee BWANA, uwakumbuke wana wa Edomu, Siku ile Yerusalemu ilipotekwa. Kwa namna walivyosema, Bomoeni! Bomoeni hata misingini! 

8   Ee binti Babeli, uliye karibu na kuangamia, Heri atakayekupatiliza, ulivyotupatiliza sisi. 

9  Heri yeye atakayewakamata wadogo wako, Na kuwaseta wao juu ya mwamba.

