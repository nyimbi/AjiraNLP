1   Baada yake akasimama Nathani ili atoe unabii zamani za Daudi. Daudi 

2   Kama mafuta yalivyotengwa na kafara ya amani, vivyo hivyo Daudi alitengwa na wana wa Israeli. 

3  Naye alicheza pamoja na simba kana kwamba ni wana-mbuzi, pia pamoja na dubu kana kwamba ni wana-kondoo wa kundi. 

4  Je! Hakumwua jitu katika ujana wake, Akawaondolea watu lawama; Alipouinua mkono wake na jiwe la teo, Akayashusha majivuno ya Goliathi? 

5  Kwa maana alimwita Aliye Juu; Na yeye akaitia nguvu yamini yake; Ili amwue shujaa hodari wa vita; Ili aiinue pembe ya watu wake. 

6  Kwa hiyo binti za watu wakamtukuza wakiimbiana, na kumheshimu alivyoua makumi elfu yake; naye alipokwisha kuivaa taji la utukufu, 

7  alipigana na adui na kuwashinda pande zote; akajenga maboma yake kati ya Wafilisti, akaivunja pembe yao vipande vipande, hata siku hii ya leo. 

8  Katika kila kazi yake Daudi alimshukuru Mungu Aliye Juu kwa maneno matukufu; na kwa moyo wake wote akampenda Mola wake, akamhimidi kila siku daima. 

9  Pia akaweka waimbaji mbele ya madhabahu, ili watoe sauti tamu katika kuimba kwao. 

10  Akauongeza uzuri wa sikukuu, akaziratibisha nyakati katika ukamilifu; pindi walipolihimidi jina takatifu la BWANA, hata patakatifu pakavuma sauti tokea asubuhi na mapema. 

11  Naye BWANA akamwondolea dhambi zake, akiinua pembe yake hata milele; akampa agano la ufalme, na kiti kitakatifu cha enzi katika Israeli. Sulemani 

12  Na kwa ajili yake akainuliwa mwanawe, mtu wa ufahamu aliyekaa salama. 

13   Sulemani alimiliki katika siku za kufanikiwa; naye Mungu akampa raha kumzunguka pande zote; ili alijengee jina lake nyumba, na kumwekea tayari patakatifu pa milele. 

14  Jinsi ulivyohekimishwa ujanani, Na kujazwa ufahamu kama Nile! 

15  Nafsi yako uliifunikiza nchi, Na kuikusanya mifano kama bahari. 

16  Jina lako likafikia visiwa vya mbali, Nao wakaisikilizia habari yako; 

17  Kwa nyimbo, na mithali, na tafsiri, Ukawastaajabisha watu wote. 

18   Katika jina la BWANA Mungu, Aitwaye Mungu wa Israeli, Ulikusanya dhahabu kama chuma, Na kuzidisha fedha kama mawe. 

19   Ila kwa wanawake uliinamisha viuno, Na kutiishwa mwili wako; 

20  Hivyo uliitupa heshima yako, Na kukinajisi kitanda chako. Uliwaletea wanao ghadhabu; Kuna sikitiko kwa upuzi wako; 

21   Hata ufalme ukagawanyika, Wakatawala waasi katika Efraimu. 

22   Bali BWANA hataiacha rehema yake, Wala kulivunja neno lake; Hatawafuta wazao wa mteule wake, Wala kuharibu uzao wa mpenzi wake. Basi, akamjalia Yakobo mabaki, na Daudi shina limtokalo. Rehoboamu na Yeroboamu 

23   Naye Sulemani akastarehe pamoja na baba zake. Huyo ndiye aliyemwacha nyuma yake, katika wazao wake, Rehoboamu, mpumbavu kabisa, asiyekuwa na ufahamu hata kidogo; ambaye aliwachukiza watu kwa shauri lake hata wakaasi. Yeroboamu 

24  Yeroboamu mwana wa Nebati naye, aliyewakosesha Israeli, akawapatia Waefraimu kikwazo, hata wafukuzwe katika nchi yao. Tena dhambi zao zikaongezeka mno ajabu; 

25  mradi walijiuza kutenda kila namna ya uovu, hata kisasi kiwaangukie.

