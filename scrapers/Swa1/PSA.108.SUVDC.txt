Sifa na sala ya ushindi
Wimbo. Zaburi ya Daudi.
1Ee Mungu, moyo wangu u thabiti,
Nitaimba, nitaimba zaburi,
Naam, kwa utukufu wangu.
2Amka, kinanda na kinubi,
Nitaamka alfajiri.
3Ee BWANA, nitakushukuru kati ya watu,
Nitakuimbia sifa kati ya mataifa.
4
Maana fadhili zako ni kubwa kuliko mbingu,
Na uaminifu wako unafika hata mawinguni.
5
Ee Mungu, utukuzwe juu ya mbingu,
Na juu ya nchi yote uwe utukufu wako.
6Ili watu uwapendao waokolewe,
2 Unipe ushindi kwa mkono wako wa kulia, na uniitikie.
7Mungu amenena kwa utakatifu wake,
Nami nitashangilia.
Nitaigawanya Shekemu,
Nitalipima bonde la Sukothi.
8
Gileadi ni yangu, na Manase ni yangu,
Na Efraimu ni nguvu ya kichwa changu.
Yuda ni fimbo yangu ya kifalme,
9Moabu ni bakuli langu la kunawia.
Nitamtupia Edomu kiatu changu,
Na kumpigia Filisti kelele za vita.
10
Ni nani atakayenipeleka hadi mji wenye boma?
Ni nani atakayeniongoza hadi Edomu?
11Ee Mungu, si Wewe uliyetutupa?
Wala, Ee Mungu, huendi na majeshi yetu?
12Utuletee msaada juu ya mtesi,
Maana wokovu wa binadamu haufai.
13
Kwa msaada wa Mungu tutatenda makuu,
Maana Yeye atawakanyaga watesi wetu.