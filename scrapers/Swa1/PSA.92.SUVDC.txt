Shukrani kwa ajili ya uthibitisho
Zaburi. Wimbo wa siku ya Sabato.
1Ni neno jema kumshukuru BWANA,
Na kuliimbia jina lako sifa, Ee Uliye Juu.
2Kuzitangaza rehema zako asubuhi,
Na uaminifu wako wakati wa usiku.
3Kwa chombo chenye nyuzi kumi,
Na kwa kinanda,
Na kwa mlio wa kinubi.
4Kwa kuwa umenifurahisha, BWANA,
Kwa kazi yako; nitashangilia
Kwa ajili ya matendo ya mikono yako.
5
Ee BWANA, jinsi yalivyo makuu matendo yako!
Mawazo yako ni mafumbo makubwa.
6
Mtu mjinga hayatambui hayo,
Wala mpumbavu hayafahamu.
7
Hata wasio haki wakichipuka kama majani
Na wote watendao maovu wakastawi.
Mwishowe wataangamizwa milele;
8Bali Wewe, BWANA, U Mtukufu hata milele.
9Maana hao adui zako, Ee BWANA,
Hao adui zako watapotea,
Na watendao maovu watatawanyika wote pia.
10Bali pembe yangu umeiinua kama pembe ya nyati,
Nimepakwa mafuta mabichi.
11Na jicho langu limeona kuanguka kwa adui zangu,
Sikio langu limesikia maangamizi ya waovu walionishambulia.
12
Mwenye haki atastawi kama mtende,
Atakua kama mwerezi wa Lebanoni.
13
Waliopandwa katika nyumba ya BWANA
Watastawi katika nyua za Mungu wetu.
14Watazaa matunda hadi wakati wa uzee,
Watajaa utomvu, watakuwa na ubichi.
15
Watangaze ya kuwa BWANA ni mwenye adili,
Mwamba wangu, ndani yake hamna udhalimu.