Elihu alaani haki ya ubinafsi
1Tena Elihu akajibu na kusema,
2Je! Wewe wadhani kwamba haya ni haki yako,
Au je! Wasema, Ni haki yangu mbele za Mungu,
3Maana wasema, Kutakuwa na faida gani kwako wewe?
Tena, Nitapata faida gani, kuliko nikifanya dhambi?
4Mimi nitakujibu,
Na hawa wenzio pamoja nawe.
5Ziangalie mbingu ukaone;
Na mawingu yaangalie, yaliyo juu kuliko wewe.
6
Ikiwa umefanya dhambi, umefanya nini juu yake?
Ikiwa makosa yako yameongezeka, wamfanyia nini yeye?
7
Ikiwa u mwenye haki, wampa kitu gani?
Au yeye hupokea nini mkononi mwako?
8Uovu wako waweza kumwumiza mtu kama wewe;
Na haki yako yaweza kumfaa mwanadamu.
9
Kwa sababu ya wingi wa dhuluma wao hulia;
Walilia msaada kwa sababu ya mkono wa wakuu.
10
Wala hapana asemaye, Yuko wapi Mungu Muumba wangu,
Awapaye nyimbo wakati wa usiku;
11
Atufundishaye zaidi ya wanyama wa nchi,
Na kutufanya wenye hekima kuliko ndege wa angani?
12
Hulia huko, lakini hapana ajibuye,
Kwa sababu ya kiburi cha watu waovu.
13Hakika Mungu hatasikia ubatili,
Wala Mwenyezi hatauangalia.
14Sembuse usemapo wewe ya kuwa humwangalii,
Hiyo kesi i mbele yake, nawe wamngojea!
15Lakini sasa, kwa sababu yeye hakukujia katika hasira zake,
Wala hauzingatii sana makosa;
16
Ndiposa Ayubu hufunua kinywa chake kwa ubatili;
Huongeza maneno pasipo maarifa.