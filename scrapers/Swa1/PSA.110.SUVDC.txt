Hakikisho la ushindi kwa mteule wa Mungu
Ya Daudi. Zaburi.
1
Neno la BWANA kwa Bwana wangu,
Uketi upande wangu wa kulia,
Hadi niwafanyapo adui zako
Kuwa chini ya miguu yako.
2BWANA atainyosha toka Sayuni
Fimbo ya nguvu zako.
Uwe na enzi kati ya adui zako;
3
Watu wako watajitoa kwa hiari,
Siku ya uwezo wako;
Kwa uzuri wa utakatifu,
Tokea tumbo la asubuhi,
Unao umande wa ujana wako.
4
BWANA ameapa,
Wala hataghairi,
Ndiwe kuhani hata milele,
Kwa mfano wa Melkizedeki.
5
Bwana yu mkono wako wa kulia;
Atawaponda wafalme,
Siku ya ghadhabu yake.
6
Atahukumu kati ya mataifa,
Ataijaza nchi mizoga;
Atawaponda wakuu katika nchi nyingi.
7
Atakunywa maji ya mto njiani;
Kwa hiyo atakiinua kichwa chake kwa ushindi.