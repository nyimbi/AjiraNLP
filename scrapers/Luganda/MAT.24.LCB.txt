Ebikangabwa n�Omulembe Okuggwaako
1 Awo Yesu bwe yali ng�ava mu luggya lwa Yeekaalu, abayigirizwa be ne bajja w�ali okumulaga enzimba ya Yeekaalu, 2naye n�abagamba nti, “Bino byonna temubiraba? Ddala ddala mbagamba nti tewaliba jjinja na limu eririsigala nga litudde ku linnaalyo eritalibetentebwa.”
3 Awo Yesu bwe yali ng�atudde ku lusozi olwa Zeyituuni, abayigirizwa be ne bajja gy�ali ne bamubuuza mu kyama nti, “Ebyo biribaawo ddi? Era kabonero ki akalitegeeza okujja kwo n�enkomerero y�ensi nti eri kumpi?”
4 Yesu n�abaddamu nti, “Temukkirizanga muntu yenna kubalimbalimba. 5Kubanga bangi balijja mu linnya lyange nga bagamba nti, ‘Nze Kristo’, era balirimba bangi. 6Munaatera okuwulira entalo n�eŋŋambo z�entalo. Temwekanganga, kubanga ebyo biteekwa okubaawo, naye enkomerero eriba tennatuuka. 7Amawanga galirwana ne gannaago, n�obwakabaka bulirwana n�obwakabaka, era walibaawo enjala mu bifo bingi ne musisi aliyuuguumya ebifo bingi. 8Naye bino byonna biriba ntandikwa butandikwa ng�ey�okulumwa okuzaala.”
9 “Muliweebwayo ne mubonyaabonyezebwa era ne muttibwa, era mulikyayibwa amawanga gonna olw�erinnya lyange. 10Era bangi balisendebwasendebwa okukola ebibi, n�abalala baliryamu bannaabwe olukwe, n�abalala ne bakyawagana. 11Era bannabbi ab�obulimba bangi balijja ne bawubisa abantu bangi. 12Olw�obujeemu okuyinga obungi, era bangi okwagala kwabwe kuliwola. 13Naye abo abaligumiikiriza okutuuka ku nkomerero be balirokolebwa. 14Era Enjiri ey�obwakabaka eribuulirwa mu nsi yonna, nga bwe bujulirwa eri amawanga gonna n�oluvannyuma enkomerero n�eryoka etuuka.”
15 “Noolwekyo bwe muliraba ‘eky�omuzizo eky�entiisa,’ nnabbi Danyeri kye yayogerako, nga kiyimiridde mu kifo ekitukuvu asoma bino ategeere, 16n�abo abalibeera mu Buyudaaya baddukiranga mu nsozi. 17Alibeera waggulu ku kasolya, takkanga kuyingira mu nnyumba ye kubaako byaggyamu. 18N�oyo alibeera mu nnimiro taddanga mu maka kunona lugoye lwe. 19Naye ziribasanga abakyala abaliba balina embuto, n�abaliba bayonsa mu nnaku ezo. 20Naye musabe ekiseera ky�okudduka kireme kutuukira mu biro bya butiti oba ku lunaku lwa Ssabbiiti. 21Kubanga wagenda kubeerawo okubonyaabonyezebwa okunene ennyo okutabangawo kasookedde ensi ebaawo era tewaliddayo kubaawo kikifaanana. 22Singa ennaku ezo tezakendezebwako, tewandibadde n�omu alokolebwa. Naye olw�abalonde be ennaku ezo zirikendezebwako. 23Bwe wabangawo omuntu agamba nti, ‘Kristo ali wano, oba ali wali,’ temubakkirizanga. 24Kubanga bakristo ab�obulimba balijja ne bannabbi ab�obulimba nabo balijja ne bakola ebyamagero eby�ekitalo; nga singa kibadde kisoboka, bandilimbyelimbye n�abalonde ba Katonda. 25Laba mbalabudde nga bukyali!”
26 “Noolwekyo omuntu bw�abagambanga nti Kristo akomyewo ali eri mu ddungu, temugendangayo. Oba nti ali mu bisenge eby�omunda, temukkirizanga. 27Kubanga nga bwe mulaba okumyansa kw�eraddu nga kutabaala ebire okuva ebuvanjuba ne kusala okulaga ebugwanjuba, n�okujja kw�Omwana w�Omuntu bwe kutyo. 28Era mukimanyi nti Awabeera ekifudde awo ensega we zikuŋŋaanira.”
29 “Amangu ddala ng�okubonyaabonyezebwa
“kw�omu nnaku ezo kuwedde,
‘enjuba eriggyako ekizikiza
era n�omwezi teguliyaka,
n�emmunyeenye zirigwa n�amaanyi g�eggulu galinyeenyezebwa.’ ”
30 “Oluvannyuma lw�ebyo akabonero k�Omwana w�omuntu kalirabika ku ggulu, era walibaawo okukungubaga kw�amawanga gonna ag�omu nsi, era baliraba Omwana w�Omuntu ng�ajja ku bire by�eggulu, mu maanyi ne mu kitiibwa ekinene. 31Era alituma bamalayika be nga bwe bafuuwa amakondeere mu ddoboozi ery�omwanguka, ne bakuŋŋaanya abalonde be nga babaggya mu mpewo ennya okuva ku ludda olumu olw�eggulu okutuuka ku ludda olulala.”
32 “Kale muyigire ku lugero lw�omutiini. Amatabi gaagwo bwe gatandika okutojjera nga mumanya nti Ebiseera eby�ebbugumu bisembedde. 33Bwe kityo nammwe, bwe muliraba ebintu ebyo byonna, nga mumanya nti ekiseera kiri kumpi, era kisemberedde ddala ku luggi. 34Ddala ddala mbagamba nti, omulembe guno teguliggwaawo okutuusa ng�ebintu ebyo byonna bituukiridde. 35Eggulu n�ensi biriggwaawo naye ebigambo byange tebiriggwaawo.”
Olunaku n�Essaawa Tebimanyiddwa
36 “Tewali n�omu amanyi lunaku wadde essaawa enkomerero w�erituukira. Ne bamalayika ab�omu ggulu nabo tebakimanyi, newaakubadde Omwana naye takimanyi wabula Kitaffe yekka. 37Kubanga nga bwe kyali mu nnaku za Nuuwa, okujja kw�Omwana w�Omuntu nakwo bwe kuliba. 38Nga bwe kyali mu biseera by�amataba, abantu nga balya nga banywa, nga bawasa n�abalala nga bafumbirwa, olunaku ne lutuuka Nuuwa n�ayingira mu lyato, 39abantu ne batamanya, amataba ne gajja ne gabasaanyaawo ne buli kintu, bwe kutyo n�okudda kw�Omwana w�Omuntu bwe kulibeera. 40Mu biseera ebyo abasajja babiri baliba bakola mu nnimiro, omu n�atwalibwa omulala n�alekebwa. 41Abakazi babiri baliba basa ku mmengo zaabwe mu nnyumba y�emu, omu n�atwalibwa omulala n�alekebwa.”
42 “Noolwekyo mubeere beetegefu, kubanga olunaku Mukama wammwe lw�aliddirako temulumanyi. 43Nga ssemaka bw�akuuma amaka ge nga yeekuuma omubbi, n�asigala ng�atunula, n�ataganya mubbi kumuyingirira, 44nammwe bwe mutyo mweteeketeeke, kubanga Omwana w�omuntu alijjira mu ssaawa gye mutamulowoolezaamu.”
45 “Kale aliwa omuddu omugezi era omwesigwa mukama we gwe yawa obuvunaanyizibwa okulabirira abaddu ab�omu maka ge, n�okubawa emmere mu kiseera ekituufu? 46Alina omukisa omuddu oyo, mukama we gw�alisanga ng�akola bw�atyo. 47Ddala ddala mbagamba nti, alimukwasa ebibye byonna. 48Naye obanga omuddu omubi bw�agamba mu mutima gwe nti, ‘Mukama wange tajja kudda mangu,’ 49n�adda ku baddu banne n�abakuba, n�alya, n�anywa n�abatamiivu, okutuusa lw�alidda. 50Mukama w�omuddu oyo n�akomawo ku lunaku lw�atamusuubidde ne mu kiseera ky�atamanyi, 51alimutemamu ebitundu bibiri, ebitundu bye n�abiteeka awamu n�abannanfuusi, eriba okukaaba n�okuluma obujiji.”