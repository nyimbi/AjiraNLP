Amateeka ku Biweebwayo
1Mukama Katonda n�agamba Musa 2ayogere n�abaana ba Isirayiri abagambe nti, “Bwe mutuukanga mu nsi gye mbawadde, mwe munaabeeranga, nga ge maka gammwe, 3ne muleetera Mukama Katonda ebiweebwayo ebyokye nga mubiggya mu biraalo byammwe oba mu bisibo byammwe, ekiweebwayo ku muliro oba ssaddaaka enjokye, okutuukiriza obweyamo bwammwe oba ebiweebwayo olw�okweyagalira oba ku mbaga zammwe entongole, ne muvaamu akawoowo akasanyusa Mukama; 4kale nno oyo anaaleetanga ekiweebwayo eri Mukama Katonda anaawangayo ekiweebwayo eky�emmere y�empeke eweza nga kilo emu n�ekitundu ez�obuwunga obulungi, nga mutabuddwamu n�amafuta ag�omuzeeyituuni agaweza nga obutundu mwenda obwa Ini ey�amafuta ag�omuzeeyituuni. 5Ku buli mwana gwa ndiga ogw�ekiweebwayo ekyokebwa oba ogwa ssaddaaka, munaateekerateekerangako obutundu mwenda obwa Ini ey�envinnyo nga kye kiweebwayo ekyokunywa.
6 “Bwe munaabanga muwaayo endiga ennume munaateekateekanga ekiweebwayo eky�emmere y�empeke eweza nga kilo ssatu n�obutundu bubiri n�ekitundu obwa Ini ez�obuwunga obulungi nga mutabuddwamu n�amafuta ag�omuzeeyituuni ag�obutundu mwenda n�obutundu bubiri obwa Ini, 7era n�obutundu mwenda n�obutundu bubiri obwa Ini obw�envinnyo nga kye kiweebwayo ekyokunywa, eky�akawoowo akasanyusa Mukama Katonda.
8 “Bwe munaabanga muteekateeka ente ennume ento ey�ekiweebwayo ekyokebwa oba ssaddaaka, okutuukiriza obweyamo, oba ekiweebwayo olw�emirembe eri Mukama Katonda, 9ku nte eyo ennume munaaleeterangako ekiweebwayo eky�emmere ey�empeke eweza gulaamu mukaaga n�ekitundu ez�obuwunga obulungi nga mutabuddwamu amafuta ag�omuzeeyituuni agaweza kilo emu n�ekitundu. 10Era munaaleetanga envinnyo eweza lita bbiri nga kye kiweebwayo ekyokunywa. Kinaabanga ekiweebwayo ekyokebwa mu muliro ne kivaamu akawoowo akasanyusa Mukama Katonda. 11Buli nte ennume oba endiga ennume, na buli mwana gwa ndiga oba embuzi ento, zonna zinaateekebwateekebwanga mu ngeri eyo. 12Munaakolanga bwe mutyo ku buli gye munaateekateekanga nga bwe zinenkananga obungi.
13 “Buli nzaalwa yenna kimusaanira okugobereranga enkola eyo buli lw�anaaleetanga ekiweebwayo ekyokebwa ku muliro, ne kivaamu akawoowo akasanyusa Mukama Katonda. 14Mu mirembe gyammwe gyonna egirijja, omugwira oba omugenyi yenna anaabeeranga mu mmwe bw�anaaleetanga ekiweebwayo ekyokebwa ku muliro ekivaamu akawoowo akasanyusa Mukama Katonda, anaakoleranga ddala nga bwe mukola. 15Ekibiina kyammwe kyonna kinaabeeranga n�amateeka geegamu, mmwe ge munaakwatanga era n�abagwira abali mu mmwe ge banaakwatanga; eryo linaabanga etteeka ery�enkalakkalira mu mirembe gyammwe gyonna egirijja. Mmwe nga bwe muli n�omugwira bw�atyo bw�anaabanga mu maaso ga Mukama Katonda. 16Amateeka n�ebiragiro bye munaakwatanga n�omugwira anaabeeranga mu mmwe by�anaakwatanga.”
17Mukama Katonda n�agamba Musa nti, 18“Tegeeza abaana ba Isirayiri nti, ‘Bwe muyingiranga mu nsi mwe mbatwala, 19ne mulya ku mmere y�omu nsi omwo, munaaleetangako ekitundu nga kye kiweebwayo eri Mukama. 20Munaggyanga ekitole ku mmere gye munaasookanga okusa mu gguuliro ne mukireeta nga kye kiweebwayo ekivudde mu gguuliro. 21Ku mmere eyo gye munaasookerangako okusa munaaleetangako ekiweebwayo ekyo eri Mukama Katonda okuyita mu mirembe gyammwe gyonna.’
Ebiweebwayo olw�Ebibi Ebikolebwa mu Butagenderera
22 “Naye nno bwe munaalemwanga okukwata amateeka ago gonna Mukama Katonda g�awadde Musa, nga mukikoze mu butagenderera, 23amateeka ago gonna Mukama Katonda ge yalagira Musa okugabatuusaako okuva ku lunaku Mukama lwe yagamuweerako n�okweyongerayo okuyita mu mirembe gyammwe gyonna egigenda okujja, 24ne mugasobya mu butagenderera n�ekibiina kyonna mu butamanya, kale nno ekibiina kyonna kinaaleetanga ekiweebwayo eky�ente ya sseddume ento emu nga kye kiweebwayo ekyokebwa, omuva akawoowo akalungi eri Mukama Katonda, nga kuliko n�ekiweebwayo ky�emmere y�empeke n�ekyokunywa ng�etteeka bwe liragira, n�ekiweebwayo eky�embuzi ennume emu olw�ekibi. 25Kabona anaatangiririranga ekibiina ky�abaana ba Isirayiri bonna, era bwe batyo banaasonyiyibwanga; kubanga baasobya mu butagenderera, ate banaabanga baleese ekiweebwayo eri Mukama Katonda ekyokebwa ku muliro, era n�ekiweebwayo eri Mukama Katonda olw�ekibi olw�ekisobyo kyabwe ekitaali kigenderere. 26Ekibiina ky�abaana ba Isirayiri bonna, bwe batyo banaasonyiyibwanga, n�abagwira abanaabeeranga mu bo nabo banaasonyiyibwanga, kubanga abantu bonna banaabanga basoberezza wamu nga tebagenderedde.
27 “Naye omuntu bw�anaasobyanga ng�ali bw�omu mu butagenderera, anaaleetanga embuzi enduusi ey�omwaka gumu ogw�obukulu nga kye kiweebwayo olw�ekibi. 28Kabona anaatangiririranga, eri Mukama, omuntu oyo asobezza mu butagenderera; bw�anaamalanga okutangiririrwa, anaasonyiyibwanga. 29Munaabeeranga n�etteeka lye limu erinaakozesebwanga ku muntu yenna anaasobyanga nga tagenderedde, bw�anaabanga enzaalwa oba ne bw�anaabanga omugwira bulijjo abeera mu mmwe.
30 “Naye buli muntu anaakolanga ekibi mu bugenderevu, bw�anaabanga enzaalwa ne bw�anaabeeranga omugwira abeera mu mmwe, omuntu oyo anaabanga avvodde Mukama Katonda, noolwekyo anaagobwanga mu bantu be, ne bamwesalirako ddala. 31Olwokubanga anaabanga anyoomye ekigambo kya Mukama Katonda, n�amenya etteeka lye, omuntu oyo anaagoberwanga ddala okuva mu bantu be, ne bamwesalirako ddala, era ekibi kye ekyo kinaasigalanga ku mutwe gwe.”
Amenya Etteeka lya Ssabbiiti Anattibwanga
32 Abaana ba Isirayiri bwe baali nga bakyali mu ddungu, ne basisinkana omusajja omu ku b�omu kibiina ky�Abayisirayiri eyali atyaba enku ku lunaku lwa Ssabbiiti. 33Abo abaamusanga ng�atyaba enku ne bamuleeta eri Musa ne Alooni n�ekibiina kyonna, 34ne bamuggalira mu kkomera, kubanga baali tebamanyi bulungi kya kumukolera. 35Awo Mukama Katonda n�agamba Musa nti, “Omusajja oyo ateekwa kuttibwa. Ekibiina kyonna kimukubire amayinja ebweru w�olusiisira.” 36Ekibiina kyonna ne kimufulumya wabweru w�olusiisira ne kimukuba amayinja n�afa, nga Mukama Katonda bwe yalagira Musa.
Amatanvuuwa ag�Okujuukirirangako
37Awo Mukama Katonda n�agamba Musa nti, 38“Yogera eri abaana ba Isirayiri obalagire beekolere amatanvuuwa bagatungenga ku nkugiro z�ebyambalo byabwe mu mirembe gyabwe gyonna, era ku buli ttanvuuwa batungengako akaguwa aka bbululu. 39Amatanvuuwa ago munaagatunulangako, ekyo ne kibajjukiza amateeka ga Mukama Katonda gonna ge musaanira okugonderanga, mulyoke mugagobererenga mulemenga okweyonoonyesa nga mukola ebyo ebitaliimu nsa byokka nga bye bisanyusa amaaso gammwe n�emitima gyammwe. 40Bwe mutyo munajjukiranga amateeka gange ne mubeera batukuvu eri Katonda wammwe. 41Nze Mukama Katonda wammwe, eyabaggya mu nsi y�e Misiri, okubeeranga Katonda wammwe; Nze Mukama Katonda wammwe.”