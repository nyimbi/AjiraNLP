Obutuukirivu obwa Nnama ddala
1 Ebisigaddeyo, baganda bange, musanyukirenga mu Mukama waffe. Okuddamu ebyo bye nnabawandiikira edda tekunkooya kubanga kyongera kubanyweza.
2 Mwekuumenga embwa, era mwekuumenga ab�empisa embi, era mwekuumenga abakomola omubiri. 3Kubanga ffe bakomole, abasinza Katonda ng�Omwoyo bw�atuluŋŋamya, era twenyumiririza mu Kristo Yesu so tetwesiga mubiri. 4Ne bwe kwandibadde okwesiga omubiri, omuntu omulala yenna bw�alowooza okuba n�obwesige mu mubiri, nze musinga. 5Kubanga nze nakomolebwa ku lunaku olw�omunaana. Ndi Muyisirayiri, ow�omu kika kya Benyamini, Omwebbulaniya wawu, era mu mateeka ndi Mufalisaayo, 6eyanyiikira okuyigganya ekkanisa, eyali omutuukirivu mu mateeka, nga siriiko kya kunenyezebwa.
7 Naye ebyo byonna ebyali omugabo gye ndi, nabiraba nga butaliimu. 8Naye okusinga byonna, byonna mbiraba ng�okufiirwa, kubanga okutegeera Kristo Yesu Mukama wange, kusinga ebirala byonna. Olwa Kristo nafiirwa ebintu byonna, era mbiraba ng�ebisasiro, ndyoke ngobolole Kristo, 9ndabikire mu ye nga sirina butuukirivu bwange ku bwange obuva mu kukwata amateeka, wabula nga nnina obutuukirivu obuva mu kukkiriza Kristo, era obuva eri Katonda obwesigamye ku kukkiriza. 10Njagala okussa ekimu mu bibonoobono bye, nga mmufaanana mu kufa kwe, mmumanye era ntegeere amaanyi g�okuzuukira kwe, 11nga nsuubira nga nange ndizuukira.
12Sigamba nti Mmaze okufuna oba nti Mmaze okutuukirira, wabula nfuba okufuna ekyo Kristo Yesu kye yagenderera nfune. 13Abooluganda, mmanyi nti Sinnakifuna, naye kye nkola kwe kwerabira ebyo ebiri emabega ne nduubirira ebyo ebiri mu maaso. 14Nduubirira okutuuka awawakanirwa awali empeera ey�okuyita kwa Katonda okwa waggulu mu Kristo Yesu.
15 Noolwekyo ffe ffenna abatuukiridde ekyo kye tusaana okulowoozanga, naye obanga mulowooza bulala, na kino Katonda alikibabikkulira. 16Naye ka tunywerere ku ekyo kye tutuuseeko.
17 Kale, abooluganda, mwegatte n�abo abangoberera era mugobererenga abo abatambulira mu ebyo bye twabalaga. 18Ekyo newaakubadde nkibabuulidde emirundi emingi, nkiddamu nga nkaaba n�amaziga, nti Waliwo abalabe b�omusaalaba gwa Kristo, 19era ekibalindiridde kwe kuzikirira, kubanga okulya kubafuukidde katonda waabwe, ebyo ebyandibakwasizza ensonyi kye kitiibwa kyabwe era balowooza bintu bya mu nsi. 20Kyokka ffe obutaka bwaffe buli mu ggulu, era Omulokozi, Mukama waffe Yesu Kristo, gye tumulindirira okuva. 21Kale bw�alijja emibiri gyaffe gino eminafu egifa aligifuula ng�ogugwe ogw�ekitiibwa, ng�akozesa amaanyi okussa ebintu byonna mu buyinza bwe.