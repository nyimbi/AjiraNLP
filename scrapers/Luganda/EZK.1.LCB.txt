Ebintu Ebiramu n�Ekitiibwa kya Mukama
1 Awo mu mwaka ogw�amakumi asatu mu mwezi ogwokuna ku lunaku olwokutaano mu mwezi ogwo, bwe nnali nga ndi mu buwaŋŋanguse ku mabbali g�omugga Kebali, eggulu ne libikkulwa, ne ndaba okwolesebwa okuva eri Katonda. 2Ku lunaku olwokutaano mu mwezi ogwo, gwe gwali omwaka ogwokutaano ogw�obuwaŋŋanguse bwa kabaka Yekoyakini, 3ekigambo kya Mukama ne kinzijjira, nze Ezeekyeri kabona, mutabani wa Buuzi, mu nsi ey�Abakaludaaya ku mabbali g�omugga Kebali, n�omukono gwa Mukama gwali ku ye.
4 Awo ne ntunula ne ndaba kibuyaga ng�ava mu bukiikakkono, n�ekire ekikutte ekimyansa ekyamwetooloola, wakati nga wafaanana ng�awali ekyuma ekimasamasa. 5Wakati mu muliro mwalabika ng�omwali ebiramu ebina, nga birina ekifaananyi ky�omuntu. 6Buli kimu kyalina obwenyi buna, n�ebiwaawaatiro bina. 7Amagulu gaabyo gaali magolokofu, n�ebigere byabyo nga bifaanana ekigere ky�ennyana, era nga bitangalijja ng�ekikomo ekizigule. 8Byalina engalo ez�omuntu wansi w�ebiwaawaatiro byabyo ku njuyi zaabyo ennya. Byonna ebina byalina obwenyi n�ebiwaawaatiro, 9era ebiwaawaatiro byabyo nga bisonga waggulu, buli kiwaawaatiro nga kikoona ku kinnaakyo. Buli kimu kyatambula nga kiraga mu maaso, nga tekikyuse kutunula mabega.
10 Obwenyi bwabyo bwafaanana bwe buti: Buli kimu kyalina ekyenyi eky�omuntu, oluuyi olwa ddyo olwa buli kyenyi nga lufaanana ekyenyi eky�empologoma, n�oluuyi olwa kkono ku buli kyenyi nga lufaanana ekyenyi eky�ente, ate nga birina n�ekyenyi ky�emunyungu. 11Ebyenyi byabyo n�ebiwaawaatiro byabyo byali byanjuluze nga bitunudde waggulu. Buli kimu kyalina ebiwaawaatiro bibiri, buli kiwaawaatiro nga kikona ku kinnaakyo, ebibiri ebirala nga bibisse ku mibiri gyabyo. 12Buli kimu kyali kitunudde gye kyali kiraga. Omwoyo gye yalaganga nabyo gye byalaganga, ne bitakyuka kudda mabega. 13Endabika ey�ebiramu ebyo yafaanana ng�omuliro ogwaka ogw�amanda oba omuliro ogw�omumuli. Omuliro gwavanga mu maaso n�emabega, nga gwakaayaakana era nga gumyansa. 14Ebiramu byetawulanga ng�okumyansa okw�eggulu.
15 Bwe nnali nga nkyali ku ebyo, ne ndaba zinnamuziga ku ttaka emabbali wa buli kiramu, n�ebyenyi byabyo ebina. 16Endabika eya zinnamuziga n�okukolebwa kwazo kwali nga berulo, zonna nga zifaanana. Buli emu yafaanana nga nnamuziga ekwataganye ne ginnaayo. 17Era zeetoolooleranga mu njuyi zonna ennya, nga tezizinaazina ng�ebiramu bitambula. 18Empanka zaazo zaali mpanvu nga zitiisa, era empanka ennya zonna nga zijjuddemu amaaso.
19 Ebiramu bwe byaseeseetukanga, zinnamuziga zaabyo nazo ne ziseeseetuka; ebiramu bwe byagolokokanga okuva mu ttaka zinnamuziga nazo ne zigolokoka. 20Omwoyo buli gye yabanga agenda, gye byagendanga, ne zinnamuziga ne zisitukira wamu nazo, kubanga omwoyo eyali mu biramu ye yabanga ne mu zinnamuziga. 21Ebiramu bwe byaseeseetukanga, nazo ne ziseeseetuka, ebiramu bwe byasitukanga, nazo ne zisituka; ebiramu bwe byagolokokanga okuva ku ttaka, ne zinnamuziga ne zigolokokera wamu nazo, kubanga omwoyo ow�ebiramu yabanga mu zinnamuziga.
22 Waggulu w�emitwe gy�ebiramu waliwo ekifaananyi eky�ekifo ekigazi, ekyatemagananga ng�omuzira. 23Wansi w�ekifo ekyo ekigazi ebiwaawaatiro byabyo byali bigolole, nga bituukagana, buli kiramu nga kirina ebiwaawaatiro bibiri ebyabikkanga emibiri gyabyo. 24Ebiramu bwe byagenda, nawulira okuwuuma kw�ebiwaawaatiro byabyo, ng�okuwuuma kw�amazzi amangi, ng�eddoboozi lya Ayinzabyonna, ng�oluyoogaano lw�eggye. Bwe byayimirira, ne bissa ebiwaawaatiro byabyo.
25Awo ne wawulikika eddoboozi okuva waggulu w�ekifo ekigazi waggulu w�emitwe gyabyo, bwe byayimiriranga nga bissizza ebiwaawaatiro byabyo. 26Waggulu w�ekifo ekigazi waggulu w�emitwe gyabyo waaliwo ekyafaanananga entebe ey�obwakabaka, eya safiro, ate waggulu w�ekifaananyi eky�entebe ey�obwakabaka nga watuddeyo eyafaanana ng�omuntu. 27Ekyo nakirabira ku kyafaanana ng�ekiwato kye, okwambuka ng�afaanana ng�ekyuma ekyengeredde, nga kiriko omuliro mungi; n�okuva mu kiwato kye okukka ng�afaanana omuliro, nga yeetooloddwa okumasamasa enjuuyi zonna. 28Ekitiibwa ekyamwetooloolanga kyafaanana nga musoke mu bire ku lunaku olw�enkuba. Ekyo kye kyali ekifaananyi eky�ekitiibwa kya Mukama.
Bwe nakiraba, ne nvuunama, ne mpulira eddoboozi ly�oyo eyali ayogera.