Ekitabo ky�Olulyo lwa Yesu Kristo
1 Luno lwe Lulyo lwa Yesu Kristo, omwana wa Dawudi omwana wa Ibulayimu:
2 Ibulayimu yazaala Isaaka,
Isaaka n�azaala Yakobo,
Yakobo n�azaala Yuda ne baganda be.
3 Yuda n�azaala Pereezi ne Zeera mu Tamali,
Pereezi n�azaala Kezirooni,
Kezirooni n�azaala Laamu.
4Laamu yazaala Aminadaabu,
Aminadaabu n�azaala Nasoni,
Nasoni n�azaala Salumooni.
5 Salumooni yazaala Bowaazi mu Lakabu,
Bowaazi n�azaala Obedi mu Luusi.
Obedi n�azaala Yese.
6 Yese yazaala Kabaka Dawudi.
Dawudi n�azaala Sulemaani mu eyali muka Uliya.
7 Sulemaani yazaala Lekobowaamu,
Lekobowaamu n�azaala Abiya,
Abiya n�azaala Asa.
8Asa n�azaala Yekosafaati,
Yekosafaati n�azaala Yolaamu,
Yolaamu n�azaala Uzziya.
9Uzziya n�azaala Yosamu,
Yosamu n�azaala Akazi,
Akazi n�azaala Keezeekiya.
10 Keezeekiya n�azaala Manaase,
Manaase n�azaala Amosi,
Amosi n�azaala Yosiya.
11 Yosiya n�azaala Yekoniya ne baganda be mu kiseera eky�okutwalibwa e Babulooni.
12 Nga bamaze okutwalibwa e Babulooni:
Yekoniya n�azaala Seyalutyeri,
Seyalutyeri n�azaala Zerubbaberi.
13Zerubbaberi n�azaala Abiwuudi,
Abiwuudi n�azaala Eriyakimu,
Eriyakimu n�azaala Azoli.
14Azoli n�azaala Zadooki,
Zadooki n�azaala Akimu,
Akimu n�azaala Eriwuudi.
15Eriwuudi n�azaala Eriyazaali,
Eriyazaali n�azaala Mataani,
Mataani n�azaala Yakobo.
16 Yakobo n�azaala Yusufu, oyo ye bba wa Maliyamu eyazaala Yesu ayitibwa Kristo.
17Noolwekyo emirembe gyonna okuva ku Ibulayimu okutuuka ku Dawudi gyali kkumi n�ena, era okuva ku Dawudi okutuuka ku kuwaŋŋaangusibwa e Babulooni, emirembe kkumi n�ena, era okuva ku kuwaŋŋaangusibwa e Babulooni okutuuka ku Kristo, nagyo emirembe kkumi n�ena.
Okuzaalibwa kwa Yesu
18 Okuzaalibwa kwa Yesu Kristo kwali bwe kuti: Maliyamu nnyina bwe yali ng�akyayogerezebwa Yusufu, era nga tebanaba kufumbiriganwa n�alabika ng�ali lubuto ku bwa Mwoyo Omutukuvu. 19Awo Yusufu eyali amwogereza, olwokubanga yali muntu mulungi n�asalawo mu mutima gwe okumuleka, naye ng�ayagala akikole mu kyama aleme kukwasa Maliyamu nsonyi.
20 Naye bwe yali ng�agalamidde ku kitanda kye ng�akyabirowoozaako, n�afuna ekirooto; n�alaba malayika wa Mukama ng�ayimiridde w�ali, n�amugamba nti, “Yusufu, omwana wa Dawudi, totya kutwala Maliyamu okuba mukazi wo! Kubanga olubuto lw�alina yalufuna ku bwa Mwoyo Mutukuvu. 21Era alizaala Omwana wabulenzi, olimutuuma erinnya Yesu, (amakulu nti, ‘Omulokozi’) kubanga y�alirokola abantu bonna mu bibi byabwe.”
22 Bino byonna byabaawo kisobole okutuukirira ekyayogerwa Mukama ng�ayita mu nnabbi we ng�agamba nti,
23 “Laba omuwala atamanyi musajja aliba olubuto, alizaala omwana wabulenzi,
era aliyitibwa ‘Emmanweri,’ amakulu gaalyo nti, ‘Katonda ali naffe.’ ”
24 Yusufu bwe yazuukuka, n�akola nga Malayika bwe yamulagira, n�atwala Maliyamu okuba mukazi we. 25Naye Yusufu n�atamumanya okutuusa lwe yamala okuzaala Omwana. Yusufu n�amutuuma erinnya YESU.