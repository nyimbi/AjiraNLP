1 Awo Yekosafaati ne yeebakira wamu ne bajjajjaabe, n�aziikibwa mu kibuga kya Dawudi; Yekolaamu mutabani we n�amusikira. 2Yekolaamu yalina baganda be, batabani ba Yekosafaati, nga be ba Azaliya, ne Yekyeri, ne Zekkaliya, ne Azaliya, ne Mikayiri ne Sefatiya. Abo bonna bali baana ba Yekosafaati kabaka wa Yuda. 3Kitaabwe yabawa eby�obugagga bingi, ebya ffeeza ne zaabu, n�ebintu eby�omuwendo ebirala, wamu n�ebibuga ebiriko bbugwe mu Yuda, naye obwakabaka n�abuwa Yekolaamu kubanga ye yali omuggulanda.
Yekolaamu Kabaka wa Yuda
4 Awo Yekolaamu bwe yamala okwenywereza ddala ku ntebe ye ey�obwakabaka, n�atta baganda be bonna n�ekitala, era n�abakungu abamu aba Isirayiri. 5Yekolaamu yalina emyaka amakumi asatu mu ebiri we yafuukira kabaka, era n�afugira emyaka munaana mu Yerusaalemi. 6N�atambulira mu makubo ga bakabaka ba Isirayiri, ng�ennyumba ya Akabu bwe yakolanga, era n�okuwasa n�awasa muwala wa Akabu. N�akola eby�ebibi mu maaso ga Mukama. 7Newaakubadde ng�ebyo byonna byali bwe bityo, Mukama teyayagala kusaanyaawo nnyumba ya Dawudi, kubanga yali akoze endagaano ne Dawudi, ate ng�asuubizza okukuuma ettabaaza ye n�eya bazzukulu be ng�eyaka emirembe gyonna.
8 Mu biro bya Yekolaamu Edomu n�ajeemera okufuga kwa Yuda ne beeteekerawo kabaka owaabwe. 9Awo Yekolaamu n�agendayo n�abakungu be n�amagaali ge gonna. Abayedomu ne bamutaayiza ye n�abaduumizi ab�amagaali ge mu kiro, naye n�abagolokokerako n�abakuba. 10Okuva ku olwo Edomu ne bajeemera Yuda n�okutuusa leero. Mu kiseera ekyo Libuna naye ne n�amujeemera, kubanga Yekolaamu yali avudde ku Mukama Katonda wa bajjajjaabe.
11 Yali azimbye n�ebifo ebigulumivu ku nsozi za Yuda, era ng�aleetedde n�abatuuze ba Yerusaalemi obutaba beesigwa, nga ne Yuda bawabye.
12 Yekolaamu n�afuna ebbaluwa okuva eri Eriya nnabbi ng�egamba nti, “Bw�ati bw�ayogera Mukama Katonda wa jjajjaawo Dawudi nti, ‘Olw�obutatambulira mu makubo ga kitaawo Yekosafaati, wadde mu makubo ga Asa kabaka wa Yuda, 13naye n�otambulira mu kkubo lya bakabaka ba Isirayiri, n�oleetera Yuda n�abantu b�e Yerusaalemi obutaba beesigwa, ng�ennyumba ya Akabu bwe yakola, era n�otta ne baganda bo ab�ennyumba ya kitaawo, abaali bakusinga empisa, 14Mukama kyaliva aleeta kawumpuli ow�amaanyi, ku bantu bo, n�abaana bo, n�abakyala bo, ne ku bintu byo byonna, 15ate naawe olirwala obulwadde obw�amaanyi mu lubuto, erireetera ebyenda byo okuvaayo, buli lunaku.’ ”
16 Awo Mukama n�asitusa obusungu bw�Abafirisuuti n�Abawalabu abaabeeranga okumpi n�Abaesiyopiya eri Yekolaamu, 17ne balumba Yuda, ne bakiwangula, ne batwala ebintu byonna ebyali mu lubiri lwa kabaka, ne batabani be, ne bakazi be, ne wataba mutabani we n�omu eyalekebwa okuggyako Yekoyakaazi, omuggalanda.
18Oluvannyuma lw�ebyo byonna, Mukama n�aleetako Yekolaamu obulwadde obutawonyezeka obw�omu lubuto. 19Awo ebiro bwe byayitawo, nga wayiseewo emyaka ebiri, ebyenda bye ne bitanula okumuvaamu, olw�obulwadde, n�afa mu bulumi bungi. Abantu be ne batamukumira lumbe, nga bwe baali bakoledde bajjajjaabe.
20 Yekolaamu yali wa myaka amakumi asatu mu ebiri bwe yatandika okuba kabaka, era n�afugira mu Yerusaalemi emyaka munaana. Okufa kwe tekwaleetera muntu n�omu kwejjusa, n�aziikibwa mu kibuga kya Dawudi naye si ku biggya bya bassekabaka.