1 Bino bye bigambo Amosi eyali omu ku balunzi b�endiga mu bitundu by�e Tekowa bye yabikkulirwa, musisi amale ajje nga wakayitawo emyaka ebiri, mu mirembe gya Uzziya kabaka wa Yuda, era nga gy�emirembe gya kabaka Yerobowaamu mutabani wa Yowaasi nga y�afuga Isirayiri.
2 Amosi yagamba nti,
“Mukama awuluguma ng�asinziira mu Sayuuni,
era eddoboozi lye liwulirwa nga libwatukira mu Yerusaalemi;
omuddo mu malundiro gulikala
n�entikko y�olusozi Kalumeeri erisigala njereere.”
Okulamulwa kwa Baliraanwa ba Isirayiri
3 Bw�ati bw�ayogera Mukama nti,
“Olw�ebyonoono bya Ddamasiko ebisatu,
weewaawo ebina, siriggyawo busungu bwange.
Kubanga baabonereza nnyo abantu b�e Gireyaadi
nga babasalaasala n�ebyuma.
4 Ndiweereza omuliro mu lubiri lwa kabaka Kazayeeri
era njokye n�ebigo bya kabaka Benikadadi.
5 Era ndimenya enzigi z�ekibuga Ddamasiko
era ndizikiriza kabaka ali mu Kiwonvu ky�e Aveni,
oyo akwata omuggo ogw�obwakabaka mu Besiadeni.
Abantu b�e Busuuli balitwalibwa mu buwaŋŋanguse mu Kiri,”
bw�ayogera Mukama.
6 Bw�ati bw�ayogera Mukama nti,
“Olw�ebyonoono bya Gaza ebisatu,
weewaawo ebina, siriggyawo busungu bwange.
Kubanga yatwala eggwanga ddamba mu busibe
n�alitunda eri Edomu.
7 Ndiweereza omuliro ku bbugwe wa Gaza
ogulyokya ebigo byakyo.
8 Ndizikiriza atuula mu Asudodi,
n�oyo akwata omuggo gw�obwakabaka ndimumalawo okuva mu Asukulooni.
Ndibonereza Ekuloni
okutuusa lwe ndimalirawo ddala Abafirisuuti,”
bw�ayogera Mukama.
9 Mukama bw�ati bw�ayogera nti,
“Olw�ebyonoono bya Ttuulo ebisatu,
weewaawo ebina, siriggyawo busungu bwange.
Kubanga yatunda eggwanga ddamba erya Edomu mu busibe
n�amenya endagaano ey�obwaseruganda eyali ekoleddwa,
10 kyenaava mpeereza omuliro ku bbugwe wa Ttuulo,
ogunaayokya ebigo byakyo.”
11 Bw�ati bw�ayogera Mukama nti,
“Olw�ebyonoono bya Edomu ebisatu,
weewaawo ebina, siriggyawo busungu bwange.
Kubanga yayigganya muganda we n�ekitala
awatali kusaasira,
obusungu bwabwe ne bubuubuuka obutakoma
era ne batabusalako.
12 Ndiweereza omuliro ku Temani
oguliyokya ebigo bya Bozula.”
13 Bw�ati bw�ayogera Mukama nti,
“Olw�ebyonoono bya Amoni ebisatu
weewaawo ebina, siriggyawo busungu bwange.
Mu ntalo ez�okugaziya ensi ye,
yabaaga abakazi abaali embuto ab�e Giriyaadi.
14 Ndiweereza omuliro ku bbugwe wa Labba,
era gulyokya ebigo byakyo.
Walibaawo n�oluyoogaano olunene ku lunaku olw�olutalo
mu mpewo ey�amaanyi, kibuyaga ng�akunta.
15 Kabaka waakyo alitwalibwa mu buwaŋŋanguse,
ye n�abakungu be bonna,”
bw�ayogera Mukama.