Bw�ogaba Katonda Akuddizaawo
1 Siganga emmere yo ng�enkuba etonnya,
kubanga ebbanga lyayo bwe lirituuka olikungula.
2 Gabiranga musanvu weewaawo munaana,
kubanga mu biseera eby�oluvannyuma oyinza okubeera mu kwetaaga.
3Ebire bwe bijjula amazzi,
bitonnyesa enkuba ku nsi;
n�omuti bwe gugwa nga gwolekedde obukiikaddyo oba obukiikakkono,
mu kifo mwe gugwa mwe gulibeera.
4Oyo alabirira embuyaga talisiga;
n�oyo atunuulira ebire talikungula.
5 Nga bw�otosobola kutegeera kkubo mpewo,
oba omubiri nga bwe guzimbibwa ku mwana ali mu lubuto;
bw�otyo bw�otosobola kutegeera Katonda
Omutonzi wa byonna by�akola.
6 Ku makya siga ensigo zo,
n�akawungeezi toddiriza mukono gwo;
kubanga tomanyi eziryala,
zino oba ziri,
oba zombi ziriba nnungi.
7 Ekitangaala kirungi,
era okulaba ku musana kisanyusa.
8Kale omuntu bw�awangaala emyaka emingi,
agisanyukirengamu gyonna,
naye ajjukirenga nti waliwo ennaku ez�ekizikiza
nnyingi ezijja.
Ebyo byonna ebijja butaliimu.
9 Omuvubuka sanyukiranga mu buvubuka bwo,
n�omutima gwo gusanyukenga mu nnaku ez�obuvubuka bwo;
tambulira mu makubo g�omutima gwo
ne mu kulaba kw�amaaso go.
Naye manya nga mu byonna,
Katonda agenda kukusalira omusango.
10 Noolwekyo ggyawo okweraliikirira mu mutima
era weggyeko emitawaana mu ggwe,
kubanga obuvubuka n�amaanyi gaabwe butaliimu.