Okukungubagira Misiri
1Awo ekigambo kya Mukama Katonda ne kinzijira n�aŋŋamba nti, 2“Omwana w�omuntu, wa obunnabbi oyogere nti: ‘Bw�ati bw�ayogera Mukama Katonda nti,
“ ‘Mwekaabireko mwogere nti,
“Zibasanze ku lunaku olwo”
3 kubanga olunaku luli kumpi,
olunaku lwa Mukama luli kumpi,
olunaku olw�ebire
eri bannaggwanga.
4 Ekitala kirirumba Misiri,
n�ennaku eribeera mu Buwesiyopya.
Bwe balifiira mu Misiri,
obugagga bwe bulitwalibwa
n�emisingi gyayo girimenyebwa.’
5 Obuwesiyopya, ne Puuti, ne Luudi ne Buwalabu yonna, ne Kubu n�abantu bonna ab�ensi ey�endagaano balittibwa ekitala awamu ne Misiri.”
6 Bw�ati bw�ayogera Mukama nti,
“Abawagira Misiri baligwa,
n�amaanyi ge yeewaana nago galimuggwa.
Okuva ku mulongooti ogw�e Sevene
baligwa n�ekitala,”
bw�ayogera Mukama Katonda.
7 “Balirekebwawo
wakati mu nsi endala ezalekebwawo,
n�ebibuga byabwe
biribeera ebimu ku ebyo ebyasaanawo.
8 Olwo balimanya nga nze Mukama
bwe ndikuma ku Misiri omuliro,
n�ababeezi baayo bonna balibetentebwa.”
9 “Ku lunaku olwo ndiweereza ababaka mu byombo okutiisatiisa Obuwesiyopya buve mu bugayaavu bwabwo. Entiisa eribakwata ku lunaku Misiri lwe linakuwala, kubanga entiisa erina okujja.”
10 Bw�ati bw�ayogera Mukama Katonda nti,
“Ndimalawo ebibinja by�Abamisiri
nga nkozesa omukono gwa Nebukadduneeza kabaka w�e Babulooni.
11 Ye n�eggye lye, ensi esinga okuba enkambwe mu mawanga,
balireetebwa okuzikiriza ensi.
Baligyayo ebitala byabwe
ne bajjuza ensi ey�e Misiri emirambo.
12 Ndikaza emigga gya Kiyira,
ne ntunda ensi eri abantu ababi;
nga nkozesa bannaggwanga,
ndizikiriza ensi na buli kintu ekigirimu.
Nze Mukama nkyogedde.”
13 Bw�ati bw�ayogera Mukama Katonda nti,
“Ndizikiriza bakatonda baabwe
ne nzikiriza bakatonda abakole n�emikono mu Noofu.
Temulibaamu mulangira mu nsi ey�e Misiri nate,
era ensi yonna ndigireetako entiisa.
14 Ndifuula Pasulo okuba amatongo,
ne Zowani ndikikumako omuliro
ne mbonereza n�ab�omu No.
15Ndifuka ekiruyi kyange ku Sini,
ekigo kya Misiri eky�amaanyi,
era ndimalawo n�ebibinja bya No.
16 Ndikuma omuliro ku Misiri,
ne Sini baliba mu bubalagaze bungi,
ne No balitwalibwa omuyaga,
ne Noofu baliba mu kubonaabona okw�olubeerera.
17 Abavubuka ab�e Oni n�ab�e Pibesesi
baligwa n�ekitala,
n�ebibuga biriwambibwa.
18 Enzikiza eriba ku Tapaneese emisana,
bwe ndimenya ekikoligo kya Misiri,
era n�amaanyi ge yeewaana nago galimuggwaamu.
Alibikkibwa n�ebire
era n�ebyalo bye biriwambibwa.
19 Bwe ntyo bwe ndibonereza Misiri,
bategeere nga nze Mukama.”
20 Awo mu mwaka ogw�ekkumi n�ogumu, mu mwezi ogw�olubereberye ku lunaku olw�omusanvu, ekigambo kya Mukama ne kinzijira n�aŋŋamba nti, 21“Omwana w�omuntu, mmenye omukono gwa Falaawo, ye kabaka w�e Misiri, era laba tegusibiddwa okusiigako eddagala, n�okugussaako ekiwero okugusiba, guleme okufuna amaanyi okukwata ekitala. 22Mukama Katonda kyava ayogera nti, Nnina ensonga ne Falaawo, ye kabaka w�e Misiri, era ndimenya emikono gye, omulamu ogw�amaanyi n�ogwo ogwamenyekako, ne nsuula ekitala okuva mu mukono gwe. 23Ndisaasaanya Abamisiri mu mawanga ne mu nsi ennyingi. 24Ndinyweza emikono gya kabaka w�e Babulooni ne nteeka ekitala mu mukono gwe, naye ndimenya emikono gya Falaawo, era alisindira mu maaso ga kabaka w�e Babulooni, ng�omuntu afumitiddwa anaatera okufa. 25Ndinyweza emikono gya kabaka w�e Babulooni, naye emikono gya Falaawo giriremala, balyoke bamanye nga nze Mukama. Nditeeka ekitala mu mikono gya kabaka w�e Babulooni, n�akigololera ku nsi y�e Misiri. 26Ndibunya Abamisiri mu mawanga ne mbasaasaanya ne mu nsi yonna, era balimanya nga nze Mukama.”