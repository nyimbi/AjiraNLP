1Yowaabu n�ategeezebwa nti, “Kabaka akaaba era akungubagira Abusaalomu.” 2Ku lunaku olwo obuwanguzi ne bufuuka okukungubaga eri abantu bonna, kubanga baawulira nti, “Kabaka anakuwadde olwa mutabani we.” 3Abantu ne bebbirira ne bayingira mu kibuga, ng�abantu abakwatiddwa ensonyi bwe bafaanana nga badduse mu lutalo. 4Kabaka n�abikka amaaso ge n�akaaba n�eddoboozi ddene nti, “Mutabani wange Abusaalomu! Woowe Abusaalomu mutabani wange!”
5Awo Yowaabu n�alaga mu nnyumba kabaka gye yali n�amugamba nti, “Leero oswazizza abaweereza bo, abawonyezza obulamu bwo, n�obulamu bwa batabani bo ne bawala bo, n�obulamu bwa bakyala bo n�abazaana bo. 6Oyagala abakukyawa ate n�okyawa abakwagala. Leero okikakasizza ng�abaduumizi n�abaweereza si kintu gy�oli. Era kindabikira nga singa Abusaalomu abadde mulamu, ffe ffenna nga tufudde leero, wandisanyuse. 7Kale nno golokoka ogende ogumye emyoyo gy�abaweereza bo, kubanga nkulayirira eri Mukama, nga bwe wataabeewo musajja n�omu anaasigala naawe ekiro kya leero. Ekyo kye kirisingako obubi okusinga obubi bwonna bwe wali olabye okuva mu buto bwo.”
8 Awo kabaka n�agolokoka, n�addira entebe ye n�agiteeka mu mulyango ogwa wankaaki, bonna ne bajja gy�ali.
Dawudi Addayo e Yerusaalemi
Mu kiseera ekyo Abayisirayiri baali baddukidde buli muntu ewuwe. 9Abantu bonna mu bika byonna ebya Isirayiri baali bakaayana nga boogera nti, “Kabaka yatuwonya mu mukono gw�abalabe baffe, n�atuwonya ne mu mukono gw�Abafirisuuti, kaakano adduse Abusaalomu n�ava mu nsi. 10Naye Abusaalomu gwe twalonda okutufuga afiiridde mu lutalo. Kaakano kiki ekitulobera okukomyawo kabaka?”
11 Awo kabaka Dawudi n�atumira Zadooki ne Abiyasaali bakabona nti, “Mubuuze abakadde ba Yuda nti, ‘Lwaki mmwe musembayo okukomyawo kabaka mu lubiri lwe, ebigambo nga byatuuse dda ku kabaka okuva mu Isirayiri yenna? 12Mmwe muli baganda bange, mubiri gwange era musaayi gwange, naye lwaki mmwe musembayo okukomyawo kabaka?’ 13Ate mugambe ne Amasa nti, ‘Toli mubiri gwange era musaayi gwange? Katonda ankole bw�atyo n�okukirawo, bw�otobeere muduumizi wa ggye lyange mu kifo kya Yowaabu okuva ne kaakano.’ ”
14 N�awamba emitima gy�abantu bonna aba Yuda ne baba omuntu omu, ne baweereza obubaka eri kabaka nti, “Mukomeewo, ggwe n�abaweereza bo bonna.” 15Awo kabaka n�addayo n�atuuka ku Yoludaani. Abantu ba Yuda ne bajja e Girugaali okusisinkana kabaka, n�okumusomosa Yoludaani. 16Simeeyi mutabani wa Gera Omubenyamini ow�e Bakulimu n�aserengeta mangu n�abasajja ba Yuda okusisinkana kabaka Dawudi. 17Yagenda n�Ababenyamini lukumi, ne Ziba omuddu w�ennyumba ya Sawulo ne batabani be kkumi na bataano n�abaweereza be amakumi abiri. Ne banguwa okulaga ku Yoludaani kabaka gye yali. 18Ne basomosa ennyumba ya Dawudi, era ne bakola ng�okusiima kwe bwe kwali.
Awo Simeeyi mutabani wa Gera n�asomoka Yoludaani, n�agwa bugazi mu maaso ga kabaka, 19n�amwegayirira ng�agamba nti, “Mukama wange ansonyiwe, aleme okujjukira ebisobyo bye nakola ku lunaku luli, mukama wange kabaka lwe yava mu Yerusaalemi. Kabaka aleme okukijjukira. 20Kubanga nze omuweereza wo mmanyi nga nayonoona, naye leero mu nnyumba eya Yusufu nze nsoose okujja okusisinkana mukama wange kabaka.”
21 Awo Abisaayi mutabani wa Zeruyiya n�ayogera nti, “Lwaki Simeeyi tattibwa olw�okukolimira omulonde wa Mukama?” 22Naye Dawudi n�amuddamu nti, “Kiki ekitugatta nze nammwe batabani ba Zeruyiya, mulyoke mufuuke abalabe bange olwa leero? Lwaki omuntu yenna attibwa mu Isirayiri olwa leero, ate nga mmanyi nga nze kabaka wa Isirayiri leero?” 23Awo kabaka n�agamba Simeeyi nti, “Tojja kufa.” Era kabaka n�amulayirira.
24 Mefibosesi muzzukulu wa Sawulo naye n�aserengeta okusisinkana kabaka; yali tanaabanga bigere bye newaakubadde okumwa ekirevu kye newaakubadde okwoza engoye ze, okuva ku lunaku kabaka lwe yagenderako okutuusa ku lunaku lwe yakomawo emirembe. 25Awo bwe yatuuka okuva e Yerusaalemi n�asisinkana kabaka, kabaka n�amubuuza nti, “Kiki ekyakulobera okugenda nange Mefibosesi?”
26 N�addamu nti, “Mukama wange, kabaka, okimanyi nga omuweereza wo mulema. Nagamba omuddu wange nti, ‘Ntekerateekera endogoyi, njebagale, ŋŋende ne kabaka,’ naye n�ambuzaabuza, n�abulawo. 27Yajja eri mukama wange kabaka n�ayogera ku muddu wo ebya kalebule. Naye mukama wange kabaka ali nga malayika wa Katonda, noolwekyo kola nga bw�osiima. 28Ab�ennyumba ya jjajjange bonna baali basaanira kufa bufi mu maaso ga mukama wange kabaka, naye nange n�omala gansaasira n�onzikiriza okuba ku abo abatuula ku mmeeza yo. Kale kiki kye sifunye okuva eri kabaka?”
29 Awo kabaka n�amugamba nti, “Lwaki weeyongera okweyogerako? Ndagidde kaakano, ggwe ne Ziba mugabane ettaka eryo.” 30Mefibosesi n�agamba kabaka nti, “Atwale lyonna, kubanga mukama wange kabaka akomyewo mirembe mu bwakabaka bwe.”
31 Baluzirayi Omugireyaadi naye n�aserengeta okuva e Logerimu n�agenda okusomosa kabaka, Yoludaani. 32Baluzirayi yali musajja mukadde nnyo, ng�awezezza emyaka kinaana, era yali agabiridde kabaka ebyokulya we yabeerera e Makanayimu kubanga yali musajja mugagga nnyo. 33Awo kabaka n�agamba Baluzirayi nti, “Somoka nange, tugende ffenna e Yerusaalemi, n�akulabiriranga.”
34 Naye Baluzirayi n�addamu kabaka nti, “Nnina ennaku meka okuba omulamu, ndyoke ŋŋende ne kabaka e Yerusaalemi? 35Mpezezza emyaka kinaana, olowooza nkyayinza okwawula ekirungi n�ekibi? Olowooza nga omuddu wo akyayinza okutegeera ky�alya ne ky�anywa? Nkyayinza okuwuliriza amaloboozi g�abasajja abayimba n�abakyala abayimbi? Lwaki nzitoowerera mukama wange kabaka? 36Omuweereza wo anasomosa busomosa kabaka, Yoludaani, naye nga siraba kiki enkimpeesa empeera eyenkana awo. 37Nkwegayiridde, kkiriza omuddu wo addeyo, nfiire mu kibuga kyange okumpi n�ebiggya bya kitange ne mmange. Naye omuddu wo Kimamu wuuyo. Leka asomoke ne kabaka, onoomukolera byonna nga bw�onoosiima.”
38Kabaka n�ayogera nti, “Kale Kimamu anaasomoka nange, era ndimukolera nga bw�olisiima; ne kyonna ky�onooyagala n�akikukolera.”
39 Awo abantu bonna ne basomoka Yoludaani, kabaka n�asomoka nabo. Kabaka n�anywegera Baluzirayi n�amusabira omukisa, n�addayo ewuwe. 40Kabaka n�agenda e Girugaali ne Kimamu n�agenda naye; abantu bonna aba Yuda, n�ekimu kyakubiri ku bantu ba Isirayiri ne bawerekera kabaka.
41 Oluvannyuma lwe bbanga ttono, abasajja bonna aba Isirayiri ne bagenda eri kabaka, ne bagamba kabaka nti, “Lwaki baganda baffe, abasajja aba Yuda, babba kabaka, ne bamutwala ye n�ennyumba ye, ne bamusomosa Yoludaani n�abasajja be?”
42 Abasajja bonna aba Yuda ne baddamu abasajja ba Isirayiri nti, “Ekyo twakikola kubanga tuli ba musaayi gumu naye. Kiki ekibatabudde mu nsonga eyo? Tulina bye tulidde ku bya kabaka? Oba mulowooza nga tulina ebirabo bye tugabanye?”
43 Awo abasajja ba Isirayiri ne baddamu abasajja ba Yuda nti, “Okusooka byonna, obwakabaka tubulinamu emigabo kkumi. N�ekyokubiri, Dawudi wa ku luganda lwaffe n�okusinga mmwe. Kale lwaki mwatunyooma? Si ffe twasooka okwogera ku ky�okukomyawo kabaka waffe?”
Naye ebigambo eby�abasajja ba Yuda ne biba bisongovu nnyo n�okusinga ebigambo eby�abasajja ba Isirayiri.