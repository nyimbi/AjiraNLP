Ya Mukulu wa Bayimbi. Zabbuli ya Dawudi. Abafirisuuti bwe baamukwatira mu Gaasi.
1 Onsaasire, Ayi Katonda, kubanga abalabe bange banjigganya;
buli lunaku bannumba n�amaanyi.
2 Abalabe bange bannondoola,
bangi bannwanyisa nga bajjudde amalala.
3 Buli lwe ntya,
neesiga ggwe.
4 Nditendereza Katonda ne nyweerera mu kigambo kye,
ye Katonda gwe neesiga; siityenga.
Abantu obuntu bagenda kunkolako ki?
5 Olunaku lwonna bye njogera babifuulafuula;
ebbanga lyonna baba basala nkwe kunkola kabi.
6 Beekobaana ne bateesa,
banneekwekerera ne bawuliriza enswagiro zange;
nga bannindirira banzite.
7 Tobakkiriza kudduka ne bawona;
mu busungu bwo, Ayi Katonda, osuule amawanga.
8 Emirundi gye ntawaanyizibwa nga njaziirana ogimanyi;
amaziga gange gateeke mu ccupa yo!
Wagawandiika.
9 Bwe nkukoowoola,
abalabe bange nga badduka.
Kino nkimanyi kubanga Katonda ali ku ludda lwange.
10Katonda gwe ntendereza olw�ekisuubizo kye;
Mukama gwe ntendereza olw�ekisuubizo kye;
11Katonda oyo gwe neesiga, siityenga.
Abantu bayinza kunkolako ki?
12 Ndituukiriza obweyamo bwange gy�oli, Ayi Katonda;
ndikuleetera ebirabo eby�okukwebaza.
13 Kubanga emmeeme yange ogiwonyezza okufa.
Ebigere byange tobiwonyezza okwesittala;
ne ndyoka ntambulira mu maaso ga Katonda
mu musana nga ndi mulamu?