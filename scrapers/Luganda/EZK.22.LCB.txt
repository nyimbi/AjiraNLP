Ebibi bya Yerusaalemi
1 Ekigambo kya Mukama Katonda ne kinzijira, n�aŋŋamba nti, 2“Omwana w�omuntu, olikisalira omusango? Olisalira omusango ekibuga ekiyiwa omusaayi? Kale mulumbe wakati mu bikolwa bye byonna eby�ekivve; 3mugambe nti, ‘Bw�ati bw�ayogera Mukama Katonda nti, Ggwe ekibuga ekittira abantu mu kyo era ekyeyonoonesa olwa bakatonda abalala be beekolera, weeleeseeko wekka ekivume, 4era osingiddwa olw�omusaayi gw�oyiye era weeyonoonyesezza olwa bakatonda abalala be weekolera. Ennaku zo ozikomekkerezza, enkomerero ye myaka gyo etuuse. Kyendiva nkuswaza eri amawanga, n�ofuuka eky�okusekererwa eri ensi zonna. 5Abali okumpi n�abali ewala balikukudaalira, ggwe ekibuga ekinyoomebwa era ekijjudde emivuyo.
6 “ ‘Laba, buli mulangira wa Isirayiri bw�akozesa obuyinza bwe okuyiwa omusaayi. 7Bataata ne bamaama banyoomebwa, era n�abagenyi mu mmwe banyigirizibwa, era babonyaabonya bamulekwa ne bannamwandu. 8Munyoomye ebintu byange ebitukuvu, ne mwonoona Ssabbiiti zange. 9Mu mmwe mulimu abantu abawaayiriza abaamalirira okuyiwa omusaayi, era mulimu n�abo abaliira ku nsozi, ne bakola eby�obugwagwa. 10Era mu mmwe mulimu abajerega obwereere bwa bakitaabwe, era mulimu n�abo abeebaka n�abakazi abali mu nsonga zaabwe ez�abakazi nga si balongoofu. 11Mu mmwe mulimu omusajja akola ebibi eby�obwenzi ne muka muliraanwa we, omulala n�ayonoonyesa muka mwana mu buswavu, ate omulala n�akwata mwannyina muwala wa kitaawe. 12Mu mmwe mulimu abantu abalya enguzi okuyiwa omusaayi, ne basolooza amagoba agasukkiridde ne bafuna ekisukkiridde okuva ku baliraanwa baabwe mu ngeri ey�obukumpanya, era munneerabidde, bw�ayogera Mukama Katonda.
13 “ ‘Kale nno ndikuba mu ngalo olw�amagoba agatasaanidde ge mukoze n�omusaayi ogwayiyibwa wakati mu mmwe. 14Obuvumu bwo bulibeerera, oba emikono gyo giriba n�amaanyi olunaku lwe ndikubonereza? Nze Mukama nkyogedde, era ndikikola. 15Ndibabunya mu mawanga ne mbasaasaanya mu nsi, era ndikomya obutali bulongoofu bwo. 16Bw�oliggwaamu ekitiibwa mu maaso g�amawanga, olimanya nga Nze Mukama.’ ”
17Awo ekigambo kya Mukama ne kinzijira n�aŋŋamba nti, 18“Omwana w�omuntu, ennyumba ya Isirayiri efuuse amasengere gye ndi; bonna bali ng�ebikomo, masasi, n�ebyuma ebisigalira wansi mu kikoomi ky�ekyokero. Bali ng�amasengere ga ffeeza. 19Mukama Katonda kyava ayogera nti, ‘Kubanga mwenna mufuuse masengere, kyendiva mbakuŋŋaanya ne mbateeka wakati mu Yerusaalemi. 20Ng�omuntu bw�okuŋŋaanya effeeza, n�ebikomo, n�ebyuma, n�amasasi mu kyokero okubisaanuusa n�omuliro ogw�amaanyi, nange bwe ntyo bwe ndibakuŋŋaanya nga ndiko obusungu n�ekiruyi, ne mbateeka mu kibuga ne mbasaanuusa. 21Ndibakuŋŋaanya, ne mbafukuta mu muliro ogw�ekiruyi kyange, ne musaanuukira munda mu kyo. 22Era ng�effeeza bw�esaanuusibwa mu kyokero, nammwe bwe mutyo bwe mulisaanuusibwa munda mu kyo, era mulimanya nga Nze Mukama mbafuseeko ekiruyi kyange.’ ”
23Ekigambo kya Mukama ne kinzijira nate, n�aŋŋamba nti, 24“Omwana w�omuntu, yogera eri ensi nti, ‘Ggwe oli nsi eteri nongoose, era etetonnyebwako nkuba ku lunaku olw�ekiruyi. 25Bannabbi b�ensi balina enkwe, bali ng�empologoma ewuluguma etaagulataagula omuyiggo gwayo; bavaabira abantu, ne batwala eby�obugagga n�ebintu eby�omuwendo, ne bafuula abakazi bangi mu kyo okuba bannamwandu. 26Bakabona baakyo bajeemedde amateeka gange era boonoonye ebintu byange ebitukuvu; tebaawuddeemu bitukuvu na bya bulijjo; bayigiriza nti tewali njawulo wakati wa bitali birongoofu n�ebirongoofu, so tebassaayo mwoyo okukuuma Ssabbiiti zange, ne banswaza Nze mu bo. 27Abakungu baakyo bali ng�emisege egitaagulataagula omuyiggo gwagyo; bayiwa omusaayi ne batta abantu okukola amagoba mu butali bwenkanya. 28Bannabbi baakyo bakkiriza ebikolwa ebyo, nga babalimba n�okwolesebwa okukyamu n�okuwa obunnabbi obw�obulimba, nga boogera nti, “Bw�ati bw�ayogera Mukama Katonda,” so nga Mukama tayogedde. 29Abantu ab�omu nsi bakola eby�obukumpanya ne babba; banyigiriza omwavu ne babonyaabonya ne munnaggwanga ne batabasalira musango mu bwenkanya.’ ”
30 “Ne nnoonya omuntu mu bo ayinza okuzimba ekisenge era ayinza okubeeyimiririra mu maaso gange ku lw�ensi, naye ne siraba n�omu. 31Kyendiva mbayiwako ekiruyi kyange, ne mbamalawo n�omuliro ogw�obusungu bwange, ne mbaleetako ebyo byonna bye baakola,” bw�ayogera Mukama Katonda.