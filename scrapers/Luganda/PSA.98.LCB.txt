Zabbuli
1 Muyimbire Mukama oluyimba oluggya,
kubanga akoze eby�ekitalo.
Omukono gwe ogwa ddyo,
era omukono omutukuvu, gumuwadde obuwanguzi.
2 Mukama ayolesezza obulokozi bwe,
era abikkulidde amawanga obutuukirivu bwe.
3 Ajjukidde okwagala kwe okutakoma
n�obwesigwa bwe eri ennyumba ya Isirayiri.
Enkomerero z�ensi yonna zirabye
obulokozi bwa Katonda waffe.
4 Muyimbire Mukama n�essanyu lingi mwe ensi yonna;
muyimbe ennyimba mu maloboozi ag�essanyu.
5 Mutendereze Mukama n�ennanga ez�enkoba;
n�ennanga ez�enkoba n�amaloboozi ag�okuyimba,
6 n�amakondeere n�eddoboozi ly�eŋŋombe.
Muyimbe n�essanyu mu maaso ga Mukama era Kabaka.
7 Ennyanja eyire ne byonna ebigirimu,
n�ensi ne byonna ebigirimu bijaguze.
8 Emigga gikube mu ngalo
n�ensozi zonna ziyimbire wamu olw�essanyu;
9 byonna biyimbe mu maaso ga Mukama,
kubanga ajja okulamula ensi.
Aliramula ensi mu butuukirivu;
aliramula amawanga mu bwenkanya.