Eddembe mu Kristo
1 Kale nga Kristo bwe yatufuula ab�eddembe, bwe mutyo munywerere mu ddembe eryo muleme kusibwa nate mu kikoligo ky�obuddu.
2 Ka mbategeeze nze Pawulo: Bwe mukomolebwa, nga Kristo taliiko ky�abagasa. 3Era nziramu okutegeeza buli muntu akomolebwa nti alina ebbanja okutuukiriza amateeka gonna. 4Mwava mu Kristo mmwe abanoonya okufuna obutuukirivu olw�amateeka. Mwava mu kisa. 5Kubanga ffe, ffe ku bw�Omwoyo olw�okukkiriza tulindirira n�essuubi obutuukirivu. 6Kubanga mu Kristo Yesu, okukomolebwa oba obutakomolebwa, tekulina maanyi, wabula okukkiriza kukola olw�okwagala.
7 Mwali mutambula bulungi. Ani eyabasendasenda n�abaggya ku kugondera amazima? 8Okusendebwasendebwa okwo, si kw�oyo eyabayita. 9Ekizimbulukusa ekitono kizimbulukusa ekitole kyonna. 10Mbeesiga mu Mukama waffe nga temujja kulowooza kintu kirala kyonna. Naye oyo abateganya alisalirwa omusango ne bw�aliba ani. 11Naye nze abooluganda, oba nga nkyayigiriza okukomolebwa, lwaki njigganyizibwa? Kale enkonge ey�omusaalaba evuddewo. 12Nnandyagadde abo abaabateganya beeraawe.
Obulamu bw�Omwoyo
13 Kubanga mmwe abooluganda mwayitibwa lwa ddembe, noolwekyo eddembe teribawa bbeetu kugoberera bya mubiri. Naye olw�okwagala buli omu abeerenga muweereza wa munne. 14Kubanga amateeka gonna gatuukirizibwa mu tteeka lino nti: “Yagalanga muntu munno nga bwe weeyagala wekka.” 15Naye obanga muneneŋŋana mwegendereze muleme okwezikiriza. 16Mbagamba nti, mutambulirenga mu Mwoyo, mu ngeri yonna, mulemenga kutuukiriza kwegomba kwa mubiri. 17Kubanga okwegomba kw�omubiri kulwanagana n�Omwoyo, n�Omwoyo n�alwanagana n�omubiri; kubanga bino byombi bikontana, mulemenga okukola bye mwagala. 18Naye bwe muluŋŋamizibwa Omwoyo, olwo nga temukyafugibwa mateeka.
19 Ebikolwa by�omubiri bya lwatu, bye bino: obwenzi, obukaba, obugwenyufu, 20Okusinza bakatonda abalala, obufumu, obulabe, okuyomba, obuggya, obusungu, okwekuluntaza, okweyawula, okwesalamu, 21ettima, obutamiivu, ebinyumu, n�ebirala ebiri ng�ebyo. Ka mbategeeze nate nga bwe nasooka okubabuulira nti Buli akola ebyo talina mugabo mu bwakabaka bwa Katonda.
22 Naye ebibala eby�Omwoyo bye bino: okwagala, essanyu, emirembe, obugumiikiriza, ekisa, obulungi, obwesigwa, 23Obuwombeefu, okwefuga; awali ebyo tewali tteeka libiwakanya. 24N�abo aba Kristo Yesu baakomerera omubiri n�okwegomba kwagwo, n�omululu gwagwo. 25Kale bwe tuba abalamu ku bw�Omwoyo, tugobererenga okuluŋŋamizibwa kw�Omwoyo. 26Tulemenga okwemanya, n�okunyizaganya, n�okukwatiragananga obuggya.