Yesu Awonya Omulwadde w�Olukonvuba
1 Awo bwe waayitawo ennaku nnyingi Yesu n�akomawo mu kibuga Kaperunawumu, ne kiwulirwa nti ali ka. 2Abantu bangi ne bakuŋŋaana, ne wataba kafo wayinzika kuyisibwa kigere ku mulyango; n�ababuulira Enjiri. 3Omulwadde eyali akoozimbye ne bamuleeta eri Yesu ng�asituliddwa abasajja bana. 4Naye bwe balemwa okuyingiza omulwadde eyali akoozimbye olw�ekibiina ekinene ne baseluukulula ku kasolya ne bassa omulwadde ng�ali ku katanda ke. 5Yesu bwe yalaba okukkiriza kwabwe, n�agamba omulwadde eyali akoozimbye nti, “Mwana wange ebibi byo bikusonyiyiddwa.” 6Naye abamu ku bannyonnyozi b�amateeka abaali batudde awo nga balowooza ku bintu bino mu mitima gyabwe ne boogera nti, 7“Ono ayinza atya okwogera bw�atyo? Avvodde! Ani ayinza okusonyiwa ebibi okuggyako Katonda?” 8Amangwago Yesu n�amanya mu mutima gwe bye baali boogerako bokka ne bokka n�ababuuza nti, “Lwaki mwebuuzaganya ebintu bino mu mitima gyammwe? 9Ekyangu kye kiruwa, okugamba akoozimbye nti ebibi byo bikusonyiyiddwa oba nti yimirira ositule akatanda ko otambule? 10Naye mmwe okusobola okutegeera ng�Omwana w�Omuntu alina obuyinza okusonyiwa ebibi ku nsi;” n�agamba eyali akoozimbye nti, 11“Yimirira ositule akatanda ko oddeyo ewuwo.” 12Awo omusajja n�asituka, amangwago n�asitula akatanda ke n�afuluma nga bonna balaba. Bonna ne bawuniikirira era ne bagulumiza Katonda, nga bagamba nti, “Kino tetukirabangako.”
Yesu Ayita Leevi
13 Awo Yesu n�addayo nate ku lubalama lw�ennyanja ekibiina ky�abantu ne bajja gy�ali, n�abayigiriza. 14Awo bwe yali ng�atambula n�alaba Leevi mutabani wa Alufaayo ng�atudde we yasoloolezanga omusolo, n�amugamba nti, “Ngoberera.” Awo Leevi n�asituka n�amugoberera. 15Awo Yesu bwe yali mu nnyumba ya Leevi nga bali ku mmere, ng�ali wamu n�abawooza, n�abalina ebibi, n�abayigirizwa be, ng�abantu bangi bamugoberedde, 16abannyonnyozi b�amateeka n�Abafalisaayo ne baalaba Yesu ng�alya n�abalina ebibi n�abawooza, ne bagamba abayigirizwa be nti, “Lwaki alya n�abawooza n�abalina ebibi?” 17Yesu bwe yakiwulira n�abagamba nti, “Abalamu tebeetaaga musawo, wabula abalwadde! Sajja kuyita batuukirivu wabula abalina ebibi.”
Yesu Bamubuuza ku by�Okusiiba
18 Abayigirizwa ba Yokaana n�ab�Abafalisaayo baali basiiba. Abantu ne bajja eri Yesu ne bamubuuza nti, “Lwaki abayigirizwa ba Yokaana n�abayigirizwa b�Abafalisaayo basiiba, naye abayigirizwa bo ne batasiiba?” 19Awo Yesu n�abaddamu nti, “Ddala ddala abali n�awasiza omugole bayinza batya okusiiba, ng�awasizza omugole ali nabo? 20Naye ekiseera kirituuka awasizza omugole bw�alibaggibwako; okuva olwo ne balyoka basiiba. 21Teri muntu atunga kiwero kiggya mu lugoye olukadde kubanga ekiwero ekiggya kiyuza olugoye olukadde, n�ekituli ne kyeyongera okugaziwa. 22Teri muntu ateeka mwenge musu mu nsawo z�amaliba nkadde kubanga omwenge omusu gwabya ensawo enkadde, omwenge ne guyiika, n�ensawo ne ziyulika. Naye omwenge omusu baguteeka mu nsawo mpya.”
Yesu ye Mukama wa Ssabbiiti
23 Awo mu biro ebyo Yesu yali ayita mu nnimiro y�emmere ey�empeke ku Ssabbiiti, abayigirizwa be ne batandika okunoga ku birimba by�emmere ey�empeke. 24Abafalisaayo ne bagamba Yesu nti, “Lwaki abayigirizwa bo bakola ekitakkirizibwa ku Ssabbiiti.” 25Yesu n�abaddamu nti, “Temusomanga ku Dawudi kye yakola bwe yalina okwetaaga n�enjala ng�emuluma, ye ne be yali nabo, 26bwe yayingira mu nnyumba ya Katonda mu biro bya Abiyasaali kabona omukulu, n�alya emigaati egy�okulaga n�awaako n�abo be yali nabo, egitakkirizibwa kuliibwako bantu balala okuggyako bakabona.” 27N�abagamba nti, “Ssabbiiti yateekebwawo lwa muntu, so si omuntu ku lwa Ssabbiiti. 28Noolwekyo Omwana w�Omuntu ye Mukama wa Ssabbiiti.”