Ya Mukulu wa Bayimbi. Ku ddoboozi, “Tozikiriza.” Zabbuli ya Dawudi bwe yadduka Sawulo, n�alaga mu mpuku.
1 Onsaasire, Ayi Katonda, onsaasire,
kubanga neesiga ggwe.
Nzija kwekweka mu kisiikirize ky�ebiwaawaatiro byo
okutuusa okuzikirira bwe kulikoma:
2 Nkoowoola Katonda Ali Waggulu Ennyo,
Katonda atuukiriza bye yantegekera.
3 Alisinzira mu ggulu n�andokola,
n�amponya abo abampalana.
Katonda anandaganga obwesigwa bwe n�okwagala kwe okutaggwaawo.
4 Mbeera wakati mu mpologoma,
nsula mu bisolo ebirya abaana b�abantu.
Amannyo g�abalabe bange gali ng�amafumu n�obusaale.
Ennimi zaabwe ziri ng�ebitala ebyogi.
5 Ayi Katonda, ogulumizibwenga okusinga eggulu;
n�ekitiibwa kyo kibune ensi yonna.
6 Baatega ekitimba mu kkubo lyange,
ne ntya nnyo;
ne basimamu obunnya,
ate bo bennyini ne babugwamu.
7 Omutima gwange munywevu, Ayi Katonda,
omutima gwange munywevu.
Nnaakutenderezanga n�ennyimba.
8 Zuukuka, ggwe omwoyo gwange!
Zuukuka ggwe ennanga ey�enkoba, naawe entongooli,
ndyoke nnyimbe okukeesa obudde.
9Ayi Mukama, ndikwebaza mu mawanga;
ndiyimba nga nkutendereza mu bantu.
10 Kubanga okwagala kwo kungi nnyo, kutuuka ne ku ggulu;
n�obwesigwa bwo butuuka ku bire.
11 Ogulumizibwenga, Ayi Katonda, okusinga eggulu;
n�ekitiibwa kyo kibune ensi yonna.