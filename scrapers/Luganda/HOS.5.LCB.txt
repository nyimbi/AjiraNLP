Isirayiri Asalirwa Omusango
1 Muwulire kino mmwe bakabona!
Musseeyo omwoyo, mmwe Isirayiri!
Muwulirize, mmwe ennyumba ya Kabaka!
Omusango guli ku mmwe:
Mubadde kyambika e Mizupa,
era ekitimba ekitegeddwa ku Taboli.
2 Abajeemu bamaliridde okutta,
naye ndibabonereza bonna.
3 Mmanyi byonna ebikwata ku Efulayimu,
so ne Isirayiri tankisibwa.
Efulayimu weewaddeyo okukuba obwamalaaya,
ne Isirayiri yeeyonoonye.
4 Ebikolwa byabwe tebibaganya
kudda eri Katonda waabwe,
kubanga omwoyo ogw�obwamalaaya guli mu mitima gyabwe,
so tebamanyi Mukama.
5 Amalala ga Isirayiri gabalumiriza;
Abayisirayiri ne Efulayimu balyesittala olw�omusango gwabwe;
ne Yuda alyesittalira wamu nabo.
6 Bwe baligenda n�ebisibo byabwe n�amagana gaabwe
okunoonya Mukama,
tebalimulaba;
abaviiridde, abeeyawuddeko.
7 Tebabadde beesigwa eri Mukama;
bazadde abaana aboobwenzi.
Embaga ez�omwezi ogwakaboneka
kyeziriva zibamalawo, n�ennimiro zaabwe ne ziragajjalirwa.
8 Mufuuwe eŋŋombe mu Gibea,
n�ekkondeere mu Laama.
Muyimuse amaloboozi e Besaveni;
mutukulembere mmwe Benyamini.
9 Efulayimu alifuuka matongo
ku lunaku olw�okubonerezebwa.
Nnangirira ebiribaawo
mu bika bya Isirayiri.
10 Abakulembeze ba Yuda bali ng�abo
abajjulula ensalo,
era ndibafukako obusungu bwange
ng�omujjuzo gw�amazzi.
11 Efulayimu anyigirizibwa,
era omusango gumumezze,
kubanga yamalirira okugoberera bakatonda abalala.
12 Kyenvudde nfuuka ng�ennyenje eri Efulayimu,
n�eri ennyumba ya Yuda n�emba ng�ekintu ekivundu.
13 “Efulayimu bwe yalaba obulwadde bwe,
ne Yuda n�alaba ekivundu kye,
Efulayimu n�addukira mu Bwasuli,
n�atumya obuyambi okuva eri kabaka waayo omukulu.
Naye tasobola kubawonya
newaakubadde okubajjanjaba ebiwundu byabwe.
14 Kyendiva mbeera ng�empologoma eri Efulayimu,
era ng�empologoma ey�amaanyi eri ennyumba ya Yuda.
Ndibataagulataagula ne ŋŋenda;
ndibeetikka ne mbatwala, ne babulwako ayinza okubawonya.
15 Ndiddayo mu kifo kyange,
okutuusa lwe balikkiriza omusango gwabwe.
Balinnoonya,
mu buyinike bwabwe, balinnoonya n�omutima gwabwe gwonna.”