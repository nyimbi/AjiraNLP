1 Omuntu omwavu atambulira mu butuukirivu,
asinga akamwa ak�omusirusiru akaweebuula.
2 Si kirungi okuba omujjumbize naye nga tolina kumanya,
n�okwanguyiriza okukola ekintu kuleetera omuntu okukwata ekkubo ekyamu.
3 Obusirusiru bw�omuntu bwe bwonoona obulamu bwe,
kyokka omutima gwe ne gunenya Mukama.
4 Obugagga buleeta emikwano mingi,
naye emikwano gy�omwavu gimuddukako.
5 Omujulizi ow�obulimba talirema kubonerezebwa,
era oyo ayogera eby�obulimba taliba na buddukiro.
6 Bangi banoonya okuganja mu maaso g�omufuzi,
era buli muntu aba mukwano gw�oyo agaba ebirabo.
7 Baganda b�omwavu bonna bamwewala,
mikwano gye tebaasingewo nnyo okumwewala?
Wadde abagoberera ng�abeegayirira,
naye tabalaba.
8 Oyo afuna amagezi ayagala emmeeme ye,
n�oyo asanyukira okutegeera, akulaakulana.
9 Omujulizi ow�obulimba talirema kubonerezebwa,
n�oyo ayogera eby�obulimba alizikirira.
10 Omusirusiru tasaana kubeera mu bulamu bwa kwejalabya,
kale kiwulikika kitya ng�omuddu afuga abalangira?
11 Omuntu omutegeevu alwawo okusunguwala,
era kiba kya kitiibwa obutafa ku bye bamusobezza.
12 Obusungu bwa kabaka buli ng�okuwuluguma kw�empologoma,
naye ekisa kye kiri ng�omusulo ku ssubi.
13 Omwana omusirusiru aleetera kitaawe okuzikirira,
n�omukazi omuyombi ali ng�enkuba etonnya olutata.
14 Ennyumba n�obugagga bisikirwa okuva ku bazadde,
naye omukazi omutegeevu ava eri Mukama.
15 Obugayaavu buleeta otulo tungi,
n�omuntu atakola mirimu alirumwa enjala.
16 Oyo akwata ebiragiro akuuma obulamu bwe,
naye oyo eyeeyisa mu ngeri embi alifa.
17 Oyo akwatirwa omwavu ekisa awola Mukama,
era Mukama alimusasula olw�ekikolwa kye ekyo.
18 Kangavvulanga omwana wo kubanga mu ekyo mulimu essuubi,
oleme kumuwaayo mu kuzikirira.
19Omuntu omukambwe ennyo alisasula ebiriva mu bukambwe bwe,
kubanga ne bw�omununula ogusooka era oteekwa okukiddiŋŋaana.
20 Ssangayo omwoyo ku magezi agakuweebwa ne ku kuyigirizibwa,
oluvannyuma lwa byonna oliba n�amagezi.
21 Enteekateeka z�omuntu ziba nnyingi mu mutima gwe;
byo ebigendererwa bya Mukama bituukirira.
22Ekintu omuntu kye yeegomba kwe kwagala okutaggwaawo,
okuba omwavu kisinga okuba omulimba.
23 Okutya Mukama kutuusa mu bulamu;
olwo omuntu n�awummula nga mumativu nga tatuukiddwako kabi.
24 Omugayaavu annyika omukono gwe mu kibya,
n�atagukomyawo nate ku mumwa gwe.
25 Kangavvula omunyoomi, abatamanyi bayigire ku ye,
buulirira ategeera, ajja kweyongera okutegeera.
26 Omwana abba ebya kitaawe n�agobaganya ne nnyina,
aleeta obuswavu n�obuyinike.
27 Mwana wange konoolekayo okuyigirizibwa,
onoowaba okuva ku bigambo by�okumanya.
28 Omujulizi omulimba atyoboola ensala ey�amazima,
n�akamwa k�ababi, kavaabira ebitali bya butuukirivu.
29 Ebibonerezo bitekebwawo kukangavvula banyoomi,
n�embooko zaakolebwa lwa migongo gy�abasirusiru.