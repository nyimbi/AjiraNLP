Ebibuga by�Abaleevi
1 Awo abaana ba Isirayiri bwe baali nga basiisidde mu nsenyi za Mowaabu ku mugga Yoludaani, okwolekera Yeriko, Mukama Katonda n�agamba Musa nti, 2“Lagira abaana ba Isirayiri nti Bawanga Abaleevi ebibuga eby�okubeeramu, nga babiggya mu butaka bwabwe bwe baligabana obw�enkalakkalira. Era babaweerangako n�amalundiro okwetooloola ebibuga ebyo. 3Kale, olwo balibeera n�ebibuga ebyokusulangamu, n�amalundiro ag�ente zaabwe n�endiga zaabwe, awamu n�ensolo zaabwe endala ezirundibwa.
4“Amalundiro aganaaweebwanga Abaleevi ab�omu bibuga ebyo ganaapimwanga obugazi okuva ku bbugwe w�ekibuga mita ebikumi bina mu ataano. 5Amalundiro ago ganaapimanga obuwanvu bwa mita lwenda ku ludda olw�ebuvanjuba, ne mita lwenda ku ludda olw�ebugwanjuba, ne mita lwenda ku luuyi olw�obukiikakkono, ne mita lwenda ku luuyi olw�obukiikaddyo, ng�ekibuga kiri wakati. Ago ge ganaabanga amalundiro gaabo ab�omu kibuga.
Ebibuga eby�Okuddukirangamu
6 “Ku bibuga bye muligabira Abaleevi kugenda kubeerako ebibuga mukaaga eby�okuddukirangamu, omuntu asse omuntu nga tagenderedde. Okwo mulyoke mwongereko ebibuga amakumi ana mu bibiri. 7Okutwalira awamu muliteekwa okugabira Abaleevi ebibuga amakumi ana mu munaana, mubagattireko n�amalundiro. 8Omuwendo gw�ebibuga bye muligabira Abaleevi gulyesigamizibwa ku bunene n�obutono obwa buli busika obw�abaana ba Isirayiri. Ab�obusika obunene muliwaayo ebibuga bingi, n�ab�obusika obutono muliwaayo ebibuga bitono.”
9Awo Mukama Katonda n�agamba Musa nti, 10“Yogera eri abaana ba Isirayiri ng�obagamba nti, ‘Bwe musomokanga omugga Yoludaani ne muyingira mu nsi y�e Kanani, 11mweronderangamu ebibuga ebinaabanga ebibuga byammwe eby�okuddukirangamu; ng�omwo omuntu asse omuntu nga tagenderedde mw�anaddukiranga. 12Bye binaabanga ebifo eby�obuddukiro okwewala omuwoolezi w�eggwanga, omuntu ateeberezebwa okuba omutemu alemenga okuttibwa nga tasoose kuwozesebwa mu maaso g�ekibiina. 13Ebibuga ebyo omukaaga bye mugenda okuwaayo bye binaabanga ebibuga byammwe eby�obuddukiro. 14Mugenda kuwaayo ebibuga bisatu ku ludda luno olw�ebuvanjuba olwa Yoludaani, n�ebibuga bisatu mu Kanani, okubeeranga ebibuga eby�obuddukiro. 15Abaana ba Isirayiri n�abagenyi bammwe, n�abagwira abanaabeeranga mu mmwe, mwenna munaddukiranga mu bibuga ebyo omukaaga. Kwe kugamba nti omuntu yenna anattanga omuntu nga tagenderedde anaddukiranga omwo.’
16 “ ‘Omuntu bw�anaakubanga omuntu n�ekyuma n�amutta, oyo nga mutemu; era omutemu anattirwanga ddala. 17Era omuntu bw�anaabanga akutte ejjinja mu ngalo ze, n�akuba munne n�ejjinja eryo, omutemu anattirwanga ddala. 18Oba omuntu bw�anaabanga akutte ekyokulwanyisa eky�omuti mu ngalo ze, ekiyinza okutta omuntu, n�akikubisa munne, munne n�afa, oyo nga mutemu; era omutemu anattirwanga ddala. 19Omuwoolezi w�eggwanga yennyini y�anattanga omutemu; bw�anaamusisinkananga anaamuttanga. 20Omuntu bw�anaabangako ekiruyi ku munne n�amufumita ng�akigenderedde, olw�obukyayi, oba n�amwekwekerera n�amukasuukirira ekintu ne kimukuba ne kimutta, 21oba olw�obulabe bw�amulinako n�amukuba ekikonde, munne n�afa, omuntu oyo amukubye ekikonde anaafanga; kubanga mutemu. Omuwoolezi w�eggwanga y�anattanga omutemu oyo ng�amusisinkanye.
22 “ ‘Singa omuntu afumita munne mangwago, gw�atalinaako bulabe, oba n�akasuka ekintu nga tagenderedde ne kimukuba, 23oba n�ayiringisa ejjinja, eriyinza okutta omuntu, ne limugwako nga tamulabye, n�afa; olwokubanga teyali mulabe we, era nga yali tagenderedde kumulumya; 24kale, olukiiko lw�ekibiina lunaasalangawo wakati we n�omuwoolezi w�eggwanga, nga lugoberera amateeka gano nga bwe gali. 25Omussi oyo olukiiko lw�ekibiina lunaamuwonyanga omuwoolezi w�eggwanga, ne lumuleka n�abeeranga mu kibuga kye eky�obuddukiro okutuusa Kabona Omukulu eyafukibwako amafuta ag�omuzeeyituuni amatukuvu ng�amaze okufa.
26“ ‘Naye omussi oyo bwe kanaamutandanga n�afulumako mu kibuga kye eky�obuddukiro mwe yaddukira, 27omuwoolezi w�eggwanga n�amala amusanga ebweru w�ekibuga ekyo, n�amutta, omuwoolezi w�eggwanga taabengako musango gwa butemu. 28Kubanga omussi oyo kinaamusaaniranga okubeera mu kibuga kye eky�obuddukiro okutuusa nga Kabona Omukulu amaze okufa. Kabona Omukulu anaamalanga kufa, omussi oyo n�addayo ewuwe mu bintu bye eby�obutaka.
Amateeka ku Bujulizi n�Okununula
29 “ ‘Gano ganaabeeranga mateeka gammwe ge munaakwatanga mu mirembe gyammwe gyonna ne buli we munaabeeranga. 30Omuntu bw�anattanga munne, ne wabaawo obujulizi, omutemu oyo naye anaafanga. Naye tewaabengawo attibwa ku bujulizi obw�omuntu omu yekka.
31 “ ‘Temukkirizanga mutango olw�okununula omussi asingiddwa omusango ogw�obutemu n�asalirwa okuttibwa; anaateekwanga okuttibwa.
32 “ ‘Temukkirizanga mutango ogw�okununula omussi abeera mu kibuga eky�obuddukiro, alyoke aveeyo addeyo ewuwe nga Kabona Omukulu tannaba kufa.
33 “ ‘Temwonoonanga nsi gye mubeeramu. Okuyiwa omusaayi kyonoona ensi; okutangiririra ensi omuyiise omusaayi si kyangu, okuggyako ng�etangiririrwa n�omusaayi gw�oyo eyayiwa omusaayi mu nsi omwo. 34Temwonoonanga nsi mwe mubeera nange mwe mbeera, kubanga Nze, Mukama Katonda, mbeera wakati mu baana ba Isirayiri.’ ”