Obubaka eri Ensozi za Isirayiri
1Awo ekigambo kya Mukama Katonda ne kinzijira nti, 2“Omwana w�omuntu tunuulira ensozi za Isirayiri, 3oyogere nti, ‘Mmwe ensozi za Isirayiri, muwulire ekigambo kya Mukama Katonda. Bw�ati bw�ayogera Mukama Katonda eri ensozi n�obusozi, eri emigga n�ebiwonvu, nti, Nze kennyini ndibaleetako ekitala ne nzikiriza n�ebifo byammwe ebigulumivu. 4Ebyoto byammwe birimenyebwamenyebwa, n�ebyoto kwe mwotereza obubaane birimenyebwamenyebwa; ndittira abantu bo mu maaso ga bakatonda bo abalala. 5Ndiddira emirambo gy�Abayisirayiri ne ngiteeka mu maaso ga bakatonda baabwe abalala, era ndisaasaanya amagumba go okwetooloola ebyoto byo. 6Buli gye mubeera ebibuga biriyonoonebwa n�ebifo byammwe ebigulumivu birisaanyizibwawo, n�ebyoto byammwe ne byonoonebwa ne bimenyebwamenyebwa, ne bakatonda bammwe ne bamenyebwamenyebwa ne boonoonebwa, era n�ebyoto byammwe ebyokerwako obubaane ne bimenyebwa ne bye mukoze ne bisaanawo. 7Abantu bo balittibwa wakati mu mmwe, ne mulyoka mumanya nga nze Mukama.
8 “ ‘Naye ndirekawo abamu ku mmwe, era muliba bakaawonawo nga musaasaanye mu nsi ne mu mawanga. 9Era eyo mu mawanga bakaawonawo gye mwatwalibwa mu busibe, mulinzijukira, kubanga nnumwa olw�emitima gyabwe eginjeemedde egyegomba era egisinza bakatonda abalala. Balikyama olw�obutali butuukirivu bwabwe, n�olwebikolwa byabwe byonna ebigwenyufu. 10Era balimanya nga nze Mukama; saabatiisiza bwereere okubaleetako akabi kano.
11 “ ‘Bw�ati bw�ayogera Mukama Katonda nti, Kuba mu ngalo zo, osambagale era okaabire waggulu oyogere nti, “Woowe”; olw�ebikolwa byonna ebitali bya butuukirivu n�ebintu byonna eby�ekkive eby�ennyumba ya Isirayiri; abamu baligwa n�ekitala, abalala balifa enjala, n�abalala balifa kawumpuli. 12Ali ewala alifa kawumpuli, n�oyo ali okumpi aligwa n�ekitala, n�oyo alisigalawo alifa enjala. Bwe ntyo bwe ndiraga obusungu bwange. 13Mulitegeera nga nze Mukama, abantu baabwe bwe balisangibwa nga bafiiridde wakati mu bakatonda baabwe be baakola n�emikono okwetooloola ebyoto byabwe, ne ku buli lusozi oluwanvu, ne ku buli ntikko ez�ensozi, ne buli wansi w�omuti oguliko ebikoola, n�omwera oguliko ebikoola, ebifo gye baali nga bootereza obubaane eri bakatonda baabwe be baakola n�emikono. 14Era ndigolola omukono gwange ku bo, ensi ne yonooneka ne tebalamu kintu okuva ku ddungu okutuuka e Dibula, ne buli gye babeera. Olwo balimanya nga nze Mukama.’ ”