1 Bw�atyo Ibulaamu n�ayambuka okuva mu Misiri ye ne mukazi we, ne byonna bye yalina, ne Lutti ne bayingira mu Negevu.
Ibulaamu ne Lutti Baawukana
2 Mu kiseera ekyo Ibulaamu yalina ente nnyingi, ne ffeeza ne zaabu nnyingi nnyo. 3N�atambula okuva e Negevu n�atuuka e Beseri, mu kifo eweema ye we yali olubereberye, wakati wa Beseri ne Ayi, 4mu kifo we yasooka okuzimbira Mukama ekyoto, Ibulaamu n�akoowoolera eyo erinnya lya Mukama.
5 Ne Lutti eyagenda ne Ibulaamu naye yalina ebisibo by�endiga n�amagana g�ente n�ab�enju ye nga bangi, 6ekitundu mwe baali nga tekibamala bombi. Obugagga bwabwe bwali bungi nnyo, 7ate nga n�abasumba baabwe bayombagana. Mu kiseera ekyo Abakanani n�Abaperezi nabo baabanga mu nsi omwo.
8 Awo Ibulaamu n�agamba Lutti nti, “Tewasaana kubaawo kuyombagana wakati wange naawe, wadde wakati w�abalunzi bo n�abange, kubanga tuli baaluganda. 9Ensi yonna teri mu maaso go? Leka twawukane. Bwonoolonda oluuyi olwa kkono, nze n�alaga ku luuyi olwa ddyo, bw�onoolaga ku luuyi olwa ddyo nze n�alaga ku luuyi olwa kkono.”
10 Lutti n�ayimusa amaaso ge, n�alaba ekiwonvu kya Yoludaani nga kirungi, nga kirimu amazzi buli wantu nga kifaanana ng�ennimiro ya Mukama; nga kiri ng�ensi ya Misiri ku luuyi olwa Zowaali. Kino kyaliwo nga Mukama tannazikkiriza Sodomu ne Ggomola. 11Bw�atyo Lutti ne yeeronderawo olusenyi lwa Yoludaani n�agenda ku luuyi olw�ebuvanjuba; bwe batyo ne baawukana. 12Ibulaamu n�abeera mu nsi ya Kanani, ye Lutti n�abeera mu bibuga eby�omu lusenyi n�atwala eweema ye n�agisimba okumpi ne Sodomu. 13Abasajja aba Sodomu baali babi era nga boonoonyi nnyo eri Mukama.
14 Mukama n�agamba Ibulaamu ng�amaze okwawukana ne Lutti nti, “Yimusa amaaso go ng�osinziira mu kifo mw�oli, otunule ku bukiikakkono, ne ku bukiikaddyo, n�ebuvanjuba n�ebugwanjuba; 15kubanga ensi gy�olaba ndigikuwa ggwe n�ezzadde lyo emirembe gyonna. 16Ndyaza ezzadde lyo ng�enfuufu ey�oku nsi; omuntu bw�alisobola okubala enfuufu ey�oku nsi, n�ezzadde lyo aliribala. 17Situka, tambula obuwanvu n�obukiika obw�ensi kubanga ngikuwadde.”
18 Awo Ibulaamu n�asimbula eweema ye n�agenda n�abeera okumpi n�emivule gya Mamule, ekiri e Kebbulooni, n�azimbira eyo Mukama ekyoto.