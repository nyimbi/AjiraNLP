Dawudi Awonya Keyira
1 Awo Dawudi bwe yategeezebwa nti, “Laba, Abafirisuuti balwana ne Keyira, era banyagulula amawuuliro,” 2ne yeebuuza ku Mukama nti, “Ŋŋende nnumbe Abafirisuuti abo?” Mukama n�amuddamu nti, “Genda olumbe Abafirisuuti owonye Keyira.” 3Naye abasajja ba Dawudi ne bamugamba nti, “Wano mu Yuda tuli mu ntiisa. Naye ate bwe tuligenda e Keyira okulwanyisa Abafirisuuti, kiriba kitya?”
4 Dawudi n�addayo nate okwebuuza ku Mukama. Mukama n�amuddamu nti, “Golokoka oserengete e Keyira, kubanga ŋŋenda kuwaayo Abafirisuuti mu mukono gwo.” 5Awo Dawudi n�abasajja be ne balaga e Keyira, ne balwana n�Abafirisuuti, ne batwala ente zaabwe, era ne batta bangi ku bo. Dawudi n�awonya abatuuze b�e Keyira. 6Mu biro ebyo Abiyasaali mutabani wa Akimereki bwe yaddukira eri Dawudi e Keyira, yagenda ne kkanzu ey�obwakabona eyitibwa efodi.
Sawulo Ayigga Dawudi
7 Sawulo n�ategeezebwa nti Dawudi agenze e Keyira, n�ayogera nti, “Katonda awaddeyo Dawudi mu mukono gwange, kubanga Dawudi yesibiddeyo, bw�ayingidde mu kibuga ekiriko wankaaki ow�emitayimbwa.” 8Awo Sawulo n�akuŋŋaanya amaggye ge gonna okweteekerateekera olutalo, n�aserengeta e Keyira okuzingiza Dawudi ne basajja be.
9 Dawudi n�ategeera nga Sawulo ateekateeka okumukola akabi, n�agamba Abiyasaali kabona nti, “Leeta ekkanzu ey�obwakabona eyitibwa efodi wano.” 10Awo Dawudi n�ayogera nti, “Ayi Mukama Katonda wa Isirayiri, omuweereza wo awuliridde ddala Sawulo bw�ateekateeka okujja okusaanyaawo ekibuga Keyira ku lwange. 11Abatuuze b�e Keyira balimpaayo gy�ali? Era Sawulo anaaserengeta n�ajja, ng�omuweereza wo bw�awulidde? Ayi Mukama, Katonda wa Isirayiri, nkwegayiridde, tegeeza omuweereza wo.”
Mukama n�amugamba nti, “Aliserengeta.”
12Dawudi n�addamu n�abuuza nti, “Abasajja b�e Keyira balimpaayo nze n�abasajja bange eri Sawulo?”
Mukama n�amuddamu nti, “Balibawaayo gy�ali.” 13Awo Dawudi n�abasajja be, abawera nga lukaaga ne bava e Keyira, ne batambulatambulanga wano ne wali nga tebalina kifo kyankalakkalira. Sawulo bwe yategeezebwa nga Dawudi adduse okuva mu Keyira, n�atagendayo.
14 Dawudi n�abeera mu bifo eby�eddungu, mu nsi ey�ensozi mu ddungu ery�e Zifu. Sawulo n�anoonyanga Dawudi buli lunaku, naye Katonda n�atamuwaayo mu mukono gwe. 15Dawudi ng�ali mu ddungu ery�e Zifu mu kibira ky�e Kolesi, n�ategeera nga Sawulo amunoonya okumutta. 16Awo Yonasaani mutabani wa Sawulo n�agenda eri Dawudi mu kibira, Kolesi, okumugumya mu Mukama. 17N�amugamba nti, “Totya, kubanga kitange Sawulo talikukola kabi n�akamu. Gwe oliba kabaka wa Isirayiri, nze ne mbeera omumyuka wo, era n�ekyo kitange akimanyi.” 18Awo bombi ne bakola endagaano mu maaso ga Mukama, n�oluvannyuma Yonasaani n�addayo ewuwe, Dawudi n�asigala mu kibira.
19 Awo ab�e Zifu ne bambuka eri Sawulo e Gibea ne bamutegeeza nti, “Okimanyi nga Dawudi yeekwese mu ffe mu kibira ky�e Kolesi, ku lusozi Kakira oluli ku luuyi olw�obukiikaddyo obwa Yesimoni? 20Kaakano, ayi kabaka, serengeta mu bbanga lyonna ly�onoosiima, tujja kumuwaayo gy�oli.”
21 Sawulo n�abaddamu nti, “Mukama abawe omukisa, olw�okunkwatirwa ekisa. 22Mugende mweyongere okwetegereza, mumanye, mulabe n�ebifo gy�atera okutambulira, n�abamulabayo, kubanga bantegeeza nti mujagujagu nnyo. 23Noolwekyo munoonye mu bifo mwe yeekweka munkomezeewo amawulire amakakafu. Bw�anaabeera mu kitundu ekyo eky�ensi nnaagenda nammwe munoonye mu bika byonna ebya Yuda.”
24 Awo ne bagolokoka ne bakulemberamu Sawulo ne bagenda e Zifu. Mu biro ebyo Dawudi n�abasajja be baali mu ddungu ery�e Mawoni mu Alaba ku luuyi olw�obukiikaddyo obwa Yesimoni. 25Awo Sawulo n�abasajja be ne bagenda okumunoonya. Dawudi n�akiwulira, kyeyava aserengeta awali olwazi mu ddungu ery�e Mawoni n�abeera eyo. Sawulo bwe yakiwulira n�agenda mu ddungu ery�e Mawoni okumunoonya. 26Sawulo n�ayambukira ku luuyi olumu olw�olusozi, Dawudi ne basajja be ne bambukira ku luuyi olulala, nga banguwa okudduka Sawulo. Naye Sawulo ne basajja be bwe baali nga banaatera okuzingiza Dawudi n�abasajja be, 27ne wajja omubaka eri Sawulo ng�agamba nti, “Yanguwako! Abafirisuuti balumbye ensi.” 28Awo Sawulo n�alekayo okunoonya Dawudi, n�agenda okulwanyisa Abafirisuuti. Ekifo ekyo kyekyava kituumibwa Serakammalekosi. 29Awo Dawudi n�avaayo n�agenda n�abeera mu bifo ebya Engedi.