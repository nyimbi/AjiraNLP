Pawulo mu Kkolinso
1 Oluvannyuma lw�ebyo, Pawulo n�asitula okuva mu Asene n�alaga mu Kkolinso. 2Eyo gye yasisinkana omusajja Omuyudaaya erinnya lye Akula, eyazaalibwa mu Ponto, nga yaakava mu ltaliya ne mukazi we Pulisikira, kubanga Kulawudiyo yali awadde ekiragiro okugoba Abayudaaya bonna mu Ruumi. 3Olw�okuba nga baali bakola omulimu gwe gumu ogw�okukola weema, n�abeeranga nabo, era n�akolanga nabo. 4Buli lwa Ssabbiiti Pawulo yabeeranga mu kkuŋŋaaniro ng�amatiza Abayudaaya n�Abayonaani.
5 Era Siira ne Timoseewo bwe baatuuka nga bava mu Makedoniya, Pawulo n�awaayo ekiseera kye kyonna mu kubuulira Ekigambo n�okukakasa Abayudaaya nti Yesu ye Kristo. 6Naye Abayudaaya bwe baatandika okumuwakanya, era n�okuvvoola erinnya lya Yesu, n�akunkumula ebyambalo bye, n�abagamba nti, “Omusaayi gwammwe gubeere ku mitwe gyammwe! Nze ndi mulongoofu. Okuva kaakano nnaagendanga eri Abaamawanga.”
7 Awo Pawulo n�ava eyo n�alaga mu nnyumba ya Tito Yusito, eyasinzanga Katonda, ng�amaka ge galiraanye n�ekkuŋŋaaniro. 8Kulisupo, eyali omukulu w�ekkuŋŋaaniro, n�ennyumba ye yonna, ne bakkiriza Mukama waffe, n�abalala bangi ku Bakkolinso abaawulira ne bakkiriza era ne babatizibwa.
9 Awo ekiro kimu Mukama n�ayogera ne Pawulo mu kwolesebwa, n�amugamba nti, “Totya! Weeyongere okubuulira, so tosirika! 10Kubanga ndi wamu naawe, tewali ayinza kukulumba n�akukola kabi. Era mu kibuga muno mulimu abantu bange bangi.” 11Bw�atyo Pawulo n�abeerayo ebbanga lya mwaka mulamba n�ekitundu ng�ayigiriza ekigambo kya Katonda.
12 Naye Galiyo bwe yalya obwagavana bwa Akaya, Abayudaaya ne beegatta wamu ne balumba Pawulo, ne bamukwata ne bamutwala mu mbuga z�amateeka ewa gavana okumusalira omusango. 13Ne bamuwawaabira nti, “Omusajja ono asendasenda abantu okusinza Katonda mu ngeri etakkirizibwa mu mateeka.” 14Naye Pawulo bwe yali ng�atandika okuwoza, Galiyo n�akyukira Abayudaaya abaawaaba n�abagamba nti, “Muwulire, mmwe Abayudaaya. Singa omusango guno gubadde gumenya mateeka, nandibadde nteekwa okubawuliriza. 15Naye ensonga zammwe nga bwe zifa ku nkozesa y�ebigambo n�amannya, era nga zikwata ku mateeka gammwe, kirungi mmwe muzeemalire. Nze saagala kusala musango gw�ebyo.” 16Bw�atyo n�abagoba mu mbuga z�amateeka. 17Awo bonna ne bakyukira Sossene, eyali omukulembeze omuggya ow�ekkuŋŋaaniro, ne bamukwata, ne bamukubira awo mu maaso g�embuga z�amateeka. Kyokka Galiyo teyabafaako.
Pulisikira ne Akula
18 Pawulo n�amala mu kibuga omwo ennaku eziwerako, oluvannyuma n�asiibula abooluganda n�asaabala ku nnyanja n�agenda e Siriya, ng�atutte Pulisikira ne Akula. Naye yali tannasaabala, enviiri ze ne bazisalirako e Kenkereya olw�obweyamo bwe yali akoze. 19Bwe baatuuka mu Efeso, banne n�abaleka awo n�agenda n�akubaganya ebirowoozo n�Abayudaaya mu kkuŋŋaaniro. 20Ne bamusaba abeere nabo ennaku eziwerako, naye n�atakkiriza. 21N�abagamba nti, “Nsaana okugenda ndyoke nsobole okubaawo ku mbaga ejja mu Yerusaalemi.” Kyokka n�abasuubiza nti Agenda kukomawo mu Efeso nga Katonda amukkirizza. Bw�atyo n�asaabala ku nnyanja okuva mu Efeso. 22Pawulo bwe yagoba mu Kayisaliya, n�akyalira Ekkanisa n�oluvannyuma n�aserengeta mu Antiyokiya.
23 Eyo n�amalayo ekiseera, n�asitula n�atambula n�ayitaayita mu bibuga ebiri mu bitundu bya Ggalatiya ne Fulugiya, ng�akyalira abayigirizwa bonna ng�abanyweza mu kukkiriza.
Apolo mu Efeso ne mu Kkolinso
24 Waaliwo Omuyudaaya erinnya lye Apolo, nga yazaalibwa mu Alegezandereya eky�omu Misiri, n�atuuka mu Efeso. Yali musajja muyigirize nnyo, era ng�amanyi nnyo Ebyawandiikibwa. 25Yali ayigirizibbwa Ekkubo lya Mukama, nga w�amaanyi mu mwoyo, era yayogeranga n�ayigiriza bulungi byonna ebifa ku Yesu, wabula ng�amanyi kubatizibwa kwa Yokaana kwokka. 26N�atandika okubuulira n�obuvumu mu kkuŋŋaaniro. Awo Pulisikira ne Akula bwe baamuwulira, ne bamuyita mu maka gaabwe ne bamunnyonnyola bingi eby�Ekkubo lya Katonda.
27 Awo Apolo n�ayagala okuwunguka agende mu Akaya mu Buyonaani, n�abooluganda ne bamuwagira nnyo mu kirowoozo ekyo. Ne bawandiikira bannaabwe abakkiriza mu Buyonaani bamwanirize n�essanyu. Era bwe yatuuka mu Buyonaani, Katonda n�amukozesa nnyo mu kunyweza Ekkanisa, 28kubanga yasambajja n�amaanyi mangi ensonga Abayudaaya ze baaleetanga nga bawakanya Enjiri mu bantu, n�asinziiranga mu Byawandiikibwa okulaga nti Ddala Yesu ye Kristo.