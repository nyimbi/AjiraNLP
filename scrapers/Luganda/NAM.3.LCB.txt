Ebibi bya Nineeve
1 Zikusanze ggwe ekibuga eky�omusaayi!
Kyonna ekijjudde eby�obulimba
n�obunyazi,
ekitaggwaamu banyagiddwa.
2 Muwulire okuvuga kw�embooko,
n�okuvuuma kwa namuziga z�amagaali
n�ebigere by�embalaasi nga bwe bivuga
n�amagaali nga gakubaganira mu nguudo!
3Laba eggye ery�embalaasi erirumba,
n�ebitala ebitemagana,
n�amafumu agamyansa.
Abatuukiddwako ebisago nga bayitirivu,
ne ntuumu ennene ez�emirambo
egitamanyiddwa muwendo;
abantu bagirinnyirira.
4 Bino byonna biri bityo kubanga Nineeve yeeweerayo ddala okwetunda eri abalabe ba Katonda obutasalako, nga malaaya omukulu,
kye kibuga ekikyaamu ekitali kyesigwa ekyawubisa ebirala, omukulu w�obufumu,
ekyafuula amawanga abaddu baakyo olw�obwamalaaya bwakyo,
n�olw�obulogo bwakyo.
5 “Laba nkwolekedde,” bw�ayogera Mukama ow�Eggye,
“era nditikka engoye zo ne zidda ku mutwe gwo.
Ensi zonna ziriraba obwereere bwo
n�obwakabaka bwonna bulabe ensonyi zo.
6 Ndikukanyugira kazambi,
era ndikufuula ekyenyinyalwa
ne nkufuula eky�okwelolera.
7 Awo bonna abalikutunuulira balikwesamba ne bagamba nti,
‘Nineeve kifuuse matongo, ani anakikungubagira?’
Abalikikubagiza baliva wa?”
8 Ggwe Nineeve ggw�osinga Tebesi
ekyali kizimbiddwa ku mugga Kiyira
ng�amazzi gakyetoolodde okukikuuma ku njuyi zonna?
Olukomera lwakyo gwali mugga
era amazzi ge gaali bbugwe waakyo.
9 Esiyopya ne Misiri ze zaakiwagiranga.
Ate nga Abapuuti n�ab�omu Libiya nabo nga bakiyamba.
10 Kyawambibwa, ne kitwalibwa mu buwaŋŋanguse.
Abaana bwakyo abawere babetentebwa mu ntandikwa ya buli luguudo.
Abakungu baakyo baakubirwa obululu,
n�abasajja be ab�amaanyi baasibibwa mu njegere.
11 Nineeve naawe olitamiira,
olyekweka
ng�onoonya obuddukiro owone omulabe wo.
12 Ebigo byo byonna biri ng�emitiini
egiriko ebibala ebisooka okwengera;
bwe ginyeenyezebwa
ne bigwa mu kamwa k�oyo anaabirya.
13 Laba abalwanyi bammwe balinafuwa
ne batiitiira ng�abakazi.
Enzigi z�ensi yo
nzigule eri abalabe bo.
Era omuliro gwokezza emikiikiro gyazo.
14 Weenyweze bajja kukulumba!
Weeterekere ku mazzi g�onoonywako.
Nyweza ebisenge byo.
Noonya ettaka olisambe
oddaabirize ekisenge eky�amatoffaali.
15 Omuliro gulikulya,
ekitala kirikuzikiriza.
Wenna oliriibwa ng�enzige bwe zirya ebirime.
Mweyongere obungi ng�enseenene,
mwale ng�enzige.
16 Mwongedde ku bungi bwa basuubuzi bammwe
okusinga emmunyeenye ez�oku ggulu.
Naye ensi baligikaza okufaanana ng�enzige bwe zimalawo ensi
ne ziryoka zibuuka.
17 Abakuumi bammwe bali ng�enzige,
n�abakungu bammwe ng�ebibinja by�enzige
ezibeera ku bisenge ku lunaku olw�obutiti.
Enjuba bw�evaayo zibuuka
ne ziraga etamanyiddwa.
18 Abasumba bo nga babongoota, ggwe kabaka wa Bwasuli,
n�abakungu abeekitiibwa bagalamidde nga bawumuddeko.
Abantu bo basaasaanira ku nsozi
nga tewali n�omu abakuŋŋaanya.
19 Tewali kisobola kuwonya kiwundu kyo ekinene bwe kityo.
Bonna abawulira ebikuguddeko
bakuba bukubi mu ngalo olw�okugwa kwo.
Ani ataakosebwa
olw�ettima lyo eringi?
Kubanga muntu ki ataatuusibwako bukambwe bwo obwa buli kakedde?