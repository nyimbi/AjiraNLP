1 Abantu babiri bwe banaabanga n�enkaayana, ensonga zaabwe ne bazitwala mu mbuga z�amateeka, abalamuzi ne babasalirawo, banaalangiriranga asinze n�oyo gwe gusinze. 2Singa oyo gwe gunaasiŋŋanga anaabanga asaanira okukubwangamu obuga, omulamuzi anaamugalamizanga wansi n�akubirwa mu maaso ge omuwendo gw�obuga obuggya mu musango gw�anaabanga azzizza, 3naye nga tebusukka buga amakumi ana. Bwe bunaasukkanga omuwendo ogwo munnammwe anaabanga aswazibbwa nnyo mu maaso gammwe.
4 Ente temugisibanga mimwa bwe munaabanga mugikozesa okuwuula emmere ey�empeke.
Obuvunaanyizibwa eri Owooluganda Afudde
5 Abooluganda bwe banaabanga babeera wamu, omu n�afa nga talina mwana wabulenzi, nnamwandu we tafumbirwanga musajja atali wa mu luggya lwa bba. Muganda wa bba anaatwalanga nnamwandu oyo n�amuwasa, n�atuukiriza obuvunaanyizibwa bwa muganda we omugenzi eri nnamwandu oyo. 6Omwana owoobulenzi gw�anaasookanga okuzaala y�anaasikiranga erinnya lya muganda we omugenzi, bwe lityo erinnya ly�omugenzi ne litasangulwawo mu Isirayiri. 7Naye omusajja bw�anaabanga tayagala kuwasa nnamwandu wa muganda we, nnamwandu oyo anaagendanga eri abakulembeze abakulu ab�omu kibuga kye, ku wankaaki, n�abagamba nti, “Muganda wa baze agaanye okuwangaaza erinnya lya muganda we mu Isirayiri. Kubanga agaanye okutuukiriza gye ndi obuvunaanyizibwa bw�alina ku muganda we.” 8Abakulembeze abakulu b�omu kibuga banaayitanga omusajja oyo ne boogera naye. Bw�anaakakanyalanga n�agamba nti, “Saagala kumuwasa,” 9kale, nnamwandu wa muganda we anaatambulanga n�alaga awali omusajja oyo mu maaso g�abakulembeze abakulu b�omu kibuga, anaamwambulangamu engatto mu kigere kye ekimu, era anaamuwandiranga amalusu mu maaso n�ayogera nti, “Bwe kityo bwe kinaakolebwanga ku musajja atazimba lunyiriri lwa luggya lwa muganda we.” 10Oluggya lw�omusajja oyo lunaamanyibwanga mu Isirayiri ng�Oluggya lw�Omwambule Engatto.
Ebiragiro Ebirala
11Bwe wanaabangawo abasajja babiri abalwana, mukazi w�omu bw�anajjanga okutaasa bba ku mulabe we n�amukwata ebitundu bye eby�ekyama, 12omutemangako omukono gwe. Tomusaasiranga.
13 Tossanga mu nsawo zo mayinja gapima ga ngeri bbiri ez�enjawulo, ng�erimu lizitowa, kyokka nga linnaalyo liwewuka. 14Tobeeranga na bipima bya ngeri bbiri eby�enjawulo, ng�ekimu kinene, kyokka nga kinnaakyo kitono. 15Kikugwanira obeerenga n�amayinja agapima obuzito obutuufu, era n�ebipima ebirala eby�amazima era ebituufu, olyoke owangaalenga ng�oli mu nsi Mukama Katonda wo gy�akuwa. 16Kubanga Mukama Katonda wo akyayira ddala abo bonna abakola ebyo ebitali bya bwesigwa.
17 Teweerabiranga Abamaleki bye baakukola bwe wali mu lugendo lwo ng�ova mu Misiri. 18Bwe wali okooye nnyo nga n�amaanyi gakuweddemu, baakusanga mu lugendo lwo olwo, ne balumba abo bonna abaali basembyeyo emabega wo ne babatta; Katonda nga tebamutya. 19Bw�olimala okutuuka mu nsi Mukama Katonda wo gy�akuwa okubeera obusika bwo obw�enkalakkalira, ng�akumazeeko n�abalabe bo bonna ku njuyi zonna, ng�owummudde, ozikiririzanga ddala Abamaleki n�obamalirawo ddala bonna wansi w�eggulu, ne watabaawo baliddayo kubajjukira nti baali babaddewo. Ekyo tokyerabiranga.