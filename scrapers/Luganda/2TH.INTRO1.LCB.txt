Ennyanjula
Pawulo Omutukuvu yawandiika ebbaluwa eno nga wakati w�emyaka ad 50 ne 54 nga kyajje amale okuwandiikira Abasessaloniika ebbaluwa eyasooka. Omulamwa gw�ebbaluwa eno ge madda ga Mukama waffe Yesu Kristo. Abantu abamu baali bayigirizza Abasessaloniika mu ngeri ey�obulimba nga babagamba nti Olunaku olw�okusalirako emisango lutuuse, era nti Oboolyawo eyo y�ensonga evaako okuyigganyizibwa okunene bwe kutyo. Pawulo abawandiikira ng�akakasa abakkiriza nti Ddala Kristo agenda kukomawo awooyewooye era asanyuse abakkiriza, naye abo abababonyaabonya agenda kubabonereza (1:7, 8). Era nabategeeza nti Olunaku olw�okusalirako emisango, lwe lunaku lwa Mukama, terugenda kubatuukako nga tebamanyi, naye Abakristaayo bagenda kulaba ebintu bingi ebigenda okubeerawo nga biddiriragana (2:3). Olw�okubanga kikakafu ddala nga Kristo agenda kukomawo, embeera y�Abakristaayo mu bulamu bwabwe tesaana kubeerako kamogo.