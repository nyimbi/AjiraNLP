1 Awo ebbanga bwe lyayitawo, ng�ebiro eby�okukungula eŋŋaano bituuse, Samusooni n�agenda okukyalira mukazi we ng�amutwalidde akabuzi akato. N�ayogera nti, “Nnaagenda eri mukazi wange mu kisenge.” Naye kitaawe w�omukazi n�atamukkiriza kugenda yo. 2Kitaawe w�omukazi n�agamba Samusooni nti, “Nze nalowooza nti wamukyayira ddala, kyennava mugabira mukwano gwo. Muganda we omuto amusinga okulabika obulungi. Kaakano gw�oba otwala mu kifo ky�oli.”
3Samusooni n�abagamba nti, “Ku mulundi guno sirina musango, Abafirisuuti bwe nnaabakola akabi.” 4Awo Samusooni n�agenda n�akwata ebibe ebikumi bisatu, n�asiba bibiri bibiri emikira, n�akwataganya emikira, n�addira ebitawuliro n�ateeka ekitawuliro wakati w�emikira kinneebirye. 5N�akoleeza ebitawuliro, n�ata ebibe okugenda mu nnimiro z�Abafirisuuti. N�ayokya ebinywa n�eŋŋaano eyali tennakungulwa, n�ennimiro z�emizeeyituuni n�ennimiro z�emizabbibu.
6 Awo Abafirisuuti bwe baabuuza akoze bwe kityo, ne boogera nti, “Ye Samusooni mukoddomi w�Omutimuna, kubanga Omutimuna yaddira mukazi wa Samusooni, n�amuwa mukwano gwa Samusooni.”
Abafirisuuti ne bagenda ne bookya omukazi ne kitaawe omuliro. 7Samusooni n�abagamba nti, “Olw�okuba nga mweyisizza bwe mutyo, sirirekayo okuggyako nga mbawalanyeeko eggwanga.” 8N�abalumba n�atta bangi nnyo ku bo, n�agenda n�abeera mu mpuku ey�omu lwazi lw�e Etamu.
9Abafirisuuti ne bayambuka ne basiisira mu Yuda, ne basaasaana okumpi ne Leki. 10Abantu ba Yuda ne bababuuza nti, “Lwaki mutulumbye?” Abafirisuuti ne babaddamu nti, “Tuzze okuwamba Samusooni tumutwale nga musibe, tumwesasuze nga bwe yatukola.”
11 Awo abasajja enkumi ssatu okuva mu Yuda ne bagenda ku mpuku y�olwazi lw�e Etamu ne bagamba Samusooni nti, “Tewamanya ng�Abafirisuuti be batufuga? Kaakano kiki kino ky�otukoze?” N�abaddamu nti, “Nneesasuzza kye bankola.” 12Ne bamuddamu nti, “Tuzze okukusiba tukuweeyo mu mukono gw�Abafirisuuti.” Samusooni n�abagamba nti, “Mundayirire nga temunzitte mmwe mwennyini.”
13 Ne bamuddamu nti, “Tukkiriziganyizza. Tujja kukusiba busibi, tukuweeyo mu mukono gwabwe, naye tetujja kukutta.” Ne bamusiba emiguwa ebiri emiggya ne bamuggyayo mu mpuku. 14Bwe yali asemberera Leki Abafirisuuti ne bajja gy�ali nga baleekaana. Awo Omwoyo wa Mukama Katonda n�amukkako, emiguwa egyali gimusibye emikono ne giba ng�obugoogwa obwokeddwa omuliro, ne gisumulukuka okuva ku mikono gye. 15N�alaba oluba lw�endogoyi olutannavunda, n�alukwata, n�akuba abasajja lukumi.
16 Samusooni n�alyoka ayogera nti,
“Nkozesezza oluba lw�endogoyi
okukola entuumu bbiri;
nkozesezza oluba lw�endogoyi
okutta abasajja lukumi.”
17Bwe yamala okwogera ekyo, n�akanyuga oluba n�alusuula, ekifo ekyo n�akituuma Lamasuleki. 18N�alumwa nnyo ennyonta, n�akabira Mukama Katonda ng�agamba nti, “Omuddu wo omuwadde obuwanguzi olw�amaanyi; ne kaakano nfe, ngwe mu mukono gw�abatali bakomole?” 19Katonda n�akola ekinnya mu Leki, ne muvaamu amazzi, kwe yanywa n�addamu amaanyi, n�aba mulamu. Ekifo ekyo kyeyava akituuma Enkakkole, era kikyaliyo mu Leki n�okutuusa leero.
20 Samusooni n�akulembera Isirayiri mu biro by�Abafirisuuti, okumala emyaka amakumi abiri.