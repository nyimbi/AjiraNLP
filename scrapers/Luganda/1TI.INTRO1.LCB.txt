Ennyanjula
Ebbaluwa eno Pawulo Omutukuvu ye yagiwandiika ng�ali mu Lawodikiya wakati w�emyaka ad 62 ne 67, mu biseera ebisembayo eby�obulamu bwe. Yagiwandiikira mukozi munne Timoseewo, gwe yali alese mu Efeso ng�akola ku bizibu ebyali biguddewo mu Kkanisa yaayo, nga bikwata ku Kkanisa by�eyigiriza, ne ku nkola yaayo, ne ku gavumenti yaayo, era ne ku bintu ebirala bingi ebitali bimu ebifa ku mbeera n�enneeyisa y�Abakristaayo mu bulamu bwabwe obwa bulijjo. Bw�atyo, Pawulo n�awandiikira Timoseewo ng�amukuutira ku nsonga ezo zonna, Ekkanisa eryoke etambuze bulungi omulimu gwayo. Era yamuwandiikira ng�amugumya aleme kutendewererwa mu bulamu bwe obw�Ekikristaayo, wabula atambulirenga mu kkubo eggolokofu ng�akola ebyo ebinaayongeranga okugulumizisa ekitiibwa kya Katonda. Era n�amuwa ebiragiro ku bakulembeze mu Kkanisa, abanaalondebwanga olw�omulimu ogw�obuweereza, nga bwe basaanira babeere era n�enfaanana yaabwe.