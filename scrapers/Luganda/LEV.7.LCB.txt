Ebiweebwayo olw�Omusango
1 “ ‘Bino bye biragiro eby�ekiweebwayo olw�omusango; kinaabanga kitukuvu nnyo. 2Ekiweebwayo olw�omusango kinattirwanga awo wennyini ekiweebwayo ekyokebwa we kittirwa, era omusaayi gwakyo gunaamansirwanga ku njuyi zonna ez�ekyoto okukyebungulula. 3Amasavu gaakyo gonna ganaawebwangayo: omukira ogwa ssava, amasavu agabikka ku byenda, 4ensigo zombi awamu n�amasavu agaziriko okuliraana ekiwato, n�ekibikka ku kibumba nga biggyibwako wamu n�ensigo. 5Kabona anaabyokeranga ku kyoto nga kye kiweebwayo eri Mukama ekyokeddwa mu muliro. Ekyo kye kiweebwayo olw�omusango. 6Buli kabona omusajja anaayinzanga okukiryako; kyokka kinaalirwanga mu kifo ekitukuvu. Kiweebwayo kitukuvu nnyo. 7Ebiragiro ebikwata ku kiweebwayo olw�omusango bye bimu n�ebikwata ku kiweebwayo olw�ekibi. Kabona anaakozesanga ebiweebwayo ebyo olw�okutangiririra, y�anaabitwalanga. 8Kabona anaaweerangayo omuntu yenna ekiweebwayo kye ekyokebwa, y�aneesigalizanga eddiba ly�ekiweebwayo ekyo. 9Era buli kiweebwayo eky�emmere ey�empeke ekinaafumbibwanga mu oveni n�ekyo kyonna ekinaateekerwateekerwanga ku fulampeni oba ku lukalango, kabona oyo akiwaddeyo y�anaakitwalanga. 10Era na buli kiweebwayo eky�empeke ekya buli ngeri, nga kitabuddwa mu mafuta ag�omuzeeyituuni oba nga kikalu kyereere, batabani ba Alooni be banaakitwalanga nga bakigabana kyenkanyi buli omu.
Ebiweebwayo olw�Emirembe
11“ ‘Bino by�ebiragiro eby�ekiweebwayo olw�emirembe omuntu ky�anaawangayo eri Mukama.
12 “ ‘Bw�anaakiwangayo olw�okwebaza, ekiweebwayo ekyo anaakigattirangako zikkeeke ezitabuliddwamu amafuta ag�omuzeeyituuni kyokka nga temuli kizimbulukusa, n�obusukuuti obw�oluwewere nga busiigiddwako amafuta ag�omuzeeyituuni, ne zikkeeke ez�obuwunga obulungi ennyo nga zigoyeddwa bulungi mu mafuta. 13Awamu n�ebiweebwayo bye olw�emirembe n�olw�okwebaza, anaaleeterangako emigaati emifumbe n�ekizimbulukusa. 14Ku buli kimu ku biweebwayo ebyo anaggyangako omugaati gumu n�aguwaayo ng�ekiweebwayo eri Mukama; kabona anaamansiranga omusaayi ogw�ekiweebwayo olw�emirembe y�anaatwalanga ekiweebwayo ekyo. 15Ennyama y�ebiweebwayo by�omuntu oyo by�aleese olw�emirembe olw�okwebaza eneeriibwanga ku lunaku olwo lwennyini olw�ebiweebwayo bye ebyo; tekubangako gy�asuzaawo.
16 “ ‘Naye omuntu bw�anaawangayo ekiweebwayo olw�okutuukiriza obweyamo, oba olw�okweyagalira, kinaaliibwanga ku lunaku olwo lwennyini lw�akiwaddeyo; ekinaasigalangawo ku kiweebwayo ekyo kinaaliibwanga enkeera. 17Ennyama ey�ekiweebwayo eneefikkangawo n�etuusa ku lunaku olwokusatu eneeyokebwanga mu muliro. 18Ennyama y�ekiweebwayo ky�omuntu oyo olw�emirembe bw�eneeriibwanga ku lunaku olwokusatu, ekiweebwayo ekyo Mukama taakikkirizenga, n�oyo akiwaddeyo tekiimubalirwengako kubanga tekiibenga kirongoofu, ne buli anaakiryangako anaabanga azzizza omusango.
19“ ‘Ennyama eneekoonanga ku kintu kyonna ekitali kirongoofu teeriibwenga, wabula eneeyokebwanga mu muliro; naye ku nnyama endala omuntu yenna omulongoofu anaayinzanga okulyako. 20Naye omuntu atali mulongoofu bw�anaalyanga ku nnyama ey�ekiweebwayo eri Mukama olw�emirembe, anaaboolebwanga nga takyabalirwa mu bantu ba Mukama. 21Era omuntu yenna bw�anaakwatanga ku kintu ekitali kirongoofu, obanga kivudde mu muntu oba mu nsolo, oba ekintu kyonna ekikyayibwa ekitali kirongoofu, ate n�alya ku nnyama y�ekiweebwayo eri Mukama olw�emirembe, omuntu oyo anaaboolebwanga, nga takyabalirwa mu bantu ba Mukama.’ ”
Okulya Amasavu n�Omusaayi kugaanibwa
22Mukama n�agamba Musa nti, 23“Tegeeza abaana ba Isirayiri nti, ‘Temulyanga ku masavu ga nte, oba ag�endiga, oba ag�embuzi. 24Amasavu g�ensolo efudde obufi yokka, n�amasavu g�eyo etaaguddwataaguddwa ensolo endala munaagakozesanga ku bintu ebirala byonna eby�omugaso, naye tekabatandanga ne mugalyako. 25Kubanga buli muntu anaalyanga ku masavu ag�ensolo eneevangako ekiweebwayo eri Mukama ekyokeddwa mu muliro, anaaboolebwanga, nga takyabalirwa mu bantu ba Mukama. 26Era buli kifo kyonna gye munaabeeranga, temuulyenga ku musaayi n�akatono, ne bwe gunaabanga ogw�ebinyonyi oba ogw�ensolo. 27Omuntu yenna anaalyanga ku musaayi, omuntu oyo anaaboolebwanga, nga takyabalirwa mu bantu ba Mukama.’ ”
Omugabo gwa Bakabona
28Mukama n�agamba Musa nti, 29“Tegeeza abaana ba Isirayiri nti, Omuntu anaaleetanga ekiweebwayo kye olw�emirembe eri Mukama, anaawangayo eri Mukama Katonda ekitundu kyakyo. 30Anaakisitulanga n�engalo ze n�akireeta eri Mukama Katonda nga kye kiweebwayo kye ekyokeddwa mu muliro. Amasavu n�ekifuba nabyo anaabireetanga, n�awuubawuuba ekifuba mu maaso ga Mukama, ng�ekyo kye kiweebwayo ekiwuubibwa. 31Amasavu kabona anaagokyanga ku kyoto, naye ekifuba kinaabanga kya Alooni ne batabani be. 32Ekisambi ekya ddyo kinaawebwanga kabona nga gwe mugabo gwe oguvudde ku kiweebwayo ky�omuntu oyo olw�emirembe. 33Mutabani wa Alooni anaabanga awaddeyo omusaayi n�amasavu eby�ekiweebwayo olw�emirembe, y�anaafunanga ekisambi ekya ddyo nga gwe mugabo gwe. 34Ku kiweebwayo olw�emirembe eky�abaana ba Isirayiri, nzigyeko ekifuba ekiwuubibwawuubibwa n�ekisambi, ne mbiwa kabona Alooni ne batabani be, nga gwe gunaabanga omugabo gwabwe ogunaavanga mu baana ba Isirayiri emirembe gyonna.”
35Guno gwe mugabo nga guva ku biweebwayo eri Mukama Katonda ebyokeddwa mu muliro, ogwagerekerwa Alooni ne batabani be ku lunaku lwe baaleetebwa eri Mukama okumuweereza nga bakabona be. 36Ku lunaku lwe baafukibwako amafuta ag�omuzeeyituuni, Mukama Katonda yalagira nti Abaana ba Isirayiri babibawenga okubeeranga omugabo gwabwe, ogw�enkalakkalira emirembe gyonna.
37 Eryo lye tteeka n�ebiragiro ebifuga ebiweebwayo ebyokebwa, ebiweebwayo eby�emmere ey�empeke, n�ebiweebwayo olw�ekibi, n�ebiweebwayo olw�omusango, n�ebiweebwayo olw�okwawulibwa, n�ebiweebwayo olw�emirembe, 38Mukama Katonda bye yawa Musa ku lusozi Sinaayi ku lunaku lwe yalagirirako abaana ba Isirayiri okuleeta ebiweebwayo byabwe eri Mukama Katonda, mu ddungu lya Sinaayi.