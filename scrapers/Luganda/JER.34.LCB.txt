Okulabula Zeddekiya
1 Nebukadduneeza kabaka w�e Babulooni n�amaggye ge gonna, n�abantu bonna ab�ensi ze yali afuga bwe baali balwanyisa Yerusaalemi n�ebibuga ebikyetoolodde, ekigambo kya Mukama ne kijjira Yeremiya nga kigamba nti, 2“Bw�ati bw�ayogera Mukama, Katonda wa Isirayiri nti, Genda eri Zeddekiya kabaka wa Yuda omugambe nti, ‘Bw�ati bw�ayogera nti, Nnaatera okuwaayo ekibuga kino eri kabaka w�e Babulooni, era agenda kukyokya. 3Tolisumattuka mukono gwe era oliwambibwa otwalibwe gy�ali. Oliraba kabaka w�e Babulooni n�amaaso go, olyogera naye nga mutunuuliraganye, era olitwalibwa e Babulooni.
4 “ ‘Wabula wulira ekisuubizo kya Mukama, ggwe Zeddekiya kabaka wa Yuda. Bw�ati bw�ayogera Mukama ku bikukwatako nti, Tolifa kitala; 5olifa mu mirembe. Ng�abantu bwe bakuma ebyoto mu nnyimbe za bakitaawo, bakabaka abasooka, bwe batyo bwe balikuwa ekitiibwa nga bakujjukira nga bakukungubagira nga bagamba nti, “Woowe mukama waffe!” Nze kennyini mpa ekisuubizo kino, bw�ayogera Mukama.’ ”
6Awo Yeremiya nnabbi bino byonna n�abibuulira Zeddekiya kabaka wa Yuda, mu Yerusaalemi, 7nga amaggye ga kabaka w�e Babulooni bwe galwanyisa Yerusaalemi n�ebibuga ebirala ebya Yuda, Lakisi ne Azeka, ebyali bikyanywereddewo. Bino bye bibuga byokka ebyaliko eminaala egyali gisigadde mu Yuda.
Eddembe ly�Abaddu
8 Kino kye kigambo ekyajjira Yeremiya okuva eri Mukama nga kabaka Zeddekiya amaze okukola endagaano n�abantu bonna mu Yerusaalemi okulangirira nti abaddu baweereddwa eddembe. 9Buli muntu yenna yali ateekwa okuta omuddu we Omwebbulaniya, abasajja n�abakazi; nga tewali n�omu alina kukuumira Muyudaaya munne mu busibe. 10Abakungu bonna n�abantu abaayingira mu ndagaano eno bakkiriziganya nti Baali bakusumulula abaddu baabwe abasajja n�abakazi baleme kubakuumira mu buddu nate. Era ne babasumulula. 11Naye oluvannyuma ne bakyuka ne bazzaayo abaddu be baali bawadde eddembe.
12Ekigambo kya Mukama ne kijjira Yeremiya nti, 13“Bw�ati bw�ayogera Mukama, Katonda wa Isirayiri nti, Nakola endagaano ne bajjajjammwe bwe nabaggya mu nsi y�e Misiri, mu nsi ey�obuddu. Nagamba nti, 14‘Buli mwaka ogw�omusanvu buli omu ku mmwe ateekwa okuta Mwebbulaniya munne eyeetunda gy�ali. Bwakuweererezanga emyaka omukaaga, oteekwa okumuta agende.’ Naye bakitammwe tebampuliriza wadde okunfaako. 15Emabegako mmwe mwennyini mwenenya ne mukola ekisaanidde mu maaso gange. Buli omu ku mmwe yalangirira eddembe eri abantu b�ensi ye, era ne mukola n�endagaano mu nnyumba yange eyitibwa Erinnya lyange. 16Naye kaakano mwekyusizza ne mwonoona erinnya lyange; buli omu ku mmwe yeddiza abaddu abasajja n�abakazi be mwali mutadde bagende gye baali beeyagalidde. Mubawalirizza babeere abaddu bammwe nate.
17 “Noolwekyo, bw�ati bw�ayogera Mukama nti, Temuŋŋondedde; temutadde bantu ba nsi yammwe. Kale kaakano nangirira ‘eddembe’ gye muli, bw�ayogera Mukama, ‘eddembe’, okuttibwa n�ekitala, ne kawumpuli n�enjala. Ndibafuula ekyenyinyalwa eri obwakabaka bwonna obw�oku nsi. 18Abasajja abamenye endagaano yange ne batatuukiriza bweyamo buli mu ndagaano gye baakola mu maaso gange, nzija kubakolako ng�ennyana gye basalamu ebitundu ebibiri ne bayita wakati w�ebitundu byayo. 19Abakulembeze b�omu Yuda ne Yerusaalemi, n�abakungu b�embuga ya kabaka, ne bakabona n�abantu bonna ab�omu nsi abaatambulira wakati w�ebitundu by�ennyana, 20ndibawaayo eri abalabe baabwe abanoonya obulamu bwabwe. Emirambo gyabwe gya kufuuka mmere eri ebinyonyi eby�omu bbanga era n�eri ensolo ez�omu nsiko.
21 “Ndiwaayo Zeddekiya kabaka wa Yuda n�abakungu be bonna eri abalabe baabwe ababanoonya okubatta, n�eri eggye lya kabaka w�e Babulooni, eribadde lizzeeyo emabega. 22Ŋŋenda kuwa ekiragiro, bw�ayogera Mukama, era ndibakomyawo mu kibuga kino. Balikirwanyisa bakitwale, bakyokye. Era ndizikiriza ebibuga bya Yuda waleme kubaawo abibeeramu.”