Yerusaalemi enunulibwa Mukama
1 Olunaku lwa Mukama lujja, lwe muligabana bye mwanyaga.
2 Ndikuŋŋaanyiza amawanga gonna mu Yerusaalemi mu lutalo okukirwanyisa; ekibuga kiritwalibwa, enju zinyagibwe n�abakazi bakwatibwe. Kimu kyakubiri eky�ekibuga kiritwalibwa mu buwaŋŋanguse; naye abalala abalisigalawo tebaliggibwa mu kibuga.
3 Awo Mukama alivaayo n�alwanyisa amawanga gali nga bwe yalwana ku lunaku olw�olutalo. 4Ku lunaku olwo ebigere bye biriyimirira ku lusozi olwa Zeyituuni olwolekedde obuvanjuba bwa Yerusaalemi, era olusozi lwa Zeyituuni lulyabuluzibwamu ebitundu bibiri okuva Ebuvanjuba okudda Ebugwanjuba era lujjemu oguwonvu oguwanvu ennyo. Ekitundu ekimu eky�olusozi kidde mu Bukiikakkono ekirala mu Bukiikaddyo. 5Nammwe muliddukira mu kkubo ery�omu kiwonvu eky�olusozi lwange kubanga ekiwonvu kirisitulirwa waggulu era muddukanga nga bwe mwadduka musisi eyayita mu mirembe gya Uzziya, kabaka wa Yuda. Awo Mukama Katonda wange alijja n�abatukuvu be bonna.
6 Ku lunaku olwo teriba kitangaala, newaakubadde obunnyogovu wadde obutiti. 7Naye luliba lunaku lwa njawulo, awataliba misana wadde kiro: olunaku olumanyiddwa Mukama. Obudde bwe buliwungeera walibaawo ekitangaala.
8 Ku lunaku olwo amazzi amalamu galikulukuta okuva mu Yerusaalemi; agamu gagende mu nnyanja ey�Ebuvanjuba n�amalala mu nnyanja ey�Ebugwanjuba; mu kyeya ne mu ttoggo.
Yuda Kabaka w�Ensi ow�Oku Ntikko
9 Mukama alibeera kabaka ow�ensi zonna: ku lunaku olwo Mukama alibeera omu yekka n�erinnya lye liribeera erinnya lyokka.
10 Ensi yonna okuva e Geba okutuuka e Limmoni ku luuyi olw�obukiikaddyo obwa Yerusaalemi; erifuuka nga Alaba naye Yerusaalemi kiriyimusibwa ne kisigala mu kifo kyakyo okuva ku mulongooti gwe Kananeri okutuuka ku masogolero ga kabaka. 11Abantu balikibeeramu, tekigenda kuddayo kuzikirizibwa. Yerusaalemi kiriba kinywevu.
12 Ono ye kawumpuli Mukama gw�alikubisa amawanga gonna agaalwanyisa Yerusaalemi. Emibiri gyabwe girivunda nga bakyali balamu. Amaaso gabavundire mu biwanga, n�ennimi zibavundire mu kamwa. 13Ku lunaku olwo Mukama alireetera abantu ekyekango eky�amaanyi. Buli muntu alikwata omukono gwa munne nga balwanagana. 14Ne Yuda alirwanira mu Yerusaalemi era obugagga bw�ensi zonna eziriraanyeewo bukuŋŋaanyizibwe, zaabu n�effeeza n�ebyambalo bingi nnyo nga nabyo bikuŋŋaanyizibbwa. 15Era kawumpuli ng�oli aligwa ku mbalaasi, ne ku nnyumbu, ne ku ŋŋamira, n�endogoyi, ne ku nsolo zonna eziriba mu bisulo ebyo.
16 Abo abalisigalawo ku mawanga agaalumba Yerusaalemi banaayambukanga buli mwaka okusinza Mukama kabaka ow�Eggye era n�okukwatanga embaga ey�ensiisira. 17Omuntu yenna mu nsi bw�ataagendenga Yerusaalemi kusinza Mukama Kabaka ow�Eggye, taafunenga nkuba. 18Abamisiri bwe bataagendenga kwetabamu, tebaafunenga nkuba. Mukama anaabareeteranga kawumpuli, gwakubisa amawanga agatagenda kukwata mbaga ey�ensiisira. 19Ekyo kye kinaabanga ekibonerezo kya Misiri n�amawanga gonna agataayambukenga kukwata mbaga ya nsiisira.
20 Ku lunaku olwo ekigambo kino, KITUKUVU ERI MUKAMA, kinaawandikibwa ku bide by�embalaasi era n�entamu ezifuumbirwamu mu nnyumba ya Mukama zinaabeeranga ng�ebibya ebitukuvu mu maaso g�ekyoto. 21Weewaawo, buli nsuwa mu Yerusaalemi ne mu Yuda eneebanga ntukuvu mu maaso ga Mukama ow�Eggye; n�abo bonna abanajjanga okuwaayo ssaddaaka banaafumbiranga mu zimu ku ntamu ezo. Era ku lunaku olwo, waliba tewakyali Mukanani mu nnyumba ya Mukama ow�Eggye.