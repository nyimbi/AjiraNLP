Okulabula ku Bakatonda Abalala
1 Abooluganda, musaana mutegeere nga bajjajjaffe bonna baakulemberwa ekire, era bonna ne bayita mu nnyanja, 2bwe batyo bonna ne bakulemberwa Musa ne babatizibwa mu kire ne mu nnyanja. 3Bonna baalyanga emmere y�emu ey�omwoyo, 4era bonna baanywanga ekyokunywa kye kimu eky�omwoyo, kubanga bonna baanywanga mu lwazi olw�omwoyo olwabagobereranga era olwazi olwo yali Kristo. 5Naye era abasinga obungi Katonda teyabasiima, bwe batyo ne bazikirizibwa mu ddungu.
6 Ebintu bino ebyabatuukako bitulabula obuteegomba bibi nga bo bwe baakola. 7Temusinzanga bakatonda balala, ng�abamu ku bo bwe baali, ng�Ekyawandiikibwa bwe kigamba nti, “Abantu baatuula okulya n�okunywa ne basituka ne bakola effujjo.” 8Tetusaana kubeera benzi ng�abamu ku bo bwe baali, abantu emitwalo ebiri mu enkumi ssatu ku bo ne bafa mu lunaku lumu. 9Era tetusaana kukema Kristo ng�abamu ku bo bwe baakola, emisota ne gibazikiriza. 10Era temwemulugunyanga ng�abamu ku bo bwe baakola, ne battibwa omuzikiriza.
11 Ebyo byonna byabatuukako ng�ekyokulabirako gye tuli, era byawandiikibwa olw�okutulabula ffe abaliwo abatuukiddwako enkomerero. 12Kale alowooza ng�ayimiridde, yeekuumenga aleme okugwa. 13Tewali kukemebwa kubatuukako okutali kwa bantu; kyokka Katonda mwesigwa, kubanga taabalekenga kutuukibwako kukemebwa kwe mutayinza kugumira, naye anaabasobozesanga okubigumira, n�abalaga n�ekkubo ery�okubiwangula.
14 Noolwekyo, mikwano gyange, muddukenga okusinza bakatonda abalala. 15Muli bantu abategeera. Kale, mulabe obanga kye njogera kye kikyo. 16Ekikompe eky�omukisa, kye tusabira omukisa, si kwe kussekimu okw�omusaayi gwa Kristo? Omugaati gwe tumenya, si kwe kussekimu okw�omubiri gwa Kristo? 17Kubanga ffe bangi, ffenna tulya ku mugaati gumu, ekiraga nga bwe tuli omubiri ogumu.
18 Mulabe Isirayiri ow�omubiri, abalya ssaddaaka tebassa kimu na Kyoto? 19Kale kiki kye ngezaako okutegeeza? Mulowooza ŋŋamba nti Ebyokulya ebiweebwayo eri bakatonda abalala birimu amakulu? Oba nti bakatonda abalala balina omugaso? 20Nedda. Kye ŋŋamba kye kino nti abo abawaayo ssaddaaka eri bakatonda abalala bawa eri baddayimooni so si eri Katonda. Saagala mwegatte wamu ne baddayimooni mussekimu nabo. 21Temuyinza kunywa ku kikompe kya Mukama ate ne munywa ne ku kikompe kya baddayimooni. Era temuyinza kuliira ku mmeeza ya Mukama ate ne ku ya baddayimooni.
22 Oba Mukama tetumukwasa buggya? Tumusinza amaanyi? 23Byonna bikkirizibwa, naye si byonna ebirimu omugaso. Byonna bikkirizibwa naye si byonna ebizimba. 24Omuntu yenna alemenga okwefaako yekka, naye afengayo ne ku bya munne.
25 Mwegulire ennyama eya buli ngeri gye batunda mu katale mulye, awatali kusooka kwebuuza olw�omwoyo gwammwe. 26Kubanga ensi ya Mukama n�okujjula kwayo.
27 Singa omu ku batali bakkiriza abayita ku kijjulo, ne mwagala okugenda, kale mulyenga kyonna kye banaabagabulanga nga temuliiko kye mubuuzizza olw�obulungi bw�omwoyo gwammwe. 28Kyokka omuntu yenna bw�abategeezanga nti, “Kino kyaweereddwayo eri bakatonda abalala,” temukiryanga olw�oyo abategeezezza n�olw�obulungi bw�omwoyo gwammwe, 29bwe njogera bwe ntyo, njogera ku mwoyo gwe so si ogw�oli omulala. Kubanga lwaki eddembe lyange lisalirwa omusango omwoyo gw�omulala? 30Bwe ndya nga neebazizza, lwaki nnenyezebwa olw�ekyo kye ndya nga neebazizza?
31 Kubanga buli kye mukola, oba kulya oba kunywa, mukikole nga mugenderera kugulumiza Katonda. 32Temukolanga ekyo ekineesittaza Abayudaaya oba Abayonaani wadde ab�ekkanisa ya Katonda. 33Nange bwe ntyo ngezaako okusanyusa abantu bonna mu byonna bye nkola, nga sinoonya byange, wabula nga nfa ku bulungi bw�abalala balyoke balokolebwe.