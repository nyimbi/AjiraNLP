Okufuga kwa Toola
1 Awo oluvannyuma lwa Abimereki, ne wabaawo Toola mutabani wa Puwa, era muzzukulu wa Dodo, omusajja wa Isakaali eyajja okulokola Isirayiri, eyabeeranga mu Samiri mu nsi ya Efulayimu ey�ensozi. 2N�akulembera Isirayiri okumala emyaka amakumi abiri mu esatu, n�aziikibwa mu Samiri.
Okufuga kwa Yayiri
3 Oluvannyuma lw�oyo ne wabaawo Yayiri Omugireyaadi, eyakulembera Isirayiri okumala emyaka amakumi abiri mu ebiri. 4Yalina abaana aboobulenzi amakumi asatu abeebagalanga endogoyi amakumi asatu, era baafuganga ebibuga amakumi asatu, mu nsi ya Gireyaadi ebiyitibwa Kavosu Yayiri n�okutuusa leero. 5Yayiri n�afa n�aziikibwa mu Kamoni.
Okufuga kwa Yefusa
6 Abayisirayiri ne beeyongera okukola ebibi mu maaso ga Mukama, nga baweereza Babaali ne Asutoleesi ne bakatonda ab�e Busuuli, ne bakatonda ab�e Sidoni, ne bakatonda ab�e Mowaabu, ne bakatonda ab�abaana ba Amoni, ne bakatonda b�Abafirisuuti, ne bava ku Mukama ne batamuweereza. 7Mukama Katonda n�anyiigira Isirayiri, n�abagabula mu mukono gw�Abafirisuuti ne mu mukono gw�abaana ba Amoni, 8abaanyigiriza abaana ba Isirayiri, era ne babajooga okumala emyaka kkumi na munaana. Baanyigiriza abaana ba Isirayiri bonna abaali emitala wa Yoludaani ku luuyi olw�ebuvanjuba mu nsi y�Abamoli eri mu Gireyaadi. 9Abaana ba Amoni nabo ne basomoka Yoludaani okulwanyisa Yuda ne Benyamini, n�ennyumba ya Efulayimu. Isirayiri ne yeeraliikirira nnyo. 10Awo abaana ba Isirayiri ne bakaabira Mukama nga bagamba nti, “Ddala ddala twasobya, ne tuva ku Mukama Katonda waffe, ne tuweereza Babaali.”
11 Mukama Katonda n�addamu abaana ba Isirayiri nti, “Abamisiri n�Abamoli, n�abaana ba Amoni, n�Abafirisuuti, 12n�Abasidoni, n�Abamaleki, n�Abamawoni, bwe baabanyigiriza ne munkowoola, sabalokola okuva mu mukono gwabwe? 13Naye mwanvaako ne muweereza bakatonda abalala, noolwekyo sigenda kubalokola nate. 14Mugende mukaabire bakatonda abo be mwasalawo okuweereza, babalokole mu nnaku yammwe.”
15 Naye abaana ba Isirayiri ne bagamba Mukama Katonda nti, “Twayonoona. Tukole kyonna ky�onoolaba nga kye kitusaanira. Kyokka tulokole kaakano. 16Ne baggya wakati mu bo bakatonda abalala, ne baweereza Mukama Katonda. Mukama n�alumwa olw�ennaku ya Isirayiri.”
17 Awo abaana ba Amoni ne basiisira mu Gireyaadi, n�abaana ba Isirayiri nabo ne basiisira mu Mizupa. 18Abakulembeze b�abantu mu Gireyaadi ne bagambagana nti, “Omusajja anaasooka okulumba abaana ba Amoni, ye anaabeera omukulembeze w�abatuuze b�omu Gireyaadi.”