1 Awo Yesu n�ayingira nate mu kkuŋŋaaniro, nga mulimu omusajja eyalina omukono ogukaze. 2Baali balindirira okulaba obanga anaamuwonya ku Ssabbiiti balyoke bamuwawaabire. 3Yesu n�agamba omusajja eyalina omukono ogukaze nti, “Yimirira wakati.” 4N�abagamba nti, “Kikkirizibwa okukola ekirungi ku Ssabbiiti oba okukola ekibi? Okuwonya bulamu oba okubuzikiriza?” Naye ne batamuddamu. 5Yesu n�abatunuulira ng�akambuwadde era nga munakuwavu nnyo olw�obukakanyavu bw�emitima gyabwe, n�agamba omusajja nti, “Golola omukono gwo.” N�agolola omukono gwe, ne guwona. 6Amangwago Abafalisaayo ne bafuluma ne bateesa n�Abakerodiyaani nga bwe banaamuzikiriza.
Ebibiina Bigoberera Yesu
7 Awo Yesu n�abayigirizwa be ne bagenda ku nnyanja. Ekibiina kinene ekyava mu Ggaliraaya ne mu Buyudaaya ne kimugoberera. 8N�abalala ne bava mu kibuga Yerusaalemi, n�abalala mu Idumaya, n�abalala ne bava emitala w�omugga Yoludaani n�okwetooloola Ttuulo ne Sidoni ne bamugoberera. Ekibiina ky�abantu bwe baawulira bye yali akola ne bajja gy�ali. 9Yesu n�agamba abayigirizwa be eryato limubeere kumpi olw�ekibiina ekinene, ekibiina kireme kumunyigiriza. 10Kubanga yawonya bangi, bangi ne baagala okumugwira bamukwateko olw�endwadde zaabwe. 11Awo emyoyo emibi bwe gyamulaba ne gigwa mu maaso ge nga gireekaana nga gigamba nti, “Ggwe Mwana wa Katonda.” 12Naye n�agikomako gireme okumwatuukiriza.
Yesu Alonda Abayigirizwa Ekkumi n�Ababiri
13 Awo Yesu n�alinnya ku lusozi, n�ayita abo be yayagala, ne bajja gy�ali. 14N�alonda kkumi na babiri mu abo, be yafuula abatume babeerenga naye, era abatumenga okubuulira. 15N�abawa n�obuyinza okugobanga baddayimooni. Ekkumi n�ababiri be yalonda be bano: 16Awo n�alonda ekkumi na babiri era be bano: Simooni, gwe yatuuma “Peetero” ne 17Yakobo ne Yokaana, batabani ba Zebbedaayo, Yesu be yatuuma “Bowanerege” amakulu nti, “Abaana b�Okubwatuka.” 18Andereya, ne Firipo, ne Battolomaayo, ne Matayo, ne Tomasi, ne Yakobo, omwana wa Alufaayo ne Saddayo, ne Simooni, Omukananaayo, 19ne Yuda Isukalyoti eyamulyamu olukwe.
Yesu ne Beeruzebuli
20 Awo Yesu n�ayingira mu nnyumba ekibiina kinene ne bakuŋŋaanira nate w�ali, ye ne be yali nabo ne batasobola kulya. 21Awo baganda be bwe baakiwulira ne bagenda bamuggyeyo, kubanga baalowooza nti alaluse. 22Naye abannyonnyozi b�amateeka abaava e Yerusaalemi ne bagamba nti, “Aliko Beeruzebuli omukulu wa baddayimooni, era obuyinza bwe bw�akozesa okugoba baddayimooni.”
23 Awo Yesu n�abayita n�ayogera nabo mu ngero ng�agamba nti, “Setaani ayinza atya okugoba Setaani? 24Obwakabaka bwe bwawukana tebuyinza kubaawo. 25N�ennyumba eyawukanye, teyinza kubeerawo. 26Ne Setaani bw�atyo bw�alwanagana yekka na yekka tayinza kubaawo. Wabula yeezikiriza yekka. 27Naye tewali ayinza kuyingira mu nnyumba ya muntu w�amaanyi, okunyaga ebintu bye nga tasoose kumusiba n�alyoka anyaga ebintu bye. 28Ddala ddala mbagamba nti buli kintu kyonna omuntu ky�akola kirisonyiyibwa abaana b�abantu, ebibi n�okuvvoola kwonna kwe bavvoola. 29Naye buli alivvoola Mwoyo Mutukuvu talisonyiyibwa, emirembe n�emirembe naye alisingibwa omusango olw�ekibi eky�emirembe n�emirembe.” 30Yayogera atyo gye bali kubanga baagamba nti, “Aliko omwoyo omubi.”
Baganda ba Yesu ne Nnyina
31 Awo baganda ba Yesu ne nnyina ne bajja gy�ali ebweru nga baagala okumulaba. Awo ne bamutumira bamuyite ajje ayogere nabo. 32Ekibiina ky�abantu kyali kimwetoolodde, ne bamugamba nti, “Nnyoko ne baganda bo ne bannyoko bali wabweru bakunoonya.” 33Naye n�abaddamu nti, “Mmange ye ani, ne baganda bange be baani?” 34Awo bwe yeetoolooza amaaso abo abaali batudde nga bamwebunguludde, n�abagamba nti, “Bano be mulaba be bammange era be baganda bange! 35Kubanga buli muntu akola Katonda by�asiima ye muganda wange, ye mwannyinaze era ye mmange.”