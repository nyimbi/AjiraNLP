Kukkiriza Oba Kukuuma Mateeka
1 Mmwe Abaggalatiya abatalina magezi ani eyabaloga, so nga nabannyonnyola bulungi Yesu Kristo eyakomererwa ku musaalaba ne mukitegeera? 2Kino kyokka kye njagala muntegeeze; mwaweebwa Mwoyo lwa bikolwa eby�amateeka, nantiki lwa kuwulira kwa kukkiriza? 3Muyinza mutya obutaba na magezi kutuuka awo, abaatandikira mu Mwoyo, kaakano mutuukirizibwa mu mubiri? 4Okubonaabona kwonna kwe mwabonaabona kwali kwa bwereere? Bwe kuba nga ddala kwa bwereere. 5Abawa Omwoyo n�abawa n�okukola eby�amaanyi mu mmwe, akola lwa bikolwa by�amateeka oba lwa kuwulira olw�okukkiriza?
6 Ibulayimu yakkiriza Katonda ne kimubalirwa okuba obutuukirivu. 7Kale mumanye nti abo abakkiriza be baana ba Ibulayimu. 8Olw�okuba nga baategeera ebiribaawo n�ekyawandiikibwa, ng�olw�okukkiriza, Katonda aliwa amawanga obutuukirivu, Enjiri kyeyava ebuulirwa Ibulayimu edda nti, “Mu ggwe amawanga gonna mwe galiweerwa omukisa.” 9Noolwekyo abo abakkiriza bagabanira wamu omukisa ne Ibulayimu eyakkiriza.
10 Naye abo abafugibwa ebikolwa eby�amateeka, bafugibwa kikolimo; kubanga kyawandiikibwa nti, “Buli ataagobererenga byonna ebiwandiikiddwa mu kitabo ky�amateeka, akolimiddwa.” 11Kimanyiddwa bulungi nti Tewali n�omu Katonda gw�awa butuukirivu olw�okukuuma amateeka, kubanga abatuukirivu banaabeeranga balamu lwa kukkiriza, 12naye amateeka tegeesigama ku kukkiriza, naye anaagagobereranga anaabeeranga mulamu mu go. 13Kristo yatununula okuva mu kikolimo ky�amateeka, bwe yafuuka ekikolimo ku lwaffe, kubanga kyawandiikibwa nti, “Akolimiddwa buli awanikiddwa ku muti.” 14Kale kaakano amawanga gaweebwe omukisa gwa Ibulayimu, mu Kristo Yesu, tulyoke tuweebwe ekyasuubizibwa eky�Omwoyo olw�okukkiriza.
Etteeka n�Ekisuubizo
15 Abooluganda njogera mu buntu; endagaano bw�eba ng�ekakasibbwa, tewabaawo agiggyawo newaakubadde agyongerako. 16Katonda yasuubiza Ibulayimu n�Omwana we, naye tekigamba nti n�abaana be ng�abangi, naye yayogera ku omu, oyo ye Kristo. 17Kye ŋŋamba kye kino: endagaano eyakakasibwa Katonda nga wayiseewo emyaka ebikumi bina mu asatu n�efuuka etteeka, teyadibya ekyo ekyasuubizibwa. 18Kuba oba ng�obusika bwesigamye ku mateeka, buba tebukyali bwa kisuubizo; naye yabuwa Ibulayimu olw�okusuubiza.
19 Kale lwaki amateeka gaateekebwawo? Gaagattibwa ku kisuubizo olw�aboonoonyi okutuusa ezzadde eryasuubizibwa lwe lirikomawo, nga lyawulibbwa mu bamalayika olw�omukono gw�omutabaganya. 20Naye omutabaganya si w�omu, naye Katonda ali omu.
21 Amateeka galwanagana n�ebyo Katonda bye yasuubiza? Kikafuuwe. Kubanga singa amateeka gaali galeeta obulamu, ddala ddala amateeka gandituwadde obutuukirivu. 22Naye ebyawandiikibwa bitegeeza nti Ebintu byonna bifugibwa kibi, ekyasuubizibwa kiryoke kiweebwe abakkiriza olw�okukkiriza mu Yesu Kristo.
23 Naye okukkiriza nga tekunnajja, twafugibwanga mateeka, nga tusibibwa olw�okukkiriza okugenda okubikkulwa; 24ge gaali gatukuuma, amateeka galyoke gatutuuse eri Kristo, tulyoke tuweebwe obutuukirivu olw�okumukkiriza. 25Naye okukkiriza bwe kwajja, ng�olwo tetukyetaaga mateeka kutukuuma.
Baana ba Katonda
26 Kubanga kaakano mwenna muli baana ba Katonda olw�okukkiriza Yesu Kristo, 27kubanga abaabatizibwa bonna mu Kristo, baayambala Kristo. 28Tewakyali kusosola wakati wa Muyudaaya na Muyonaani, wakati wa muddu na wa ddembe, wakati wa musajja na mukazi, kubanga mwenna muli omu mu Kristo Yesu. 29Kale kaakano nga bwe muli aba Kristo, muli zadde lya Ibulayimu, ng�ekisuubizo ky�abasika bwe kiri.