Okulagula kwa Balamu Okusooka
1 Balamu n�agamba Balaki nti, “Nkolera wano ebyoto musanvu, era onfunire ne sseddume z�ente musanvu, n�endiga ennume musanvu.” 2Balaki n�akola nga Balamu bwe yamugamba; bombi Balaki ne Balamu ne bawaayo ente emu n�endiga ennume emu ku buli kyoto.
3 Balamu n�agamba Balaki nti, “Beera wano awali ekiweebwayo kyo nze njire nga nzirako wabbali. Oboolyawo nga Mukama anajja n�ansisinkana. Buli kyonna ky�anambikkulira nnaakikutegeeza.” N�alaga waggulu ku lusozi awatali bimera.
4 Katonda n�asisinkana Balamu; Balamu n�amugamba nti, “Nteeseteese ebyoto musanvu, era ku buli kyoto mpeereddeko ente ya sseddume emu n�endiga ennume emu.”
5 Mukama Katonda n�assa ebigambo mu kamwa ka Balamu n�amugamba nti, “Ddayo eri Balaki omutuuseeko obubaka buno.”
6 N�addayo gye yali, n�amusanga ng�ayimiridde awali ekiweebwayo kye, n�abakungu bonna aba Mowaabu. 7Balamu n�alagula nti,
“Balaki ye yanzigya mu Alamu,
kabaka wa Mowaabu yanzigya mu nsozi z�ebuvanjuba.
N�aŋŋamba nti, ‘Jjangu onkolimiririre Yakobo;
jjangu oboole Isirayiri.’
8 Nnyinza okukolimira
abo Mukama Katonda batakolimidde?
Nnyinza okuboola
abo Mukama Katonda baatabodde?
9 Mbalaba okuva ku ntikko ez�enjazi
mbalengera nga nsinziira ku nsozi.
Ndaba abantu abeeyawuddeko
abateerowooza kuba ng�erimu ku mawanga.
10 Ani ayinza okubala enfuufu ya Yakobo,
oba okubala ekitundu ekyokuna ekya Isirayiri?
Leka nfe okufa okw�omutuukirivu,
n�enkomerero yange ebeere ng�eyaabwe!”
11Balaki n�agamba Balamu nti, “Onkoze ki kino? Nakuyita kujja kukolimira balabe bange, naye obw�edda bwonna obadde obasabira mukisa!”
12N�addamu nti, “Tekiŋŋwanidde kwogera ekyo Mukama Katonda ky�atadde mu kamwa kange?”
Okulagula kwa Balamu Okwokubiri
13Balaki n�amugamba nti, “Jjangu tugende mu kifo ekirala w�onoolabira abaana ba Isirayiri; ojja kulabako kitundu butundu so si bonna. Kale nno sinziira awo obankolimiririre.” 14N�amutwala mu nnimiro ya Zofimu, ku ntikko ya Pisuga, n�azimbira eyo ebyoto musanvu n�awaayo sseddume w�ente emu n�endiga ennume emu ku buli kyoto.
15Balamu n�agamba Balaki nti, “Beera wano awali ebiweebwayo byo, nze ŋŋende musisinkane wali.”
16Mukama Katonda n�asisinkana Balamu, n�ateeka obubaka mu kamwa ke, ng�agamba nti, “Ddayo eri Balaki omuwe obubaka obwo.”
17 N�addayo gy�ali n�amusanga ng�ayimiridde awali ekiweebwayo, ng�ali n�abakungu ba Mowaabu. Balaki n�amubuuza nti, “Mukama Katonda agambye ki?”
18 Bw�atyo n�alagula nti,
“Golokoka, Balaki, owulirize;
mpulira, mutabani wa Zipoli.
19 Katonda si muntu, nti ayinza okulimba,
oba nti mwana wa bantu nti akyusakyusa ebigambo bye.
Ayogera n�atakola?
Asuubiza n�atatuukiriza?
20Mpeereddwa ekiragiro okusaba omukisa;
agabye omukisa, era siyinza kukikyusa.
21“Tewali kibi kirabiddwa mu Yakobo,
tewali kubonaabona kulabise mu Isirayiri.
Mukama Katonda waabwe ali nabo;
eddoboozi lya kabaka ery�omwanguka liri wakati mu bo.
22Katonda ye yabaggya mu Misiri,
balina amaanyi ng�aga sseddume ey�omu nsiko.
23Tewali bulogo ku Yakobo,
tewali bulaguzi ku Isirayiri.
Kiryogerwako ku Yakobo
ne ku Isirayiri nti, ‘Mulabe Katonda ky�akoze!’
24Abantu basituka ng�empologoma enkazi,
beezuukusa ng�empologoma ensajja
etaweera okutuusa ng�eridde omuyiggo gwayo
n�enywa omusaayi gw�ebyo by�esse.”
25Balaki n�agamba Balamu nti, “Tobakolimira wadde okubasabira omukisa n�akamu!”
26Balamu n�addamu nti, “Saakutegeezezza nti kinsaanidde okukola ekyo kyonna Mukama Katonda ky�anaagamba?”
Okulagula kwa Balamu Okwokusatu
27Balaki n�agamba Balamu nti, “Jjangu, nkutwale mu kifo ekirala, oboolyawo Mukama Katonda anakkiriza obankoliimiririre ng�osinziira awo.” 28Balaki n�atwala Balamu ku ntikko y�olusozi Peoli, olwolekedde eddungu.
29Balamu n�agamba Balaki nti, “Nzimbira wano ebyoto musanvu, era onfunireyo wano ente za sseddume musanvu n�endiga ennume musanvu.” 30Balaki n�akola nga Balamu bwe yamusaba, n�awaayo sseddume y�ente emu n�endiga ennume emu ku buli kyoto.