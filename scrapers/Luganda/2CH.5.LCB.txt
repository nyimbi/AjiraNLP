1 Bw�atyo Sulemaani n�amaliriza omulimu gwonna ogwa yeekaalu ya Mukama. N�alyoka aleeta ebintu kitaawe Dawudi bye yawonga, effeeza ne zaabu n�ebintu ebirala byonna ebyole, n�abiteeka mu mawanika ga yeekaalu ya Katonda.
Essanduuko Ereetebwa mu Yeekaalu
2 Awo Sulemaani n�akuŋŋaanya abakadde ba Isirayiri, n�abakulu b�ebika, n�abakulu b�ennyumba za bajjajja b�abantu ba Isirayiri bagende baleete essanduuko ey�endagaano ya Mukama okuva mu Sayuuni, ekibuga kya Dawudi. 3Abasajja bonna aba Isirayiri ne bakuŋŋaanira mu maaso ga kabaka mu kiseera eky�embaga mu mwezi ogw�omusanvu.
4 Abakadde bonna aba Isirayiri bwe baatuuka, Abaleevi ne basitula essanduuko, 5ne bagireeta, n�Eweema ey�Okukuŋŋaanirangamu, n�ebintu byonna ebitukuvu ebyali mu weema. Bakabona n�Abaleevi be baabisitula.
6Awo kabaka Sulemaani n�ekibiina kyonna ekya Isirayiri, abaali bakuŋŋaanye nga bamwetoolodde, nga bali mu maaso g�essanduuko, ne bawaayo ssaddaaka ez�endiga n�ente, ezitaabalibwa muwendo.
7 Awo bakabona ne baleeta essanduuko ey�endagaano ya Mukama munda mu kifo kyayo mu watukuvu wa yeekaalu, mu Kifo Ekitukuvu Ennyo, ne bagiteeka wansi w�ebiwaawaatiro bya bakerubi. 8Bakerubi baayanjalanga ebiwaawaatiro byabwe okubuna ekifo eky�essanduuko, ne babikkanga essanduuko n�emisituliro gyayo. 9Era emisituliro gyali miwanvu nnyo nga n�okulengerebwa girengerebwa okuva mu watukuvu, naye nga tegirabika ng�omuntu asinzidde ebweru; era ekyali eyo ne leero. 10Essanduuko yalimu ebipande Musa bye yateekamu nga ali ku Kolebu, Mukama gye yakolera endagaano n�Abayisirayiri, bwe baali bavudde mu Misiri.
11 Awo bakabona bonna ne bava mu Kifo Ekitukuvu. Bonna abaaliwo baali beetukuzizza, obutayawula mu bibiina byabwe. 12Abaleevi bonna abaali abayimbi, ng�omwo mwe muli Asafu, Kemani, Yedusuni ne batabani baabwe n�ab�eŋŋanda zaabwe nga bambadde bafuta ennungi, nga bakutte ebitaasa, n�entongooli, n�ennanga, ne bayimirira ku luuyi olw�ebuvanjuba olw�ekyoto, wamu ne bakabona kikumi mu abiri abaafuuwanga amakondeere. 13Awo abaafuuwanga amakondeere n�abayimbi ne beegattira wamu mu ddoboozi ery�awamu ne batendereza era ne beebaza Mukama. Ne batendereza Mukama nga bafuuwa amakondeere, nga bakuba n�ebitaasa, n�ebivuga ebirala nga bayimba nti,
“Mulungi,
kubanga okwagala kwe okwenkalakkalira kubeerera emirembe n�emirembe.”
Awo yeekaalu ya Mukama n�ejjula ekire. 14Bakabona ne batasobola kukola mulimu gwabwe ogw�obuweereza olw�ekire, kubanga ekitiibwa kya Mukama kyajjula yeekaalu ya Mukama.