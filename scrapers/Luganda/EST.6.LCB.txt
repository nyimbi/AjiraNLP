Moluddekaayi Aweebwa Ekitiibwa
1Ekiro ekyo Kabaka teyayinza kwebaka; era n�alagira ekitabo eky�ebijjukizo eky�ebigambo ebya buli lunaku, bisomebwe mu maaso ge. 2Awo ne kisangibwa mu byafaayo nti Moluddekaayi yamanya olukwe lwa Bigusani ne Teresi babiri ku balaawe ba Kabaka abaali bakuuma omulyango nga baali bagezaako okutta Kabaka Akaswero, era nga Moluddekaayi ye yabaloopayo.
3Kabaka n�abuuza nti, “Kitiibwa ki na bukulu ki Moluddekaayi bye yaweebwa olw�ekyo?”
Awo abaweereza ba Kabaka ne baddamu nti, “Tewali kintu kye yali aweereddwa.”
4Awo Kabaka n�abuuza nti, “Ani ali mu luggya?” Mu kiseera ekyo Kamani yali yakayingira mu luggya olw�ebweru olw�oku lubiri lwa Kabaka, nga azze okwogera ne Kabaka ku kigambo eky�okuwanika Moluddekaayi ku kalabba Kamani ke yali amuzimbidde.
5Amangwago abaweereza ne baddamu nti, “Kamani wuuno waali ayimiridde mu luggya.” Kabaka n�ayogera nti, “Mumukkirize ayingire.”
6Awo Kamani n�ayingira, Kabaka n�amubuuza nti, “Anaakolebwa ki omusajja Kabaka gw�asanyukira era gw�ayagala okuwa ekitiibwa?” Kamani n�alowooza mu mutima gwe nti, “Ani Kabaka gwe yandisanyukidde okumuwa ekitiibwa okusinga nze?” 7Kamani n�addamu Kabaka nti, “Omusajja Kabaka gw�asanyukira okumuwa ekitiibwa, 8bamuleetere ebyambalo Kabaka bye yali ayambaddemu, n�embalaasi Kabaka gye yali yeebagadde atikkirweko engule ey�obwakabaka ku mutwe. 9Ebyambalo n�embalaasi bikwasibwe omu ku bakungu kabaka basinga okuwa ekitiibwa, n�oluvannyuma omusajja oyo kabaka gw�ayagala okuwa ekitiibwa ayambazibwe ebyambalo ebyo era yeebagale n�embalaasi, era omulangira Kabaka gw�anaalonda amukulembere mu nguudo z�ekibuga ng�alangirira waggulu nti, ‘Bw�atyo bw�anaakolebwa omusajja Kabaka gw�asiima okuwa ekitiibwa!’ ”
10Awo Kabaka n�alagira Kamani nti, “Yanguwa ofune ebyambalo n�embalaasi nga bw�oyogedde, okolere ddala bw�otyo Moluddekaayi Omuyudaaya atuula ku wankaaki wa Kabaka, ate waleme okubulako n�ekimu ku ebyo byonna by�oyogedde.”
11Awo Kamani n�addira ebyambalo, n�ayambaza Moluddekaayi, n�amwebagaza ku mbalaasi, era n�amukulembera mu nguudo z�ekibuga ng�alangirira mu maaso ge nti, “Bw�atyo bw�akoleddwa omusajja Kabaka gw�asiima okuwa ekitiibwa.”
12Oluvannyuma Moluddekaayi n�akomawo ku wankaaki wa Kabaka, naye Kamani n�ayanguwa n�addayo ewuwe, ng�anakuwadde era ng�abisse ku mutwe gwe, 13n�ategeeza Zeresi mukazi we ne mikwano gye bonna byonna ebimutuuseeko.
Awo abamuwa amagezi ne mukazi we Zeresi ne bamugamba nti, “Engeri Moluddekaayi gw�otanulidde okugwa mu maaso ge, nga bw�ava mu ggwanga ly�Abayudaaya, tojja kumusinga, era tolirema kuzikirira mu maaso ge.” 14Awo bwe baali nga bakyayogera naye, abalaawe ba Kabaka ne batuuka, ne banguwa okutwala Kamani ku mbaga Eseza gye yali afumbye.