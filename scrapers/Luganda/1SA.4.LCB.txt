Abafirisuuti Bawamba Essanduuko ya Katonda
1 Awo ekigambo kya Samwiri ne kibuna Isirayiri yenna.
Mu biro ebyo Abayisirayiri ne balumba Abafirisuuti, Abayisirayiri ne basiisira okumpi ne Ebenezeri, ate nga Abafirisuuti bo basiisidde mu Afeki. 2Abafirisuuti ne basimba ennyiriri okulumba Abayisirayiri ne bayungula eggye lyabwe okulumba; olutalo bwe lwanyiinyiitira, Abayisirayiri ne bawangulibwa, era enkumi nnya ku bo ne battibwa. 3Abalwanyi bwe baddayo mu nkambi, abakadde ba Isirayiri ne beebuuzaganya nti, “Lwaki Mukama alese Abafirisuuti okutuwangula leero? Tuleete essanduuko ya Mukama ey�endagaano okuva e Siiro, tugende nayo etuwonye amaanyi g�abalabe baffe.”
4 Awo abantu ne batuma abasajja e Siiro, ne baggyayo essanduuko ey�endagaano ya Mukama Ayinzabyonna, atudde ku ntebe ye ey�obwakabaka wakati mu bakerubi. Batabani ba Eri bombi, Kofuni ne Finekaasi nabo ne bagenda n�essanduuko ya Katonda ey�endagaano.
5 Essanduuko ya Mukama ey�endagaano bwe yatuuka mu nkambi ey�Abayisirayiri, bonna ne baleekaanira waggulu mu ddoboozi ery�omwanguka, n�ettaka ne liyuuguuma. 6Awo Abafirisuuti bwe baawulira oluyoogaano ne beebuuza nti, “Oluyoogaano olwo lwonna mu nkambi ey�Abaebbulaniya lutegeeza ki?”
Bwe baategeera nti essanduuko ya Mukama ereeteddwa mu nkambi, 7Abafirisuuti ne batya. Ne boogera nti, “Lubaale azze mu nkambi. Tufudde! Tewabangawo kigambo ekifaanana bwe kityo. 8Zitusanze! Ani ayinza okutuwonya balubaale bano ab�amaanyi? Bano be balubaale abaabonyaabonya Abamisiri n�endwadde n�ebibonoobono ebya buli ngeri mu ddungu. 9Abafirisuuti, mugume omwoyo, mube basajja. Bwe kitaabe bwe kityo munaaba baddu b�Abaebbulaniya nga bo bwe babadde abaweereza bammwe. Mube basajja mulwane.”
10 Abafirisuuti ne beerwanako ne bawangula Abayisirayiri. Buli Muyisirayiri n�addukira mu nsiisira ye. Ne waba okuttibwa kunene nnyo, Abayisirayiri ne bafiirwa abaserikale abaatambuzanga ebigere emitwalo esatu. 11Essanduuko ya Katonda n�ewambibwa, era ne batabani ba Eri bombi, Kofuni ne Finekaasi ne battibwa.
Okufa Kwa Eri
12 Olunaku lwe lumu ne wabaawo omusajja Omubenyamini eyava mu lutalo n�adduka okutuuka e Siiro, ng�ayuzizza engoye ze n�omutwe gwe nga gujjudde enfuufu. 13Bwe yatuuka, Eri yali atudde mu ntebe ye ku mabbali g�ekkubo ng�atunula, nga yeeraliikiridde olw�essanduuko ya Katonda. Omusajja bwe yatuuka mu kibuga n�asaasaanya amawulire ku ebyo ebibaddewo, ekibuga kyonna ne kikuba ebiwoobe.
14Eri bwe yawulira oluyoogaano n�abuuza nti, “Oluyoogaano luno luva ku ki?”
Omusajja n�ayanguwa n�atuuka awaali Eri n�amutegeeza. 15Eri yali aweza emyaka egy�obukulu kyenda mu munaana, amaaso ge nga gayimbadde, era nga n�okulaba takyalaba. 16Omusajja oyo n�ategeeza Eri nti, “Naakava mu lutalo, era nziruseeyo leero.”
Eri n�amubuuza nti, “Bigenze bitya mwana wange?” 17Omusajja eyaleeta amawulire n�amuddamu nti, “Isirayiri edduse Abafirisuuti, era eggye lyaffe lifiiriddwa abalwanyi bangi. Ate ne batabani bo bombi Kofuni ne Finekaasi battiddwa, era n�essanduuko ya Katonda ewambiddwa.”
18 Olwayogera ku ssanduuko ya Katonda, Eri n�asirituka okuva ku ntebe ye n�agwa okumpi n�omulyango. Ensingo ye n�emenyeka n�afiirawo kubanga yali musajja mukadde nnyo ate nga n�obuzito muzito. Yali akulembedde Isirayiri okumala emyaka amakumi ana.
19Mu kiseera ekyo muka mwana we, Finekaasi, yali lubuto era ng�anaatera okuzaala. Bwe yawulira amawulire nti Essanduuko ya Katonda ewambiddwa era nti ne ssezaala we ne bba bafudde, n�alumwa era n�azaalirawo, kubanga obulumi bwamuyitirirako. 20Omukazi oyo bwe yali ng�anaatera okufa, abamuzaalisa ne bamugamba nga boogera nti, “Totya, kubanga ozadde mulenzi.” Naye n�atabaanukula wadde okubassaako omwoyo.
21 N�atuuma omwana erinnya Ikabodi, amakulu gaalyo nti, “Ekitiibwa kivudde ku Isirayiri,” kubanga essanduuko ya Katonda yali ewambiddwa ate nga ssezaala we ne bba bafudde. 22N�ayogera nti, “Ekitiibwa kivudde ku Isirayiri kubanga essanduuko ya Katonda ewambiddwa.”