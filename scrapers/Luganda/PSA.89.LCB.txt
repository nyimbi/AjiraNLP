Endagaano ya Katonda ne Dawudi.
1 Nnaayimbanga ku kwagala kwo okungi, Ayi Mukama, emirembe gyonna.
Nnaatenderezanga obwesigwa bwo n�akamwa kange, bumanyibwe ab�emirembe gyonna.
2 Ddala ddala nnaategeezanga nti Okwagala kwo tekuggwaawo ennaku zonna;
n�obwesigwa bwo bunywevu ng�eggulu.
3 Nakola endagaano n�omulonde wange;
nalayirira omuweereza wange Dawudi nti
4 Ezadde lyo nnaalinywezanga ennaku zonna,
era entebe yo ey�obwakabaka nnaaginywezanga emirembe gyonna.
5 Eggulu linaatenderezanga ebyamagero byo n�obwesigwa bwo,
Ayi Mukama, mu kibiina ky�abatukuvu bo.
6 Kale, mu ggulu waggulu, ani ageraageranyizika ne Mukama?
Ani afaanana nga Mukama, mu abo ababeera mu ggulu?
7 Katonda atiibwa nnyo mu lukiiko olw�abatukuvu;
era wa ntiisa okusinga bonna abamwetooloola.
8 Ayi Mukama Katonda ow�Eggye, ani akufaanana?
Oli wa buyinza, Ayi Mukama, ojjudde obwesigwa.
9 Ggwe ofuga amalala g�ennyanja;
amayengo gaayo bwe geekuluumulula ogakkakkanya.
10 Lakabu wamubetentera ddala;
abalabe bo n�obasaasaanya n�omukono gwo ogw�amaanyi.
11 Eggulu liryo, n�ensi yiyo;
ensi yonna gwe wagitonda ne byonna ebigirimu.
12 Watonda obukiikakkono n�obukiikaddyo;
ensozi Taboli ne Kerumooni zitendereza erinnya lyo.
13 Oli wa buyinza bungi nnyo; omukono gwo gwa maanyi,
omukono gwo ogwa ddyo gunaagulumizibwanga.
14 Obutuukirivu n�obwenkanya gwe musingi gw�obwakabaka bwo.
Okwagala n�obwesigwa bye binaakukulemberanga.
15 Balina omukisa abantu abamanyi okukutendereza Mukama n�amaloboozi ag�essanyu;
Ayi Mukama, banaatambuliranga mu ssanyu lyo.
16 Banaasanyukiranga mu linnya lyo okuzibya obudde,
n�obutuukirivu bwo banaabugulumizanga.
17 Kubanga gw�obawa amaanyi ne bafuna ekitiibwa.
Olw�okwagala kwo otutuusa ku buwanguzi olw�ekisa kyo.
18 Ddala ddala, Mukama ye ngabo yaffe,
Omutukuvu wa Isirayiri kabaka waffe.
19Mu biro biri eby�edda wayogera n�omuweereza wo
omwesigwa mu kwolesebwa nti, Ngulumizizza omuzira ow�amaanyi;
ngulumizizza omuvubuka
okuva mu bantu abaabulijjo.
20 Nalaba Dawudi, omuweereza wange;
ne mufukako amafuta gange amatukuvu okuba kabaka.
21 Nnaamukulemberanga,
n�omukono gwange gunaamunywezanga.
22 Tewaliba mulabe we alimuwangula,
so n�aboonoonyi tebaamunyigirizenga.
23 Abalabe be n�abamukyawa ndibamerengula,
n�amaggye agamulwanyisa ndigabetenta.
24 Obwesigwa bwange n�okwagala kwange kunaabanga naye,
ne mu linnya lyange aneeyongeranga okuba ow�amaanyi.
25 Alifuga okuva ku migga
okutuuka ku nnyanja ennene.
26 Anankowoolanga ng�agamba nti, Ggwe Kitange era Katonda wange,
ggwe Lwazi olw�Obulokozi bwange.
27 Ndimufuula omwana wange omubereberye,
era kabaka asinga okugulumizibwa mu bakabaka bonna ab�ensi.
28 Okwagala kwange kunaabeeranga naye ennaku zonna;
n�endagaano gye nkoze naye teeremenga kutuukirira.
29 Ezzadde lye teririggwaawo emirembe gyonna,
n�obwakabaka bunaavanga mu kika kye ennaku zonna.
30 Abaana be bwe banaanyoomanga amateeka gange,
ne batagoberera biragiro byange;
31Bwe banaamenyanga ebiragiro byange,
ne batagondera mateeka gange,
32 Ndibabonereza n�omuggo olw�ebibi byabwe,
ne mbakuba emiggo olw�ebyonoono byabwe.
33 Naye ssirirekayo kumwagala,
wadde okumenyawo obwesigwa bwange gy�ali.
34 Sigenda kulemwa kutuukiriza ndagaano yange,
wadde okukyusa ku ebyo akamwa kange bye koogedde.
35 Nalayira omulundi gumu, ng�obutuukirivu bwange bwe buli,
nti, “Dawudi sigenda kumulimba.”
36 Ezzadde lye teririggwaawo emirembe gyonna;
n�entebe ye ey�obwakabaka enaabeerangawo emirembe gyonna okufaanana ng�enjuba.
37 Entebe ye ey�obwakabaka erinywezebwa emirembe n�emirembe,
ng�omwezi ku ggulu era nga ye mujulirwa wange omwesigwa.
38 Naye kaakano, gwe wafukako amafuta omusudde,
omukyaye era omunyiigidde.
39 Endagaano gye wakola n�omuweereza wo wagimenyawo,
n�engule ye n�ogisuula eri mu nfuufu.
40 Wamenyaamenya bbugwe we yenna,
n�oggyawo n�ebigo bye.
41 Abatambuze baanyaga ebintu bye;
n�afuuka ekisekererwa mu baliraanwa be.
42 Wayimusa omukono gw�abalabe be ogwa ddyo,
n�osanyusa abalabe be bonna.
43 Wakyusa ekitala kye
n�otomuyamba mu lutalo.
44Ekitiibwa kye wakikomya;
entebe ye ey�obwakabaka n�ogisuula wansi.
45 Ennaku z�obuvuka bwe wazisalako,
n�omuswaza.
46 Ayi Mukama, olyekweka ennaku zonna?
Obusungu bwo obubuubuuka ng�omuliro bulikoma ddi?
47 Jjukira ekiseera ky�obulamu bwange nga bwe kiri ekimpi.
Wateganira bwereere okutonda abantu bonna!
48 Muntu ki omulamu atalifa, omuntu asobola okwewonya okufa
n�awangula amaanyi g�emagombe?
49 Ayi Mukama, okwagala kwo okw�edda okutaggwaawo,
kwe walayirira Dawudi mu bwesigwa bwo, kuli luuyi wa?
50 Ayi Mukama, jjukira abaweereza bo nga basekererwa,
engeri abantu ab�omu mawanga amangi, bwe banzitoowerera mu mutima nga banvuma;
51 Abalabe bo banvuma, Ayi Mukama;
ne bajerega oyo gwe wafukako amafuta, nga bamukijjanya buli gy�alaga.
52 Mukama atenderezebwenga emirembe gyonna!
Amiina era Amiina!