Dawudi Afuuka Kabaka wa Isirayiri
1 Ebika byonna ebya Isirayiri ne bigenda eri Dawudi e Kebbulooni, ne boogera nti, “Laba, tuli mubiri gwo era musaayi gwo. 2Mu biro eby�edda, Sawulo nga ye kabaka waffe, gwe wakulemberanga Isirayiri mu ntalo. Era Mukama yakwogerako nti, ‘Olirunda abantu bange Isirayiri, era oliba mukulembeze waabwe.’ ” 3Awo abakadde bonna aba Isirayiri bwe bajja eri kabaka e Kebbulooni, n�akola nabo endagaano e Kebbulooni mu maaso ga Mukama Katonda, era ne bafuka amafuta ku Dawudi okuba kabaka wa Isirayiri.
4 Dawudi we yatanulira okuba kabaka yalina emyaka amakumi asatu; n�afugira emyaka amakumi ana. 5Mu Kebbulooni n�afugirayo Yuda emyaka musanvu n�ekitundu, ate mu Yerusaalemi n�afugiramu Isirayiri yenna ne Yuda emyaka asatu mu esatu.
Dawudi Awamba Yerusaalemi
6 Kabaka n�abasajja be ne boolekera Yerusaalemi okulwana n�Abayebusi abaabeeranga eyo. Abayebusi ne bagamba Dawudi nti, “Toliyingira muno, kubanga abazibe b�amaaso n�abalema balikulwanyisa ne bakulemesa;” nga balowooza nti Dawudi tayinza kukiyingira. 7Naye Dawudi n�awamba ekigo kya Sayuuni, ky�ekibuga kya Dawudi.
8 Ku lunaku olwo Dawudi n�alagira nti, “Abanaagenda okutta Abayebusi, bayitire ku lusalosalo batte abazibe b�amaaso n�abalema, emmeeme ya Dawudi b�ekyawa.” Kyekyava kigambibwa nti, “Abazibe b�amaaso n�abalema tebaliyingira mu lubiri.” 9Dawudi n�abeera mu kigo, n�akituuma Ekibuga kya Dawudi. N�azimba ekibuga okukyetooloola, n�akiteekako ne bbugwe. 10Dawudi ne yeeyongeranga okuba ow�amaanyi kubanga Mukama Katonda ow�Eggye yali wamu naye.
11 Awo kabaka Kiramu ow�e Ttuulo n�atuma ababaka ne batwala emivule, ne bagenda, n�abazimbi b�amayinja, n�ababazzi eri Dawudi okumuzimbira olubiri. 12Dawudi n�ategeera nga Mukama yali amunywezezza okuba kabaka wa Isirayiri, era ng�agulumizizza obwakabaka bwe olw�abantu ba Mukama Isirayiri.
13 Dawudi bwe yava e Kebbulooni n�awasa abakyala abalala mu Yerusaalemi, abaana aboobulenzi n�aboobuwala ne bamuzaalirwa. 14Amannya g�abo abaamuzaalirwa mu Yerusaalemi gaali Sammuwa, ne Sobabu, ne Nasani, ne Sulemaani, 15ne Ibukali, ne Eriswa, ne Nefegi, ne Yafiya, 16ne Erisaama, ne Eriyada ne Erifereti.
Dawudi Awangula Abafirisuuti
17 Awo Abafirisuuti bwe baawulira nga Dawudi afukiddwako amafuta okuba kabaka wa Isirayiri, bonna ne bambuka okumunoonya, naye Dawudi n�akiwulira n�aserengeta mu kigo kye. 18Abafirisuuti baali bazze nga basaasaanye mu kiwonvu Lefayimu. 19Dawudi ne yeebuuza ku Mukama nti, “Ŋŋende nnumbe Abafirisuuti? Onoobagabula mu mukono gwange?” Mukama n�amuddamu nti, “Genda, kubanga nnaabagabula mu mukono gwo.”
20 Awo Dawudi n�agenda e Baaluperazimu, era n�abawangula. N�ayogera nti, “Mukama abonerezza abalabe bange mu maaso gange, ng�embuyaga ez�amazzi bwe zita ne zikulukuta n�amaanyi.” Era ekifo ekyo kyekyava kituumibwa Baaluperazimu. 21Abafirisuuti ne baleka eyo balubaale baabwe be beekolera, Dawudi n�abasajja be ne babatwala.
22Abafirisuuti ne badda, ne basaasaana mu kiwonvu kya Lefayimu. 23Awo Dawudi bwe yeebuuza ku Mukama, n�amuddamu nti, “Tobatabaalirawo, naye beetooloole, obalumbe ng�obafuluma mu maaso g�emitugunda. 24Awo olunaatuuka bw�onoowulira abakumba ku masanso g�emitugunda, oyanguwe okulumba, kubanga ekyo kinaategeeza nti Mukama akukulembedde okuzikiriza eggye ly�Abafirisuuti.” 25Awo Dawudi n�akola nga Mukama bwe yamulagira, n�azikiriza Abafirisuuti okuva e Geba okutuuka e Gezeri.