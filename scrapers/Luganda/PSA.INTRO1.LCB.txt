Ennyanjula
Zabbuli ezitakka wansi wa zabbuli asatu mu omusanvu mu ezo zonna ekikumi mu ataano, ze za Dawudi. Endala zawandiikibwa abantu abalala bangi omuli Musa, ne Sulemaani, ne Asafu, n�ekibiina ky�Abakoola, n�abalala. Zaatwala ebbanga ggwanvu nga ziwandiikibwa. Ekitabo kino kirimu ebitontome eby�enzikiriza, n�ennyimba ez�okutendereza, n�ez�okusinza, n�ez�okukoowoola Katonda, n�ez�okumwebaza, okunnyonnyola awamu n�okugulumiza Katonda olw�okwagala kwe n�olw�ebikolwa bye. Zabbuli kitabo ekyogera ku birowoozo abantu bye balina eri ebigambo bya Katonda n�ebikolwa bye. Ebyawandiikibwa bino biragirira omuntu byateekwa okugoberera mu nkolagana ye ne Katonda so si kukoma ku mateeka na biragiro kwokka, biwa n�obujulizi ku maanyi g�endagaano eriwo wakati wa Katonda n�abantu. Zabbuli zonna awamu ziri kikumi mu ataano nga zawulibwamu ebitabo bitaano. Ekitabo ekisooka: Zabbuli 1–41; ekyokubiri: Zabbuli 42–72; ekyokusatu: Zabbuli 73–89; ekyokuna: Zabbuli 90–106; ekyokutaano: Zabbuli 107–150.