Endagaano Eragaanibwa buggya
1Awo kabaka n�ayita abakadde bonna aba Yuda n�ab�omu Yerusaalemi. 2N�ayambuka mu yeekaalu ya Mukama ne bakabona, ne bannabbi, n�abantu bonna okuva ku wa wansi okutuukira ddala ku wa waggulu mu bitiibwa byabwe. N�asoma ebigambo eby�omu Kitabo eky�Endagaano ekyali kizuuliddwa mu yeekaalu ya Mukama, nga bonna bawulira. 3Awo kabaka n�ayimirira okuliraana empagi n�azza obuggya endagaano ne Mukama, okutambuliranga mu kkubo lya Mukama, n�okukwatanga amateeka ge, n�okutambuliranga mu mpya ze, n�okugonderanga ebiragiro bye, n�omutima gwe gwonna, n�emmeeme ye yonna, ng�akakasa ebyawandiikibwa ebyali mu kitabo ekyo. Awo abantu bonna ne beewaayo okuzza endagaano obuggya.
4Awo kabaka n�alagira Kirukiya kabona asinga obukulu ne bakabona abaamuddiriranga, wamu n�abaggazi okuggya mu yeekaalu ya Mukama ebintu byonna ebya Baali n�ebya Asera, n�eby�eggye lyonna ery�omu ggulu, n�abyokera ebweru wa Yerusaalemi mu ttale eriri mu kiwonvu kya Kiduloni, evvu n�alitwala e Beseri. 5N�agoba bakabona abaasinzanga ebifaananyi abaali balondeddwa bassekabaka ba Yuda okwoterezanga obubaane mu bifo ebigulumivu mu bibuga ebya Yuda n�okwetooloola Yerusaalemi, n�abo abayoterezanga obubaane eri Baali n�enjuba n�omwezi, n�eri emunyeenye n�eri eggye lyonna ery�omu ggulu. 6N�aggya empagi ya Asera mu yeekaalu ya Mukama, n�agitwala ebweru wa Yerusaalemi mu kiwonvu ekya Kiduloni, n�agyokera eyo. N�agisekulasekula n�asaasaanya evvu lyayo ku malaalo ag�abantu abaabulijjo. 7Ate era yamenyaamenya n�ennyumba ez�abaalyanga ebisiyaga ezaali mu yeekaalu ya Mukama, era eyo abakazi gye baalukiriranga Asera ebitimbibwa.
8Awo Yosiya n�aleeta bakabona bonna okuva mu bibuga bya Yuda, n�ayonoona ebifo ebigulumivu okuva e Geba okutuuka e Beeruseba, bakabona gye baayoterezanga obubaane, era n�amenyaamenya amasabo agaali okumpi ne wankaaki ow�oku Mulyango gwa Yoswa, omukulembeze ow�ekibuga, agaali ku luuyi olwa kkono olwa wankaaki ow�ekibuga. 9Newaakubadde nga bakabona bali ab�oku bifo ebigulumivu tebaweerezanga ku kyoto kya Mukama mu Yerusaalemi, balyanga emigaati egitali mizimbulukuse wamu ne bakabona bannaabwe.
10Yavvoola era n�amenyaamenya ekyoto kya Tofesi ekyali mu Kiwonvu ky�abaana ba Kinomu, obutaganya muntu yenna kuwaayo mwana we owoobulenzi newaakubadde owoobuwala ng�ekiweebwayo eri Moleki. 11Era yaggyawo n�embalaasi ezaali mu mulyango gwa yeekaalu, bassekabaka ba Yuda ze baali bawonze eri enjuba, era n�ayokya amagaali ze gaasikanga. Zaabeeranga mu luggya okuliraana n�ekisenge ekyali eky�omukungu Nasanumereki. 12Yamenyaamenya n�ebyoto bassekabaka ba Yuda bye baali bazimbye ku kasolya okumpi n�ekisenge ekya waggulu ekya Akazi, era n�ebyoto Manase bye yali azimbye mu mpya zombi eza yeekaalu ya Mukama. Byonna yabiggyayo, n�abimenyaamenya, enfuufu yaabyo n�agiyiwa mu kiwonvu ekya Kiduloni. 13Era kabaka n�ayonoona n�ebifo ebigulumivu ebyali ebuvanjuba w�e Yerusaalemi ku luuyi olwa bukiikaddyo ku lusozi olw�okuzikirira, ebyo Sulemaani kabaka wa Isirayiri bye yazimbira bakatonda ab�omuzizo: Asutoleesi katonda omukazi ow�Abasidoni, ne Kemosi ow�Abamowaabu, ne Mirukomu ow�Abamoni. 14N�amenyaamenya empagi, n�atemaatema empagi za Asera era ebifo ebyo n�abijjuza amagumba g�abantu.
Amasabo n�Ebyoto Bimenyebwamenyebwa
15Era n�ekyoto ekyali e Beseri, n�ekifo ekigulumivu ekyaleetera Isirayiri okwonoona, Yerobowaamu mutabani wa Nebati bye yali azimbye, byonna Yosiya n�abimenyaamenya. N�ayokya era n�asekulasekula ekifo ekigulumivu okutuusa lwe kyafuuka enfuufu era n�ayokya n�empagi eya Asera. 16Awo Yosiya bwe yatunulatunula, n�alaba amalaalo agaali ku lusozi, n�agenda n�aggyamu amagumba g�abafu n�agokera ku kyoto n�akyonoona, ng�ekigambo kya Mukama bwe kyali omusajja wa Katonda kye yalangirira.
17Awo kabaka n�abuuza nti, “Kijjukizo ki ekyo kye ndaba?” Abasajja ab�ekibuga ne bamuddamu nti, “Ago ge malaalo ag�omusajja wa Katonda eyava mu Yuda n�alangirira ebigambo ebikwata ku kyoto eky�e Beseri, by�okikoze.” 18N�abagamba nti, “Mugaleke, era temuganya muntu yenna kukwata ku magumba ge.” Awo ne batakwata ku magumba ge, wadde aga nnabbi ow�e Samaliya. 19N�amasabo gonna agaali mu bifo ebigulumivu bassekabaka ba Yuda bye baali bazimbye mu bibuga bya Samaliya ne baleetera obusungu bwa Mukama okubuubuuka, Yosiya n�agavvoola era n�agaggyawo nga bwe yakola e Beseri. 20Yosiya n�atta bakabona bonna abaaweerezanga mu bifo ebigulumivu ku byoto byayo, era amagumba gaabwe n�agokera okwo, n�oluvannyuma n�addayo e Yerusaalemi.
Okukuuma Embaga ey�Okuyitako
21Awo kabaka n�alagira abantu bonna ng�agamba nti, “Mukwate Okuyitako kwa Mukama Katonda wammwe ng�ekyawandiikibwa bwe kiri mu Kitabo eky�endagaano.” 22Okuviira ddala ku mirembe gy�abalamuzi, ne ku mirembe gya bassekabaka ba Isirayiri n�aba Yuda, tewaaliwo kukwata Mbaga ey�Okuyitako. 23Naye mu mwaka ogw�ekkumi n�omunaana ogw�obufuzi bwa kabaka Yosiya, Embaga eyo n�ebaawo mu Yerusaalemi. 24Ate era n�abafumu, n�aboogeza emizimu, n�ebifaananyi, n�eby�emizizo byonna ebyali mu Yuda ne mu Yerusaalemi, Yosiya, n�abiwera. Ekyo yakikola okutuukiriza ebigambo eby�etteeka eryali mu kitabo Kirukiya kabona kye yazuula mu Yeekaalu ya Mukama. 25Era tewali kabaka eyasooka Yosiya wadde eyamuddirira eyamufaanana era eyakyukira Mukama n�omutima gwe gwonna, n�emmeeme ye yonna era n�amaanyi ge gonna, ng�agoberera Amateeka ga Musa.
26Kyokka Mukama n�atakendeeza ku busungu bwe obungi obwabuubuukira ku Yuda, olw�ebikolwa byonna ebya Manase ebyaleetera Mukama okusunguwala. 27Awo Mukama n�ayogera nti, “Ndiggyawo Yuda mu maaso gange nga bwe nnaggyawo Isirayiri, era n�ekibuga Yerusaalemi kye nneeroboza, wamu ne yeekaalu eno gye nayogerako nti, ‘Erinnya lyange linaabanga omwo,’ siribisaako nate mwoyo.” 28Ebyafaayo ebirala byonna eby�omu mirembe gya Yosiya, ne bye yakola byonna, tebyawandiikibwa mu kitabo eky�ebyomumirembe gya bassekabaka ba Yuda?
29Awo mu biro ebyo, Falaawo Neko nga ye kabaka wa Misiri n�ayambuka okutabaala kabaka w�e Bwasuli ku Mugga Fulaati; kabaka Yosiya n�agenda okumubeera, naye Falaawo Neko olwamulengera ng�ajja, n�amuttira e Megiddo. 30Abaddu ba Yosiya ne bateeka omulambo gwe mu gaali ne baguggya e Megiddo ne bagutwala e Yerusaalemi, ne bamuziika mu ntaana ye. Awo abantu ab�omu nsi ne batwala Yekoyakaazi mutabani wa Yosiya ne bamufukako amafuta ne bamufuula kabaka n�asikira kitaawe okuba kabaka.
Yekoyakaazi kabaka wa Yuda
31Yekoyakaazi we yaliira obwakabaka yalina emyaka amakumi abiri mu esatu, era n�afugira mu Yerusaalemi okumala emyezi esatu. Nnyina erinnya lye yali Kamutali muwala wa Yeremiya ow�e Libuna. 32N�akola ebibi mu maaso ga Mukama nga bajjajjaabe bwe baakola. 33Falaawo Neko n�amuggya ku bwakabaka n�amusibira mu masamba e Libula mu nsi y�e Kamasi obutaddayo kufuga mu Yerusaalemi, era n�asalira Yuda omusolo ogw�effeeza ttani ssatu ne bisatu byakuna ne zaabu kilo amakumi asatu mu nnya. 34Awo Falaawo Neko n�afuula Eriyakimu mutabani wa Yosiya kabaka, n�akyusa n�erinnya lye, n�amutuuma Yekoyakimu. N�aggyayo Yekoyakaazi, n�amutwala e Misiri, era eyo gye yafiira. 35Awo Yekoyakimu n�awangayo effeeza ne zaabu nga Falaawo Neko bwe yalagira. Era okusobola okutuukirizanga ekyo, Yekoyakimu yawoozanga abantu, n�abaggyangako effeeza ne zaabu nga buli muntu bwe yagerekebwa.
Yekoyakimu, Kabaka wa Yuda
36Yekoyakimu we yafuukira kabaka yali awezezza emyaka amakumi abiri mu etaano, era n�afugira mu Yerusaalemi okumala emyaka kkumi na gumu. Nnyina erinnya lye yali Zebida muwala wa Pedaya ow�e Luuma. 37Naye n�akola ebibi mu maaso ga Mukama, nga bajjajjaabe be bwe baakola.