Obutukuvu bwa Yobu.
1 Nakola endagaano n�amaaso gange;
obutatunuulira muwala n�amaaso ag�obukaba.
2 Kiki Katonda kye yandinsasudde okuva waggulu,
omugabo ogwandivudde eri oyo Ayinzabyonna ali waggulu?
3 Emitawaana tegijjira abo abatali batukuvu,
n�okulaba ennaku ne kujjira abakola eby�obujeemu?
4 Amakubo gange gonna tagalaba,
era tamanyi ntambula yange?
5 Obanga natambulira mu bulimba
era nga n�ekigere kyange kyayanguyiriza okukola obukuusa;
6 leka mpimibwe ku minzaani ya Katonda
amanye obutuukirivu bwange.
7 Obanga ekigere kyange kyali kikyamye okuva mu kkubo,
n�omutima gwange ne gugoberera amaaso gange,
engalo zange ne zibaako ebbala lyonna;
8 kale nsige, omulala abirye,
weewaawo ebirime byange bikuulibwe.
9 Obanga omutima gwange gwali gusendeddwasendeddwa omukazi,
oba ne mmuteegera ku mulyango gwa muliraanwa,
10 kale omukazi wange ase eŋŋaano y�omusajja omulala,
n�abasajja abalala beebake naye.
11 Kubanga ekyo kyandibadde kya kivve,
ekibi ekiŋŋwanira okubonerezebwa.
12 Ogwo gwandibadde muliro ogwokya okutuusa mu kuzikirira,
ogwandyokezza ebyange byonna bye nasimba.
Abaddu n�Abaavu Okubassaako Omwoyo
13 “Obanga nnali nnyoomye ensonga y�omuddu wange oba omuddu wange omukazi,
bwe banninaako ensonga,
14 kale ndikola ntya Katonda bw�alinnyimukiramu?
Era bw�alimbuuza, ndimuddamu ki?
15 Eyantonda mu lubuto nabo si ye yabatonda?
Ffenna si ye yatukola mu mbuto za bannyaffe?
16 “Obanga nnamma omwavu ekintu kyonna,
era obanga nakaabya nnamwandu;
17 obanga nnali ndidde akamere kange nzekka
atalina kitaawe n�atalyako,
18 kubanga okuva mu buto bwange namulera nga kitaawe,
era okuva mu lubuto lwa mmange nayamba nnamwandu.
19 Obanga nnali ndabye omuntu yenna ng�afa olw�okubulwa ebyambalo,
oba ali mu kwetaaga atalina kye yeebikka;
20 mpozzi omutima gwe, gwe gutansiima,
olw�okumubugumya n�ebyoya by�endiga zange;
21 obanga nayimusa omukono gwange eri abatalina bakitaabwe,
kubanga mmanyi nti, mmanyiganye n�ab�obuyinza,
22 kale omukono gwange gukutuke ku kibegabega kyange,
leka gukutukireyo mu kinywa we guyungira.
23 Olw�okutya okuzikirizibwa Katonda n�olw�obukulu bwe,
nnali sisobola kukola bintu ng�ebyo.
24 “Obanga nateeka obweyamo bwange mu zaabu
oba ne ŋŋamba zaabu ennongoose nti, ‘Ggwe bwesige bwange;’
25 obanga neeyagala olw�okuba n�obugagga obungi,
oba olw�okuba emikono gyange gy�ali ginfunyisizza bingi;
26 obanga nnali ntunuulidde enjuba,
oba omwezi nga byaka mu kitiibwa,
27 omutima gwange ne gusendebwasendebwa mu kyama,
ne mbinywegera nga mbisaamu ekitiibwa,
28 era n�ekyo kyandibadde kibi ekiŋŋwanyiza okusalirwa omusango
olw�obutaba mwesigwa eri Katonda ali waggulu.”
Abalabe n�abagwira Okubassaako Omwoyo
29 “Obanga nasanyuka ng�omulabe wange afunye emitawaana
oba ne njaguza olw�ebizibu ebyamutuukako,
30sakkiriza kamwa kange kwonoona
nga nkolimira obulamu bwe.
31Abantu b�omu nnyumba yange bwe baba tebabuuzanga nti,
‘Ani atakkuse nnyama?’
32 Tewali mutambuze yasula ku kkubo,
kubanga oluggi lwange lwali luggule eri buli muyise.
33 Obanga nakweka ekibi kyange ng�abantu bwe bakola,
nga nkweka obutali butuukirivu bwange mu mutima gwange,
34 olw�okutya ekibiina,
nga ntya okuswala mu kika,
ne nsirika ne ntya n�okufuluma ebweru,
35so nga waliwo ayinza okumpulira,
leka nteekeko omukono ku mpoza yange, leka Ayinzabyonna anziremu;
n�oyo ampawaabira abiteeke mu buwandiike.”
36“Ddala ddala nandibyambadde ku kibegabega kyange,
nandibyambadde ku mutwe ng�engule.
37 Nandimunnyonnyodde buli kifo we nalinnya ekigere,
nandimusemberedde ng�omulangira.”
38 “Singa ettaka lyange linkaabirira,
n�ebinnya byalyo bye nsimye ne bitotobala n�amaziga;
39 obanga ndiddemu ebibala awatali kusasula,
era ne ndeetera bannannyini lyo okufa,
40 leka omwennyango gumere mu kifo ky�eŋŋaano,
n�omuddo gumere mu kifo kya sayiri.”
Ebigambo bya Yobu byakoma wano.