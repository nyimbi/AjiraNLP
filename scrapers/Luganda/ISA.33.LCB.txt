1 Zikusanze ggwe omuzikiriza
ggwe atazikirizibwanga.
Zikusanze ggwe alya olukwe mu balala,
ggwe, gwe batalyangamu lukwe,
bw�olirekaraawo okuzikiriza,
olizikirizibwa.
Bw�olirekeraawo okulya mu balala olukwe,
balikulyamu olukwe.
2 Ayi Mukama tusaasire,
tukuyaayaanira.
Obeere amaanyi gaffe buli makya,
obulokozi bwaffe mu biro eby�okulabiramu ennaku.
3 Olw�eddoboozi ery�okubwatuka, abantu balidduka,
bw�ogolokoka, amawanga gasaasaana.
4 Omunyago gwo, gukungulwa enzige ento,
era abantu bagugwako ng�ekibinja ky�enzige.
5 Mukama agulumizibwe, kubanga atuula waggulu,
alijjuza Sayuuni n�obwenkanya n�obutuukirivu.
6 Y�aliba omusingi omugumu mu biro byo,
nga lye tterekero eggagga ery�obulokozi, n�amagezi n�okumanya.
Okutya Mukama kye kisumuluzo kye tterekero ly�obugagga obwo.
7 Laba abasajja abazira ab�amaanyi bakaabira mu nguudo mu ddoboozi ery�omwanguka,
n�ababaka ab�emirembe bakaaba nnyo.
8 Enguudo ennene tezitambulirwako,
tewali azitambulirako.
Endagaano yamenyebwa,
n�abajulizi baayo banyoomebwa,
tewali assibwamu kitiibwa.
9 Ensi ekungubaga era eyongobera,
Lebanooni aswadde era awotose;
Saloni ali ng�eddungu,
ng�asuula Basani ne Kalumeeri.
10 Mukama agamba nti, “Kaakano nnaagolokoka,
kaakano nnaagulumizibwa,
kaakano nnaayimusibwa waggulu.
11 Ofuna olubuto olw�ebisusunku,
ozaala ssubi,
omukka gwo, muliro ogukusaanyaawo.
12 Abantu balyokebwa nga layimu bw�ayokebwa,
balyokebwa omuliro ng�ebisaka by�amaggwa amasale.”
13 Mmwe abali ewala, mutegeere kye nkoze.
Mmwe abali okumpi, mukkirize amaanyi gange.
14 Abakozi b�ebibi ab�omu Sayuuni batidde,
okutya kujjidde abatalina Katonda.
“Ani ku ffe ayinza okubeera awamu n�omuliro ogusaanyaawo?
Ani ku ffe ayinza okubeera awamu n�omuliro ogutaliggwaawo?”
15 Atambulira mu butuukirivu,
n�ayogera ebituufu,
oyo atatwala magoba agava mu bubbi,
n�akuuma emikono gye obutakkiriza nguzi,
aziba amatu ge n�atawulira ntegeka za kutta,
n�aziba amaaso ge obutalaba nteekateeka ezitali za butuukirivu,
16 ye muntu alituula waggulu mu bifo ebya waggulu,
n�obuddukiro bwe buliba ebigo eby�omu nsozi.
Aliweebwa emmere,
n�amazzi tegalimuggwaako.
17 Amaaso go galiraba kabaka mu bulungi bwe,
ne galaba ensi eyeewala.
18 Omutima gwo gulifumiitiriza ku ntiisa ng�ogamba nti,
“Omukungu omukulu ali ludda wa?
Ali ludda wa eyasoloozanga omusolo?
Omukungu avunaanyizibwa eminaala ali ludda wa?”
19 Toliddayo kulaba bantu abo ab�amalala,
abantu ab�olulimi olutamanyiddwa,
olulimi olutategeerekeka.
20 Tunuulira Sayuuni ekibuga eky�embaga zaffe,
amaaso go galiraba Yerusaalemi,
ekifo eky�emirembe, eweema etalisimbulwa
enkondo zaayo tezirisimbulwa,
newaakubadde emiguwa gyayo okukutulwa.
21 Weewaawo Mukama aliba Amaanyi gaffe
era aliba ekifo eky�emigga emigazi n�ensulo engazi.
Temuliyitamu lyato
newaakubadde ekyombo ekinene tekiriseeyeeyeramu.
22 Kubanga Mukama ye mulamuzi waffe,
Mukama y�atuwa amateeka,
Mukama ye Kabaka waffe,
y�alitulokola.
23 Emiguwa gyo gisumulukuse
n�omulongooti si munywevu,
n�ettanga si lyanjuluze.
Awo omugabo omungi guligabanyizibwamu,
n�abalala balitwala eby�omunyago.
24 Tewali abeera mu Sayuuni alyogera nti, “Ndi mulwadde,”
n�abo ababeeramu balisonyiyibwa ekibi kyabwe.