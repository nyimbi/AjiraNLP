Zabbuli ya Dawudi
1 Eri ggwe, Ayi Mukama, gye ndeeta okusaba kwange.
2 Neesiga ggwe, Ayi Mukama, tondeka kuswala mu maaso g�abalabe bange. Tobaganya kumpangula.
3 Ddala ddala abakwesiga tebaajulirirenga,
naye ab�enkwe baliswazibwa.
4 Njigiriza nga bwe nnaakolanga, Ayi Mukama,
ondage amakubo go mwe nnaatambuliranga.
5 Onjigirizenga okunywerera ku mazima go, era onkulemberenga mu byonna;
kubanga ggwe Katonda, ow�obulokozi bwange
era essuubi lyange liri mu ggwe olunaku lwonna.
6 Jjukira, Ayi Mukama, okusaasira kwo okunene, n�okwagala kwo okungi,
kubanga byava dda.
7 Tojjukira bibi byange
n�obujeemu bwange eby�omu buvubuka bwange.
Onzijukire, Ayi Mukama,
ng�okwagala kwo gye ndi bwe kuli, kubanga oli mulungi.
8 Mukama mulungi, era wa mazima,
noolwekyo ayigiriza aboonoonyi ekkubo lye.
9 Abawombeefu abaluŋŋamya mu kkubo ettuufu
n�abayigiriza ekkubo lye.
10 Amakubo ga Mukama gonna gajjudde okwagala n�amazima
eri abo abagondera endagaano ye n�ebiragiro bye.
11 Olw�erinnya lyo, Ayi Mukama,
onsonyiwe ebibi byange, kubanga bingi.
12 Omuntu wa ngeri ki atya Katonda?
Oyo gw�anaayigirizanga okukwata ekkubo lye yamulondera.
13 Obulamu bwe bunajjuzibwanga emikisa gya Katonda,
era bazzukulu be ensi eriba yaabwe.
14 Mikwano gya Mukama be bo abamugondera;
anaababikkuliranga ekyama eky�endagaano ye.
15 Ntunuulira Mukama buli kiseera,
kubanga yekka y�anzigya mu kabi.
16 Nkyukira, Ayi Mukama, onkwatirwe ekisa,
kubanga nsigadde bw�omu, era ndi munafu.
17 Obuyinike bweyongedde mu mutima gwange;
mponya okweraliikirira kwange.
18 Tunuulira ennaku endiko, weetegereze obulumi bwange;
onzigyeko ebibi byange byonna.
19 Laba abalabe bange nga bwe beeyongedde obungi
n�okunkyawa kwe bankyawamu!
20 Labiriranga obulamu bwange, obamponye;
tondekanga mu buswavu,
kubanga ggwe kiddukiro kyange.
21 Amazima n�obulongoofu bindabirirenga,
essubi lyange liri mu ggwe.
22 Nunula Isirayiri, Ayi Katonda,
omuwonye emitawaana gye gyonna.