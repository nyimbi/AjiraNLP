Okukyala kw�Abagezigezi
1 Yesu bwe yazaalibwa mu kibuga Besirekemu eky�omu Buyudaaya, ku mulembe gwa Kabaka Kerode, abasajja abagezigezi, abaava ebuvanjuba ne bajja mu Yerusaalemi, nga babuuza nti, 2“Aliwa eyazaalibwa nga Kabaka w�Abayudaaya? Kubanga twalaba emmunyeenye ye nga tuli mu buvanjuba, era tuzze okumusinza.”
3Awo Kabaka Kerode bwe yabiwulira ne bimweraliikiriza nnyo, era ne bonna abaali mu Yerusaalemi. 4N�ayita bakabona abakulu bonna n�abawandiisi b�amateeka n�abeebuuzaako ekifo Kristo gye yali agenda okuzaalibwa. 5Ne bamuddamu nti, “Mu Besirekemu eky�omu Buyudaaya, kyawandiikibwa nnabbi nti,
6 “ ‘Naawe Besirekemu ekya Yuda,
toli mutono mu balangira ba Yuda,
kubanga omufuzi aliva mu ggwe,
alifuga abantu bange Isirayiri.’ ”
7Awo Kerode n�atumya Abagezigezi kyama, n�ababuuza ebiro emmunyeenye bye yalabikiramu. 8N�abasindika e Besirekemu ng�agamba nti, “Mugende mubuulirize ebikwata ku mwana. Bwe mumulaba, mukomeewo muntegeeze, nange ŋŋende musinze!”
9Bwe baamala okuwulira Kabaka bye yabagamba ne bagenda. Bwe baafuluma, emmunyeenye eri gye baalaba ebuvanjuba n�eddamu okubalabikira n�okubakulembera, okutuusa lwe yayimirira waggulu Omwana w�ali. 10Bwe baalaba emmunyeenye ng�eyimiridde, essanyu lyabwe ne libeera lingi nnyo! 11Bwe baayingira mu nnyumba ne balaba Omwana ne Maliyamu nnyina ne bavuunama ne basinza Omwana. Ne basumulula ensawo zaabwe, ne bamutonera ebirabo, zaabu, n�obubaane n�omugavu. 12Awo bwe baalabulibwa mu kirooto baleme kuddayo wa Kerode, bwe batyo ne baddayo ewaabwe nga bayita mu kkubo eddala.
Okuddukira e Misiri
13 Awo abagezigezi bwe baamala okugenda, malayika wa Mukama n�alabikira Yusufu mu kirooto n�amugamba nti, “Golokoka oddusize Omwana ne nnyina e Misiri, mubeere eyo okutuusa lwe ndibalagira okudda. Kubanga Kerode ajja kunoonya Omwana ng�ayagala okumutta.” 14Ekiro ekyo n�asituka n�atwala Omwana ne nnyina e Misiri. 15Ne babeera eyo okutuusa Kerode bwe yafa. Mukama kye yayogerera mu nnabbi we ne kituukirira, bwe yagamba nti:
“Nayita Omwana wange okuva mu Misiri.”
Okutta Abaana Abato
16Kerode bwe yalaba ng�Abagezigezi banyoomye ekiragiro kye, n�asunguwala nnyo, n�atuma abaserikale e Besirekemu ne mu byalo byakyo batte abaana bonna aboobulenzi ab�emyaka ebiri n�abatannagiweza, ng�asinziira ku bbanga abagezigezi lye baali bamutegeezeza mwe baalabira emmunyeenye. 17Awo ekigambo nnabbi Yeremiya kye yayogera ne kiryoka kituukirira ng�agamba nti,
18 “Eddoboozi lyawulirwa mu Laama,
okukuba emiranga n�okukungubaga okunene,
nga Laakeeri akaabira abaana be, nga tewakyali asobola kumuwooyawooya,
kubanga bonna baweddewo.”
Okuva e Misiri Okudda e Nazaaleesi
19 Kerode bwe yamala okufa malayika wa Mukama n�alabikira Yusufu mu kirooto e Misiri, 20n�amugamba nti, “Golokoka ozzeeyo Omwana ne nnyina mu Isirayiri, kubanga abaali baagala okutta Omwana bafudde.”
21Yusufu n�asitukiramu n�azzaayo Omwana ne nnyina mu nsi ya Isirayiri. 22Naye bwe yatuuka mu kkubo n�atya nnyo bwe yawulira nga Alukerawo mutabani wa Kerode ye yali alidde obwakabaka. Mukama n�amulabulira nate mu kirooto aleme kugenda Buyudaaya, bw�atyo n�alaga e Ggaliraaya 23n�atuuka mu kibuga ky�e Nazaaleesi, ne babeera omwo. Ebigambo bya bannabbi bye baayogera biryoke bituukirire nga bagamba nti: “Aliyitibwa Munnazaaleesi.”