Oluyimba lwa Dawudi olw�okutendereza.
1 Nnaakugulumizanga ggwe Katonda wange, era Kabaka wange;
era nnaatenderezanga erinnya lyo buli lunaku emirembe n�emirembe.
2 Nnaakutenderezanga buli lunaku;
era nnaasuutanga erinnya lyo emirembe n�emirembe.
3 Mukama mukulu, wa kitiibwa, era asaanira okutenderezebwanga ennyo,
n�obukulu bwe tebwogerekeka.
4 Buli mulembe gunaatenderanga gunnaagwo ebikolwa byo,
era gunaatendanga emirimu gyo egy�amaanyi.
5 Nnaatendanga obukulu n�obulungi bw�ekitiibwa kyo,
era nnaafumiitirizanga ku bikolwa byo ebyewuunyisa.
6 Abantu banaatendanga amaanyi g�ebikolwa byo eby�ekitalo,
nange nnaatendanga obukulu bwo obw�ekitiibwa.
7 Banaayogeranga ku bulungi bwo obw�ekitalo nga bajaguza;
era banaayimbanga olw�obutuukirivu bwo.
8 Mukama wa kisa, ajudde okusaasira,
alwawo okusunguwala era ajudde okwagala okutaggwaawo.
9 Mukama mulungi eri buli muntu,
era okusaasira kwe kubuna byonna bye yatonda.
10 Byonna bye watonda binaakutenderezanga, Ayi Mukama;
n�abatukuvu bo banaakugulumizanga.
11Banaayogeranga ku kitiibwa ky�obwakabaka bwo,
era banaatendanga amaanyi go.
12 Balyoke bategeeze abantu bonna ebikolwa byo eby�amaanyi,
n�ekitiibwa ky�obukulu obw�obwakabaka bwo.
13 Obwakabaka bwo, bwakabaka bwa lubeerera,
n�obufuzi bwo bwa mirembe na mirembe.
Mukama by�ayogera byonna bya bwesigwa,
n�ebikolwa bye bijjudde okusaasira.
14 Mukama awanirira abo bonna abazitoowereddwa,
era ayimusa bonna abagwa.
15 Amaaso g�abantu bonna gatunuulira ggwe, Ayi Mukama,
era bonna gw�obawa ebyokulya mu biseera byabyo.
16 Oyanjuluza engalo zo,
ebiramu byonna n�obigabira bye byetaaga ne bikkuta.
17 Mukama mutuukirivu mu bikolwa bye byonna
era ayagala byonna bye yatonda.
18 Mukama abeera kumpi n�abo bonna abamukoowoola;
abo bonna abamukoowoola mu mazima.
19 Abo bonna abamussaamu ekitiibwa abawa bye baagala,
era awulira okukaaba kwabwe n�abawonya.
20 Mukama akuuma bonna abamwagala,
naye abakola ebibi alibazikiriza.
21 Akamwa kange kanaatenderezanga Mukama,
era na buli kitonde kinaatenderezanga erinnya lye ettukuvu
emirembe n�emirembe.