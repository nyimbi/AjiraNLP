Ya Mukulu wa Bayimbi. Oluyimba lwa Dawudi
1 Katonda agolokoke, abalabe be basaasaane,
n�abo abamukyawa bamudduke.
2 Ng�empewo bw�efuumuula omukka,
naawe bafuumuule bw�otyo;
envumbo nga bw�esaanuuka mu muliro,
n�abakola ebibi bazikirire bwe batyo mu maaso ga Katonda!
3 Naye abatuukirivu basanyuke
bajagulize mu maaso ga Katonda,
nga bajjudde essanyu.
4 Muyimbire Katonda,
muyimbe nga mutendereza erinnya lye;
mumuyimusize amaloboozi gammwe oyo atambulira mu bire.
Erinnya lye ye Mukama, mujagulize mu maaso ge.
5 Ye Kitaawe w�abataliiko bakitaabwe, ye mukuumi wa bannamwandu;
ye Katonda abeera mu kifo kye ekitukuvu.
6 Katonda afunira abatalina we babeera ekifo eky�okubeeramu,
aggya abasibe mu kkomera n�abagaggawaza;
naye abajeemu babeera mu bifo bikalu ddala.
7 Ayi Katonda, bwe wakulembera abantu bo,
n�obayisa mu ddungu,
8 ensi yakankana,
eggulu ne lifukumula enkuba mu maaso ga Katonda;
n�olusozi Sinaayi ne lukankana
awali Katonda, Katonda wa Isirayiri!
9 Watonnyesa enkuba nnyingi ku nsi, Ayi Katonda;
ensi y�obusika bwo n�ogizzaamu obugimu bwe bwali nga buggweerera;
10 abantu bo ne babeera omwo; era olw�ekisa kyo ekingi, Ayi Katonda,
abaavu ne bafuna bye beetaaga okuva ku bugagga bwo.
11 Mukama yalangirira;
ne babunyisa ekigambo kye; baali bangi ne boogera nti:
12 “Bakabaka badduse n�amaggye gaabwe;
abantu ne bagabana omunyago.
13 Balabe bwe banyirira n�obugagga bwa ffeeza ne zaabu!
Babikkiddwa ng�ejjuba bwe libikkibwa
ebiwaawaatiro byalyo.”
14 Ayinzabyonna yasaasaanya bakabaka,
ne baba ng�omuzira bwe gugwa ku Zalumoni.
15Ggwe olusozi olw�ekitiibwa, olusozi lwa Basani;
ggwe olusozi olw�emitwe emingi, olusozi lwa Basani!
16 Lwaki otunuza obuggya ggwe olusozi olw�emitwe emingi?
Lwaki okwatirwa obuggya olusozi Katonda lwe yalonda okufugirako?
Ddala okwo Mukama kw�anaabeeranga ennaku zonna.
17 Mukama ava ku lusozi Sinaayi
nga yeetooloddwa amagaali enkumi n�enkumi
n�ajja mu kifo kye ekitukuvu.
18 Bwe walinnyalinnya olusozi,
ng�abanyage bakugoberera;
abantu ne bakuwa ebirabo
nga ne bakyewaggula mwebali;
bw�atyo Mukama Katonda n�abeeranga wamu nabo.
19 Atenderezebwe Mukama, Katonda omulokozi waffe,
eyeetikka emigugu gyaffe egya buli lunaku.
20 Katonda waffe ye Katonda alokola;
era tuddukira eri Mukama Katonda okuwona okufa.
21 Ddala, Katonda alibetenta emitwe gy�abalabe be,
kubanga ne mu bukadde bwabwe balemera mu bibi byabwe.
22 Mukama agamba nti, “Ndibakomyawo nga mbaggya mu Basani,
ndibazza nga mbaggya mu buziba bw�ennyanja,
23 Mulyoke munaabe ebigere byammwe mu musaayi gw�abalabe bammwe,
n�embwa zammwe zeefunire ebyokulya.”
24 Ekibiina kyo ky�okulembedde bakirabye, Ayi Katonda,
balabye abali ne Katonda wange, era Kabaka wange, ng�otambula okugenda mu watukuvu;
25 abayimbi nga bakulembedde, ab�ebivuga nga bavaako emabega
ne wakati waabwe nga waliwo abawala abakuba ebitaasa.
26 Mutendereze Katonda mu kibiina ekinene;
mumutendereze Mukama, mmwe abakuŋŋaanye abangi Abayisirayiri.
27 Waliwo ekika kya Benyamini asinga obuto kye kikulembedde,
ne kuddako ekibinja ekinene eky�abalangira ba Yuda,
n�abalangira ba Zebbulooni n�abalangira ba Nafutaali.
28 Laga obuyinza bwo, Ayi Katonda,
otulage amaanyi go, Ayi Katonda onyweze ebyo by�otukoledde.
29 Bakabaka balikuleetera ebirabo
olwa Yeekaalu yo eri mu Yerusaalemi.
30 Nenya ensolo enkambwe ey�omu bisaalu,
eggana lya ziseddume eriri mu nnyana z�amawanga.
Gikkakkanye ereete omusolo ogwa ffeeza.
Osaasaanye amawanga agasanyukira entalo.
31 Ababaka baliva e Misiri,
ne Kuusi aligondera Katonda.
32 Muyimbire Mukama mmwe obwakabaka obw�ensi zonna.
Mutendereze Mukama.
33 Oyo eyeebagala eggulu erya waggulu ery�edda,
eddoboozi lye ery�amaanyi liwuluguma okuva mu ggulu.
34 Mulangirire obuyinza bwa Katonda,
ekitiibwa kye kibuutikidde Isirayiri;
obuyinza bwe buli mu bire.
35 Oli wa ntiisa, Ayi Katonda, mu kifo kyo ekitukuvu.
Katonda wa Isirayiri, yawa abantu obuyinza n�amaanyi.
Katonda atenderezebwe.