Kwenenya oba Kuzikirira
1 Mu kiseera ekyo ne wabaawo abategeeza Yesu nga Piraato bwe yatta Abagaliraaya, omusaayi gwabwe n�agutabula mu biweebwayo byabwe. 2Yesu n�abagamba nti, “Mulowooza nti Abagaliraaya abo baali boonoonyi nnyo okusinga Abagaliraaya abalala bonna, balyoke baboneebone batyo? 3Nedda! Mbagamba nti bwe muteenenya nammwe mugenda kuzikirira ng�abo bwe baazikirira. 4Ate bali ekkumi n�omunaana omunaala gwa Sirowamu be gwagwako, ne gubatta, mulowooza be baali basinga obwonoonyi okusinga abantu abaabeeranga mu Yerusaalemi bonna? 5Nedda! Mbagamba nti bwe muteenenya nammwe bwe mugenda okuzikirira bwe mutyo.”
Olugero lw�Omutiini Ogutabala
6 Awo Yesu n�abagerera olugero luno nti, “Waaliwo omusajja eyasimba omutiini mu nnimiro ye. N�agendangayo okugulambula okulaba obanga gubazeeko ebibala, n�asanga nga tegubazeeko kibala na kimu. 7Kyeyava alagira omusajja we amulimira ennimiro eyo nti, ‘Omuti guno gutemewo. Kubanga gino emyaka esatu nga nambula omuti guno, naye tegubalangako kibala na kimu. Gwemalira bwereere ettaka lyaffe.’ 8Omulimi we n�addamu nti, ‘Mukama wange, tuguleke tetugutemawo. Ka tuguweeyo omwaka gumu, nzija kugutemeratemera era nguteekeko n�ebigimusa. 9Bwe gulibala ebibala gye bujja, kiriba kirungi! Naye bwe gutalibala, olwo noolyoka ogutemawo.’ ”
Yesu Awonya Omukazi Omulema ku Ssabbiiti
10 Awo ku lunaku lwa Ssabbiiti Yesu yali ng�ayigiriza mu kkuŋŋaaniro, 11ne wabaawo omukazi eyaliko omuzimu ogwamulwaza okumala emyaka kkumi na munaana, nga yeewese emirundi ebiri era nga tasobola kwegolola. 12Yesu n�amulaba, n�amuyita n�amugamba nti, “Mukazi wattu, owonyezeddwa obulwadde bwo.” 13N�amukwatako. Amangwago omukazi ne yeegolola n�ayimirira bulungi, n�atendereza Katonda!
14 Naye omukulembeze w�ekkuŋŋaaniro eryo n�anyiiga nnyo, kubanga Yesu yawonya ku lunaku lwa Ssabbiiti. N�agamba ekibiina nti, “Mu wiiki mulimu ennaku mukaaga, muyinza okujjanga mu nnaku ezo ne muwonyezebwa, naye so si ku Ssabbiiti!”
15 Mukama waffe n�amuddamu nti, “Bannanfuusi mmwe! Buli omu ku mmwe tasumulula nte ye oba ndogoyi ye ku Ssabbiiti n�agitwala okunywa amazzi? 16Naye si kituufu omukazi ono, muwala wa Ibulayimu, okusumululwa ku Ssabbiiti mu busibe bwa Setaani bw�amazeemu emyaka ekkumi n�omunaana?” 17Bwe yayogera bw�atyo abaali bamuwakanya bonna ne baswala, naye ekibiina ky�abantu bonna ne bajjula essanyu olw�ebintu eby�ekitalo bye yakola.
Olugero lw�Akaweke ka Kaladaali
18 Awo Yesu kyeyava abayigiriza ng�agamba nti, “Obwakabaka bwa Katonda bufaanana na ki? Mbugeraageranye na ki? 19Bufaanana na kaweke ka kaladaali omusajja ke yasiga mu nnimiro ye. Kaamera ne kavaamu omuti, n�ennyonyi ez�omu bbanga ne zituula ku matabi gaagwo.”
20Ate era n�agamba nti, “Obwakabaka bwa Katonda mbugeraageranye na ki? 21Buliŋŋanga ekizimbulukusa omukazi kye yatabulira mu bipimo by�obuwunga bisatu okutuusa obuwunga bwonna lwe bwazimbulukuka.”
Omulyango Omufunda
22 Awo Yesu n�ayita mu bibuga ne mu bubuga; yagendanga ayigiriza ng�ali ku lugendo lwe ng�agenda e Yerusaalemi. 23Ne wabaawo eyeewuunya nti, “Mukama waffe, abantu abalirokolebwa nga baliba batono?”
Yesu n�addamu nti, 24“Mufube okuyingira mu mulyango omufunda kubanga mbagamba nti, bangi balyagala okuyingira naye tebalisobola. 25Nannyinimu bw�alisituka n�aggalawo oluggi, mugenda kubeera bweru nga mukonkona nga bwe mwegayirira nti, ‘Mukama waffe, tuggulirewo.’ Agenda kubaanukula nti, ‘Sibamanyi, ne gye muva simanyiiyo.’ 26Nammwe muliddamu nti, ‘Twalyanga naawe era twanywanga ffenna, era wayigirizanga mu nguudo z�ewaffe.’ 27Naye alibaddamu nti, ‘Sibamanyi, ne gye muva simanyiiyo. Munviire mwenna abakozi b�ebitali bya bituukirivu.’ 28Era walibaawo okukuba ebiwoobe n�okuluma obujiji bwe muliraba Ibulayimu, ne Isaaka, ne Yakobo ne bannabbi bonna nga bali mu bwakabaka bwa Katonda, naye nga mmwe musuulibbwa ebweru. 29Kubanga abantu baliva ebuvanjuba n�ebugwanjuba, ne bava ne mu bukiikakkono ne mu bukiikaddyo, ne batuula ku mmeeza mu bwakabaka bwa Katonda. 30Era laba, abooluvannyuma baliba aboolubereberye, n�aboolubereberye baliba abooluvannyuma.”
Yesu Anakuwalira Yerusaalemi
31 Mu kiseera ekyo ne wabaawo abamu ku Bafalisaayo abajja eri Yesu ne bamugamba nti, “Tambula ove wano, kubanga Kerode ayagala kukutta.”
32 Yesu n�abaddamu nti, “Mugende mugambe ekibe ekyo nti laba ngoba baddayimooni, n�okuwonya abalwadde, leero, n�enkya, era ku lunaku olwokusatu ndimaliriza. 33Naye leero, n�enkya, ne luli nsaana mbeere ku lugendo lwange nga ntambula, kubanga tekisoboka nnabbi okufiira ebweru wa Yerusaalemi!
34 “Ggwe Yerusaalemi, Ggwe Yerusaalemi! Gwe atta bannabbi. Akuba amayinja abo ababa batumiddwa gy�ali, emirundi nga mingi nnyo gye njagadde okukuŋŋaanya abaana bo ng�enkoko bw�ekuŋŋaanya obwana bwayo n�ebukuumira mu biwaawaatiro byayo, naye ne mutayagala kukkiriza! 35Kale laba ennyumba yammwe erekeddwa awo. Era mbagamba nti temugenda kuddayo kundaba okutuusa ekiseera lwe kirituuka ne mugamba nti, ‘Aweereddwa omukisa oyo ajja mu linnya lya Mukama.’ ”