Ebiweebwayo mu Weema Entukuvu
1 Mukama n�ayogera ne Musa nti, 2“Gamba abaana ba Isirayiri bandeetere ekiweebwayo. Buli muntu aleete ekiweebwayo ng�okuteesa kw�omutima gwe bwe kuli, okimunzijireko. 3Bino bye biweebwayo bye banaakukwasa: zaabu, ffeeza, ekikomo; 4olugoye olwa bbululu, n�olwa kakobe, n�olumyufu, n�olwa linena ennungi; obwoya bw�embuzi, 5amaliba g�endiga ennume agasiigiddwa langi emyufu, n�amaliba g�ente ey�omu nnyanja; embaawo z�omuti gwa akasiya; 6amafuta ag�omu ttaala; eby�obuloosa eby�okussa mu mafuta ag�okusiiga, n�obubaane obw�okunyookeza; 7amayinja onuku ag�omuwendo, n�amayinja ag�okutona ku kkanzu ey�obwakabona, ne ku kasawo k�omu kifuba aka kabona; 8bankolere ekifo ekitukuvu ndyoke mbeerenga wakati mu bo. 9Mukole Eweema ya Mukama eyo entukuvu n�ebigibeeramu byonna nga bwe nnaabalagirira.
Essanduuko
10 “Bakole essanduuko mu muti gwa akasiya, obuwanvu mita emu ne sentimita kkumi na ssatu, obugazi sentimita nkaaga mu musanvu n�obugulumivu sentimita nkaaga mu musanvu. 11Ogiteekeko zaabu omuka ennyo munda ne kungulu, era ogyetoolooze omuge ogwa zaabu. 12Ogiweeseze empeta nnya eza zaabu ozisibe ku magulu gaayo ana, ng�empeta ebbiri ziri ku ludda olumu, n�endala ebbiri ku ludda lwayo olulala. 13Obajje emisituliro mu muti ogwa akasiya, ogibikkeko zaabu. 14Ogisonseke mu mpeta eziri ku ssanduuko, okusituzanga essanduuko. 15Emisituliro egyo ginaalekebwanga mu mpeta ze ssanduuko, si zaakuggyangamu. 16Mu ssanduuko omwo mw�onossa Amateeka ge nnaakuwa.
17 “Okolereko ekisaanikira, ye ntebe ey�okusaasira, nga kya zaabu omuka ennyo; obuwanvu bwakyo sentimita nkaaga mu musanvu, n�obugazi sentimita nkaaga mu musanvu. 18Era okolereko ebifaananyi bya bakerubi babiri mu zaabu empeese, ku njuyi ebbiri ez�ekisaanikira. 19Oteeke ekifaananyi kya kerubi omu ku ludda lumu olw�ekisaanikira, n�ekifaananyi kya kerubi omulala ku ludda olwokubiri, nga ebifaananyi bya bakerubi byombi byekutte wamu n�ekisaanikira. 20Ebiwaawaatiro bya bakerubi bibe bibikkule nga bisonze waggulu, era nga bisiikiriza ekisaanikira. Bakerubi batunulagane nga boolekedde ekisaanikira. 21Ekisaanikira onookissa kungulu ku Ssanduuko; ekiwandiiko eky�Endagaano ey�Amateeka kye nnaakuwa, okisse munda mu Ssanduuko. 22Awo waggulu w�ekisaanikira, mu bakerubi bombi abali ku Ssanduuko ey�Endagaano, we nzija okukusisinkana ndyoke nkuwe ebiragiro byange byonna bye nkoledde abaana ba Isirayiri.
Emmeeza
23 “Okole emmeeza mu muti gwa akasiya, obuwanvu bwayo sentimita kyenda, obugazi sentimita amakumi ana mu ttaano, n�obugulumivu sentimita nkaaga mu musanvu. 24Ogibikkeko zaabu omuka ennyo; era ogyetoolooze ne zaabu omuge gwonna. 25Era ogyetoolooze olukugiro oluweza sentimita musanvu ne desimoolo ttaano obugazi, n�omuge ogwa zaabu okwetooloola olukugiro olwo. 26Ogikolere empeta nnya eza zaabu, ozisibe mu nsonda ennya awali amagulu ana. 27Empeta zijja kubeera waggulu okumpi n�omuge, emisituliro gy�emmeeza mwe ginaayisibwa. 28Okole emisituliro mu muti gwa akasiya, ogibikkeko zaabu, egyo emmeeza kw�eneesitulirwanga. 29Era ogikolere essowaani eza zaabu, n�ebijiiko ebya zaabu, n�ensuwa eza zaabu, n�ebibya ebya zaabu eby�okufukanga ebiweebwayo. 30Era ku mmeeza eno onossaako Emigaati egy�Okulaga, egy�okubeeranga mu maaso gange bulijjo.
Ekikondo ky�Ettaala
31 “Okole ekikondo ky�ettaala nga kya zaabu omuka. Ekikondo kyonna na bino ebikiriko: entobo yaakyo n�enduli, ebikopo ebifaanana ng�ebimuli, amatabi n�emitunsi n�ebimuli byako, byonna byakuweesebwa mu kyuma kya zaabu kimu bulambalamba. 32Kunaabako amatabi mukaaga omutuula emisubbaawa: amatabi asatu nga gali ku ludda lumu, n�amalala asatu nga gali ku ludda olulala. 33Ku matabi gonna omukaaga agava ku kikondo ky�ettaala, kubeeko ku buli ttabi, ebikopo bisatu ebikole ng�ebimuli by�alumondi; mu buli kikopo nga mulimu omutunsi n�ekimuli. 34Ku kikondo ky�ettaala kyennnyini kubeeko ebikopo bina ebifaanana ebimuli by�alumondi nga mulimu emitunsi n�ebimuli. 35Omutunsi gumu gujja kuba wansi w�amatabi abiri agava ku kikondo, n�omutunsi ogwokubiri gubeere wansi w�amatabi abiri amalala, n�omutunsi ogwokusatu gubeere wansi w�amatabi abiri amalala; amatabi gonna omukaaga ne gaggwaayo. 36Emitunsi n�amatabi biweesebwe mu kyuma kya zaabu omwereere, nga kiri bulambalamba n�ekikondo ky�ettaala.
37 “Era ekikondo kikolere ettaala musanvu; ettaala zino nga zaakira mu maaso gaakyo. 38Makansi ezikomola entambi, n�essowaani ez�okussaako ebisirinza, byonna bikolebwe mu zaabu mwereere. 39Ojja kwetaaga zaabu omwereere aweza obuzito bwa kilo asatu mu nnya, okukola ekikondo ky�ettaala ne byonna ebigenderako. 40Weegendereze, byonna obikole ng�ogoberera ekifaananyi kye nkulaze wano ku lusozi.”