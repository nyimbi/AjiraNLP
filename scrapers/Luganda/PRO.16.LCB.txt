Mukama Agera Ekkubo ly�Omuntu
1 Omuntu ateekateeka by�ayagala okukola mu mutima gwe,
Naye okuddamu kuva eri Mukama.
2 Amakubo g�omuntu gonna gaba matuufu mu maaso ge ye,
naye Mukama y�apima ebigendererwa.
3 Emirimu gyo gyonna gikwasenga Mukama,
naye anaatuukirizanga entegeka zo.
4 Mukama buli kimu akikola ng�alina ekigendererwa,
n�abakozi b�ebibi y�abakolera olunaku lwe batuukibwako ebizibu.
5 Buli muntu alina omutima ogw�amalala wa muzizo eri Mukama;
weewaawo talirema kubonerezebwa.
6 Olw�okwagala n�olw�obwesigwa, ekibi kisasulibwa,
n�okutya Mukama kuleetera omuntu okwewala okukola ebibi.
7 Amakubo g�omuntu bwe gaba gasanyusa Mukama,
aleetera abalabe b�omuntu oyo okubeera naye mu mirembe.
8 Akatono akafune mu butuukirivu,
kasinga obugagga obungi obufune mu bukyamu.
9 Omutima gw�omuntu guteekateeka ekkubo lye,
naye Mukama y�aluŋŋamya bw�anaatambula.
10 Kabaka ky�ayogera kiba ng�ekiva eri Katonda,
n�akamwa ke tekasaanye kwogera bitali bya bwenkanya.
11 Ebipimo ne minzaani ebituufu bya Mukama,
ebipimo byonna ebikozesebwa y�abikola.
12 Kya muzizo bakabaka okukola ebibi,
kubanga entebe ye ey�obwakabaka enywezebwa butuukirivu.
13 Akamwa akogera eby�amazima bakabaka ke basanyukira,
era baagala oyo ayogera amazima.
14 Obusungu bwa kabaka buli ng�ababaka abaleese okufa,
omusajja ow�amagezi alibukkakkanya.
15 Kabaka bw�asanyuka kireeta obulamu;
n�okuganza kwe, kuli nga ekire eky�enkuba mu biseera ebya ttoggo.
16 Okufuna amagezi nga kusinga nnyo okufuna zaabu,
era n�okufuna okutegeera kikira ffeeza!
17 Ekkubo ly�abagolokofu kwe kwewala ebibi,
n�oyo eyeekuuma mu kutambula kwe, awonya emmeeme ye.
18 Amalala gakulembera okuzikirira,
n�omwoyo ogwegulumiza gukulembera ekigwo.
19Okubeera n�omwoyo ogwetoowaza era n�okubeera n�abaavu,
kisinga okugabana omunyago n�ab�amalala.
20 Oyo assaayo omwoyo ku kuyigirizibwa alikulaakulana,
era alina omukisa oyo eyeesiga Mukama.
21 Abalina emitima egy�amagezi baliyitibwa bategeevu,
n�enjogera ennungi eyongera okuyamba okutegeera.
22 Amagezi nsulo ya bulamu eri oyo agalina,
naye obusirusiru buleetera abasirusiru okubonerezebwa.
23 Omutima gw�omuntu ow�amagezi gumuwa enjogera ennungi,
era akamwa ke kayigiriza abalala.
24 Ebigambo ebirungi biri ng�ebisenge by�omubisi gw�enjuki,
biwoomera emmeeme, ne biwonya n�amagumba.
25 Wabaawo ekkubo erirabika ng�ettuufu eri omuntu,
naye ku nkomerero limutuusa mu kufa.
26 Okwagala okulya kuleetera omuntu okukola n�amaanyi,
kubanga enjala emukubiriza okweyongera okukola.
27 Omuntu omusirusiru ategeka okukola ebitali bya butuukirivu,
era n�ebigambo bye, biri ng�omuliro ogwokya ennyo.
28 Omuntu omubambaavu asiikuula entalo,
n�ow�olugambo ayawukanya ab�omukwano enfirabulago.
29Omuntu omukyamu asendasenda muliraanwa we
n�amutwala mu kkubo eritali ttuufu.
30 Omuntu atemya ku liiso ateekateeka kwonoona,
n�oyo asongoza emimwa ategeka kukola bitali birungi.
31 Omutwe ogw�envi ngule ya kitiibwa,
gufunibwa abo abatambulira mu bulamu obutuukirivu.
32 Omuntu omugumiikiriza asinga omutabaazi,
n�oyo afuga obusungu bwe akira awamba ekibuga.
33 Akalulu kayinza okukubibwa,
naye okusalawo kwa byonna kuva eri Mukama.