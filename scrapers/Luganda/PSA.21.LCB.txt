Ya Mukulu wa Bayimbi. Zabbuli ya Dawudi
1 Ayi Mukama, kabaka ajaguliza mu maanyi go.
Obuwanguzi bw�omuwadde nga bumuleetedde essanyu lingi!
2 Omuwadde omutima gwe bye gwetaaga,
era buli ky�asabye n�akamwa ke tokimummye.
3 Ddala ddala wamwaniriza n�emikisa gyo egijjudde ebirungi,
n�omutikkira engule eya zaabu omuka ennyo ku mutwe gwe.
4 Yakusaba obulamu, era n�obumuwa,
ennaku ennyingi ez�emirembe n�emirembe.
5 Obuwanguzi bwe wamuwa bumuleetedde ekitiibwa kinene.
Omuwadde ekitiibwa n�oyatiikirira.
6 Ddala omuwadde emikisa gyo egy�olubeerera,
n�omujjuza essanyu ng�oli naye buli kiseera.
7 Kubanga kabaka yeesiga Mukama,
era olw�okwagala okutaggwaawo okw�oyo Ali Waggulu Ennyo,
kabaka tagenda kunyeenyezebwa.
8 Omukono gwo guliwamba abalabe bo bonna;
omukono gwo ogwa ddyo gulikwata abo abakukyawa.
9 Bw�olirabika, Ayi Mukama,
olibasiriiza n�omuliro ng�ogw�omu kyoto ekyengeredde.
Mukama, ng�ajjudde obusungu, alibamira bonna,
era alibamalirawo ddala.
10 Olizikiriza ezzadde lyabwe ku nsi,
n�abaana baabwe bonna n�obamalawo mu baana b�abantu.
11 Newaakubadde nga bakusalira enkwe,
ne bateekateeka ebikolwa ebibi, kyokka tewali kye basobola kutuukiriza.
12 Balikyuka ne bakudduka bwe baliraba
ng�obaleezeemu omutego gwo ogw�obusaale.
13 Ogulumizibwenga, Ayi Mukama, mu maanyi go.
Tunaayimbanga nga tutendereza obuyinza bwo.