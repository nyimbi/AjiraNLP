Okwolesebwa Olukoba Olupima
1Awo ne nnyimusa amaaso gange, ne ndaba, omusajja ng�alina mu mukono gwe olukoba olupima. 2Ne mubuuza nti, “Ogenda wa?”
Nanziramu nti, “Ŋŋenda kupima Yerusaalemi okulaba obuwanvu n�obugazi bwakyo.”
3Awo malayika eyali ayogera nange n�agenda, malayika omulala n�amusisinkana. 4N�amugamba nti, “Dduka ogambe omuvubuka oyo nti, ‘Yerusaalemi kijja kuba ekibuga ekitaliiko bbugwe olw�obungi bw�abantu n�ebisibo ebinaabeeramu. 5Nze ndiba bbugwe ow�omuliro, okukyebungulula enjuuyi zonna era nze ndiba ekitiibwa kyakyo mu kyo,’ bw�ayogera Mukama.
6 “Kale mudduke, mudduke ensi ey�obukiikakkono mugiveemu,” bw�ayogera Mukama, “kubanga mbasaasanyizza ng�empewo ennya ez�eggulu bwe ziri,” bw�ayogera Mukama.
7 “Mmwe Sayuuni mudduke, mudukke muwone mmwe ababeera mu buwaŋŋanguse mu Babulooni.” 8Kubanga bw�ati bw�ayogera Mukama ow�Eggye nti, “Mukama nga bw�ampadde ekitiibwa n�antuma eri amawanga agaabanyaganga, anaabakwatako anaaba akutte ku mmunye ya liiso lye. 9Kubanga laba ndyolesa omukono gwange gye bali, abaddu baabwe ne babanyaga. Olwo lwe mulimanya nga Mukama ow�Eggye ye yantuma.
10 “Yimba, osanyuke ggwe muwala wa Sayuuni, kubanga laba nzija era ndibeera wakati mu mmwe,” bw�ayogera Mukama. 11“Era amawanga mangi galyegatta ku Mukama ku lunaku olwo, era balibeera bantu bange, era nange nnaabeeranga wakati mu ggwe, naawe onootegeera nga Mukama ow�Eggye ye yantuma gy�oli. 12Era Yuda aliba mugabo gwa Mukama mu nsi entukuvu, era aliddamu okwerondera Yerusaalemi. 13Musiriikirire, abantu mwenna mu maaso ga Mukama, kubanga asituse okuva mu kifo kye ekitukuvu.”