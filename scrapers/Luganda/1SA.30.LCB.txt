Dawudi Azikiriza Abamaleki
1 Awo Dawudi ne basajja be bwe baatuuka e Zikulagi, nga wayiseewo ennaku ssatu, baasanga Abamaleki baalumbye obukiikaddyo mu ddungu; ne Zikulagi, baali bakikumyeko omuliro. 2Baali batutte abakazi nga basibe, ne bonna abaalimu, abato era n�abakulu. Tewaali n�omu ku bo gwe batta, wabula okubawamba ne babatwala.
3 Dawudi ne basajja be bwe baatuuka mu kibuga, baasanga kyokebbwa, era abakazi baabwe n�abaana baabwe aboobulenzi n�aboobuwala nga nabo bawambiddwa. 4Awo Dawudi ne bonna abaali awamu naye ne bakaaba nnyo okutuusa lwe baggweeramu ddala agakaaba. 5Abakyala ba Dawudi bombi, Akinoamu Omuyezuleeri ne Abbigayiri nnamwandu wa Nabali Omukalumeeri, nabo baali babatutte. 6Mu kiseera ekyo Dawudi n�anakuwala nnyo kubanga basajja be baali boogera ku kumukuba amayinja, buli omu nga munyiikaavu mu mutima olwa batabani baabwe ne bawala baabwe abaali batwalibbwa. Naye Dawudi n�afuna amaanyi okuva eri Mukama Katonda we.
7 Dawudi n�agamba Abiyasaali kabona, mutabani wa Akimereki nti, “Ndeetera ekkanzu ey�obwakabona eyitibwa efodi.” Awo Abiyasaali n�agimuleetera. 8Dawudi ne yeebuuza ku Mukama nti, “Ngoberere ekibinja ekyo, nnaabakwata?” N�amuddamu nti, “Bagoberere, kubanga ojja kusobola okununula abawambe bonna.”
9 Awo Dawudi n�abasajja lukaaga ne batuuka ku kagga Besoli, abamu ku bo ne basigala awo, 10kubanga ebikumi bibiri ku bo baali bakooye nnyo n�okuyinza nga tebayinza kusomoka kagga. Naye Dawudi n�abalala ebikumi bina ne banyiikira okugoberera omulabe, ebikumi ebibiri ne basigala ku kagga nga bakooye.
11 Ne basanga Omumisiri mu nnimiro ne bamuleeta eri Dawudi. Ne bamuwa amazzi okunywa, n�emmere n�alya, 12ne bamuwa ekitole eky�ettiini n�ebirimba bibiri eby�ezabbibu enkalu. N�alya n�addamu amaanyi, kubanga yali amaze ennaku ssatu, emisana n�ekiro nga talidde ku mmere wadde okunywa ku mazzi.
13 Awo Dawudi n�amubuuza nti, “Oli w�ani era ova wa?” N�addamu nti, “Ndi Mumisiri, omuweereza w�Omwamaleki. Mmaze ennaku ssatu nga ndi mulwadde muyi era mukama wange kyeyavudde ansuula wano. 14Twalumba obukiikaddyo obw�Abakeresi, n�ensi ya Yuda n�obukiikaddyo obwa Kalebu, ne twokya ne Zikulagi.” 15Dawudi n�amubuuza nti, “Oyinza okuntwala eri ekibinja ekyo ekyalumbye?” N�amuddamu nti, “Ssooka ondayirire Katonda, nga tolinzita so tolimpaayo eri mukama wange, ndyoke nkuserengese gye bali.”
16 N�abakulembera n�abatwalayo, era laba, nga basaasaanye mu kifo kyonna ku ttale, nga balya, nga banywa, nga bazina olw�omunyago omunene gwe baggya mu nsi ey�Abafirisuuti, ne mu nsi ya Yuda. 17Dawudi n�atandika okubatta okuva akawungeezi okutuusa enkeera, ne watawonawo n�omu, okuggyako abavubuka ebikumi bina abeebagala eŋŋamira ne badduka. 18Dawudi n�akomyawo byonna Abamaleki bye baali banyaze, ng�omwo mwe muli ne bakyala be ababiri abaali bawambiddwa. 19Ne watabaawo na kimu ekyabula, oba kitono oba kinene, newaakubadde abaana aboobulenzi oba aboobuwala, n�omunyago na buli kintu kyonna ku ebyo bye baatwala. Dawudi yakomyawo buli kimu. 20N�atwala ebisibo byonna n�amagana gonna, abasajja be ne babikulembeza ebisolo ebirala byonna, nga bwe boogera nti, “Guno gwe munyago gwa Dawudi.”
21 Awo Dawudi n�addayo eri bali ebikumi ebibiri abaali bakooye ennyo, nga tebayinza kumugoberera, abaasigala ku kagga Besoli. Ne bavaayo okusisinkana Dawudi n�abantu abaali naye, n�abalamusa. 22Naye abamu ku basajja abaagenda ne Dawudi abaali ababi n�abalala nga bafujjo, ne boogera nti, “Tetujja kugabana nabo munyago gwe twasuuzizza omulabe, kubanga tebaagenze naffe. Wabula, buli musajja addizibwe mukazi we n�abaana be agende.”
23Naye Dawudi n�addamu nti, “Nedda baganda bange, temusaana kukola bwe mutyo, Mukama by�atuwadde. Atukuumye era n�awaayo mu mukono gwaffe ekibinja ekyatulumbye. 24Ani anaabawuliriza ku nsonga eyo? Omuntu eyagenze mu lutalo ky�anaagabana, kinaaba kyekimu n�eky�oli eyasigadde ng�akuuma ebintu ebikozesebwa. Bonna banaagabana kyenkanyi.” 25Ekyo Dawudi n�akifuula etteeka n�empisa mu Isirayiri ne leero.
26 Awo Dawudi bwe yatuuka mu Zikulagi, n�aweereza abakadde ba Yuda ebimu ku bintu eby�omunyago, abaali mikwano gye, ng�agamba nti, “Ekyo kirabo okuva ku munyago gw�abalabe ba Mukama.”
27 Yakiweereza ab�e Beseri, abaali mu bukiikaddyo mu Lamosi n�ab�e Yattiri, 28ab�e Aloweri, n�e Sifumosi, n�e Esutemoa; 29n�e Lakali, n�abaali mu bibuga eby�Abayerameeri, ne mu bibuga eby�Abakeeni; 30n�e Koluma, n�e Kolasani n�e Asaki; 31n�e Kebbulooni, ne bonna abaali mu bifo byonna Dawudi ne basajja be gye baatambuliranga.