Sawulo n�Omulabi w�e Endoli
1 Mu biro ebyo Abafirisuuti ne bakuŋŋaanya amaggye gaabwe okulwana ne Isirayiri. Akisi n�agamba Dawudi nti, “Kimanye nga ggwe ne basajja bo munaneegattako, tugende mu lutalo.” 2Dawudi n�ayogera nti, “Olwo nno ojja kwerabirako omuweereza wo kyayinza okukola.” Akisi n�addamu nti, “Weewaawo, nzija kukufuula omukuumi wange ow�oku lusegere ennaku zonna ez�obulamu bwange.”
3 Mu biro ebyo Samwiri yali amaze okufa, nga ne Isirayiri yenna bamukungubagidde, era nga yaggwa n�okuziikibwa mu kibuga ky�e Laama. Era Sawulo yali agobye abafumu n�abalogo okuva mu nsi.
4 Awo Abafirisuuti ne bakuŋŋaana, ne basiisira e Sunemu, ate Sawulo ye n�akuŋŋaanya Abayisirayiri bonna ne basiisira e Girubowa. 5Awo Sawulo bwe yalaba eggye ery�Abafirisuuti, n�atya, emmeeme n�emutyemuka. 6Ne yeebuuza ku Mukama, naye Mukama n�atamwanukula mu birooto, newaakubadde mu kwolesebwa kwa Katonda eri bakabona oba okuyita mu bannabbi. 7Awo Sawulo n�agamba abaweereza be nti, “Munnoonyezeeyo omukazi omufumu, ŋŋende mmwebuuzeeko.”
Ne bamugamba nti, “Waliwo ali Endoli.”
8 Awo Sawulo n�ayambala engoye ezitali za bwakabaka ne yeebuzaabuza n�alaga ew�omukazi, ye n�abasajja abalala babiri. N�ayogera nti, “Ndagula, ombuulize omwoyo era onyimusize gwe nnaayogera erinnya.”
9 Naye omukazi n�amugamba nti, “Omanyi bulungi Sawulo kye yakola, bwe yazikiriza era n�agoba abafumu n�abalogo mu nsi. Kale lwaki oteeka obulamu bwange mu katego n�oyagala okunzisa?”
10Sawulo n�amulayirira eri Mukama ng�agamba nti, “Amazima ddala, nga Mukama bw�ali omulamu, tolibonerezebwa olwa kino.”
11Awo omukazi n�amubuuza nti, “Ani gwe mba nkuyimusiza?” N�addamu nti, “Nyimusiza Samwiri.”
12 Omukazi bwe yalaba Samwiri, n�ayogerera waggulu, n�agamba Sawulo nti, “Lwaki onimbye? Ggwe Sawulo!”
13 Awo kabaka n�amugamba nti, “Totya. Kiki ky�olaba?” Omukazi n�addamu nti, “Ndaba omwoyo nga guyimuka okuva mu ttaka.” 14Sawulo n�amubuuza nti, “Gufaanana ani?” N�addamu nti, “Omusajja omukadde nga yeebisseeko omunagiro y�avaayo.” Awo Sawulo n�ategeera nga ye Samwiri, n�avuunama amaaso ge, ne yeeyala ku ttaka.
15 Awo Samwiri n�agamba Sawulo nti, “Lwaki ontawanyizza n�onnyimusa?”
Sawulo n�addamu nti, “Nnina ennaku nnyingi nnyo, kubanga Abafirisuuti bannwanyisa, ate Katonda anvuddeko. Takyanziramu ng�ayita mu bannabbi newaakubadde mu birooto. Kyenvudde nkukoowoola ombuulire eky�okukola.”
16Samwiri n�amubuuza nti, “Ombuuliza ki, Mukama ng�amaze okukuvaako n�okufuuka omulabe wo? 17Mukama atuukirizza kye yayogera ng�ayita mu nze. Mukama akuggyeeko obwakabaka bwo, n�abuwa omu ku baliraanwa bo, Dawudi. 18Kubanga tewagondera Mukama newaakubadde okutuukiriza bye yakulagira okukola Amaleki ng�amusunguwalidde, Mukama kyavudde akukola kino leero. 19Mukama alikuwaayo gwe n�Abayisirayiri eri Abafirisuuti, era enkya ggwe ne batabani bo munaaba nange eno gye ndi. Era Mukama anaawaayo eggye lya Isirayiri mu mukono gw�Abafirisuuti.”
20 Awo Sawulo n�agwira ddala wansi ekigwo kya bugazi, ng�ajjudde okutya olw�ebigambo Samwiri bye yayogera. N�ataba na maanyi kubanga yali talina ky�alidde olunaku olwo lwonna n�ekiro ekyakeesa olunaku olwo.
21 Awo omukazi n�asembera okumpi ne Sawulo, n�alaba ng�atidde, n�amugamba nti, “Laba, omuweereza wo akugondedde, ne mpaayo obulamu bwange, ne nkola kye wansabye. 22Kaakano nkwegayiridde owulirize omuweereza wo, okkirize nkuwe ku mmere olyeko ofune amaanyi okukwata olugendo lwo.”
23 N�agaana n�ayogera nti, “Sijja kulya.”
Naye abasajja be ne bayamba omukazi mu kukubiriza Sawulo okulya, n�abawuliriza. N�ayimuka mu ttaka n�atuula ku kitanda.
24 Omukazi yalinawo ennyana ensava, n�agiteekateeka mu bwangu. N�ateekateeka n�eŋŋaano, n�akanda obuwunga, n�afumba emigaati egitali mizimbulukuse. 25N�alyoka abiteeka mu maaso ga Sawulo ne basajja be, ne balya. N�oluvannyuma ekiro ekyo ne bagolokoka ne beetambulira.