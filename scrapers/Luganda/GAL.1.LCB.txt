1 Nze Pawulo omutume, ataatumibwa bantu wadde omuntu, wabula eyatumibwa Yesu Kristo ne Katonda Kitaffe, eyamuzuukiza mu bafu, 2awamu n�abooluganda bonna abali nange tuwandiikira ekkanisa ez�e Ggalatiya, 3nga tugamba nti ekisa n�emirembe ebiva eri Katonda Kitaffe n�eri Mukama waffe Yesu Kristo bibeerenga nammwe; 4Kristo oyo eyeewaayo ku lw�ebibi byaffe, alyoke atununule mu mulembe guno omubi ng�okwagala kwa Katonda, era Kitaffe bwe kuli, 5aweebwe ekitiibwa emirembe n�emirembe. Amiina.
Tewali Njiri Ndala
6 Naye mbeewuunya kubanga mukyuka mangu okuva ku oyo, eyabayita olw�ekisa kya Kristo, naye ne mukyuka mangu okugoberera Enjiri endala. 7Kubanga tewali njiri ndala, wabula mwawubisibwa abaagala okunyoola n�okukyusa Enjiri ya Kristo. 8Omuntu yenna, ne bwe tuba ffe, wadde malayika ava mu ggulu, bw�abuuliranga Enjiri okuggyako gye twababuulira, akolimirwenga. 9Nga bwe twasooka okwogera, bwe ntyo nziramu okukyogera nti, omuntu yenna bw�ababuulira Enjiri eteri eyo ggye mwakkiriza akolimirwenga.
10 Kale kaakano nkolerera kumatiza bantu oba kusiimibwa Katonda? Oba ngezaako kusanyusa bantu? Singa nnali nkyagezaako okusanyusa abantu, sandibadde muddu wa Kristo. 11Kubanga abooluganda, mbategeeza nti, Enjiri gye nababuulira teyeesigamizibwa ku muntu, 12era nange saagiweebwa muntu wadde okusomesebwa omuntu wabula Yesu Kristo ye yagimbikkulira. 13Mumanyi nga bwe nnali nfaanana nga nkyagoberera eddiini y�Ekiyudaaya, nga bwe nayigganyanga ennyo Ekkanisa ya Katonda okugizikiza, 14era nga nnali omu ku bannaddiini abaakulaakulana mu ggwanga lyange, ne nsukkuluma ku Bayudaaya bannange be nakula nabo, era nagezaako nnyo nga bwe nasobola okugoberera empisa zonna ez�edda ez�amateeka g�eddiini yange. 15Naye Katonda bwe yasiima, eyanjawula okuva mu lubuto lwa mmange, n�ampita olw�ekisa kye, 16n�ambikkulira Omwana we ndyoke ŋŋende eri Abaamawanga mbabuulire Enjiri era sseebuuza ku muntu n�omu, 17newaakubadde okwambuka e Yerusaalemi okwebuuza ku batume, naye nagenda mu Buwalabu era oluvannyuma ne nkomawo e Damasiko.
18 Awo bwe waayitawo emyaka esatu ne ŋŋenda e Yerusaalemi okulaba Keefa ne mmala naye ennaku kkumi na ttaano. 19Naye ssaalaba mutume mulala wabula Yakobo muganda wa Mukama waffe. 20Noolwekyo bye mbawandiikira, si bya bulimba mu maaso ga Katonda. 21Bwe navaayo ne ndaga mu bitundu eby�e Siriya n�eby�e Kirukiya. 22Era ekkanisa za Kristo mu Buyudaaya zaali tezinnategeera bwe nfaanana. 23Naye nga bamanyi nti, “Eyatuyigganyanga, kaakano abuulira okukkiriza kwe yagezaako okuzikiriza.” 24Era ne bagulumiza Katonda ku lwange.