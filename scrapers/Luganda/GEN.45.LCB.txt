Yusufu Yeeraga Baganda be
1Awo Yusufu n�atasobola kwefuga n�alemererwa okwongera okwekuuma mu maaso gaabo bonna abaaliwo; kwe kulagira nti, “Muggyeewo abantu bonna mu maaso gange.” Bwe kityo ne wataba muntu mulala yenna Yusufu bwe yali yeeraga eri baganda be. 2Awo n�akaaba mu ddoboozi ery�omwanguka, n�Abamisiri ne bamuwulira era n�ennyumba yonna eya Falaawo nabo ne bamuwulira.
3Yusufu n�agamba baganda be nti, “Nze Yusufu, kitange akyali mulamu?” Naye baganda be ne batayinza kumuddamu, kubanga okweraliikirira kwabayinga mu maaso ge.
4Awo Yusufu n�agamba baganda be nti, “Mbasaba munsemberere.” Ne basembera gy�ali. N�abagamba nti, “Nze muganda wammwe Yusufu gwe mwatunda e Misiri. 5Naye kaakano temuggwaamu mwoyo, oba temwekubagiza olw�okuntunda wano, kubanga Katonda yantuma mbasookeyo nsobole okuwonya obulamu. 6Kubanga enjala ebadde mu nsi okumala emyaka gino ebiri; era wakyaliyo emirala etaano egitalibaamu kulima wadde okukungula. 7Era Katonda yantuma mbasookeyo mbakuumire abalisigalawo ku nsi; ndyoke mbawonyezeewo abantu abangi ennyo mu ngeri ey�ekitalo.
8“Noolwekyo si mmwe mwansindika wano, wabula Katonda; era anfudde kitaawe wa Falaawo, era mukama w�ennyumba ye era omufuzi w�ensi yonna ey�e Misiri. 9Kale mwanguwe, mwambuke eri kitange mumugambe nti, ‘Bw�ati mutabani wo Yusufu bw�agamba nti, Katonda anfudde mufuzi wa Misiri yenna; serengeta gye ndi, tolwa; 10ojja kubeera mu Goseni, olibeera kumpi nange. Ggwe n�abaana bo, n�abaana b�abaana bo, ebisibo byammwe, amagana gammwe ne byonna bye mulina; 11eyo gye nnaabagabiririranga; si kulwa nga mmwe n�ennyumba zammwe ne byonna bye mulina biggwaawo.’
12“Era kaakano mwerabiddeko n�amaaso gammwe era ne muganda wange Benyamini akyerabiddeko nti nze njogera nammwe. 13Muteekwa okutegeeza kitange ekitiibwa kye nnina mu Misiri, ne byonna bye mulabye. Temulwa, muserengese kitange wano.”
14Awo Yusufu n�agwa Benyamini mu kifuba n�akaaba ne Benyamini n�akaabira ku kibegabega kye. 15N�agwa baganda be mu kifuba, n�akaabira buli omu ku bo; n�oluvannyuma baganda be ne boogera naye.
Ab�olulyo lwa Yusufu Bayitibwa e Misiri
16Ebigambo eby�okujja kwa baganda ba Yusufu bwe byawulirwa mu nnyumba ya Falaawo ne bisanyusa nnyo Falaawo n�abaweereza be. 17Falaawo n�agamba Yusufu nti, “Gamba baganda bo nti, ‘Mukole bwe muti: mutikke ensolo zammwe muddeyo mu nsi ya Kanani, 18munone kitammwe n�abantu bammwe n�ebyammwe mujje gye ndi, ndibawa ekifo ekisinga obulungi mu nsi y�e Misiri, nammwe mulirya obulungi obw�ensi.’
19“Era balagire batwale amagaali okuva mu nsi y�e Misiri olw�abaana baabwe abato ne bakyala bammwe, mujje ne kitammwe. 20Wabula ebintu byammwe tebibateganya nnyo, kubanga ebisinga obulungi mu Misiri yenna bijja kuba byammwe.”
21Abaana ba Isirayiri ne bakola bwe batyo; Yusufu n�abawa amagaali, nga Falaawo bwe yalagira n�abawa n�entanda ey�omu kkubo. 22Buli omu ku bo n�amuwa ebyambalo eby�okukyusa, naye ye Benyamini n�amuwa ebitundu bya ffeeza ebikumi bisatu n�ebyambalo eby�okuwanyisa emigogo etaano. 23Kitaawe n�amuweereza endogoyi kkumi ezeetisse ebintu ebirungi eby�e Misiri n�endogoyi enkazi kkumi ezeetisse emmere, emigaati n�entanda ya kitaawe bw�aliba ajja. 24Awo n�asiibula baganda be. Bwe baali bagenda n�abagamba nti, “Temuyombera mu kkubo.”
25Bwe batyo ne bambuka okuva mu Misiri ne batuuka mu nsi ya Kanani eri kitaabwe Yakobo. 26Bwe baatuuka ne bamutegeeza nti Yusufu akyali mulamu, era y�afuga ensi y�e Misiri yonna. Bwe yawulira ebyo n�awunga n�atasobola kubakkiriza. 27Naye bwe baamutegeeza ebigambo bya Yusufu byonna bye yabagamba, era bwe yalaba amagaali Yusufu ge yaweereza okumutwala n�addamu omwoyo; 28n�agamba nti, “Mmatidde, omwana wange Yusufu akyali mulamu. Nzija kugenda mulabe nga sinnafa.”