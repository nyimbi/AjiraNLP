Obwesige bw�oyo atya Katonda.
1 Oyo abeera mu kifo eky�ekyama eky�oyo Ali Waggulu Ennyo;
aliwumulira mu kisiikirize kya Katonda Ayinzabyonna.
2 Nnaayogeranga ku Mukama nti, Oli kiddukiro kyange era ekigo kyange;
ggwe Katonda wange gwe nneesiga.
3 Ddala ddala y�anaakuwonyanga omutego gw�omuyizzi,
ne kawumpuli azikiriza.
4 Alikubikka n�ebyoya bye,
era mu biwaawaatiro bye mw�onodukiranga;
obwesigwa bwe bunaabanga ngabo yo okukukuumanga.
5 Tootyenga ntiisa ya kiro,
wadde akasaale akalasibwa emisana;
6Newaakubadde olumbe olusoobasooba mu kizikiza,
wadde kawumpuli azikiriza mu ttuntu.
7Abantu olukumi balifiira ku lusegere lwo,
n�omutwalo ne bafiira ku mukono gwo ogwa ddyo,
naye olumbe terulikutuukako.
8 Olitunuulira butunuulizi n�amaaso go;
n�olaba ekibonerezo ky�omukozi w�ebibi.
9Kubanga bw�olifuula Mukama ekiddukiro kyo;
Ali Waggulu Ennyo n�omufuula ekifo kyo mw�obeera,
10 tewali kabi kalikutuukako,
so tewali kibonoobono kirisemberera nnyumba yo.
11 Kubanga Mukama aliragira bamalayika be
bakukuume mu makubo go gonna.
12 Balikuwanirira mu mikono gyabwe;
oleme okwekoona ekigere kyo ku jjinja.
13 Olirinnya ku mpologoma ne ku nswera;
olirinnyirira empologoma ey�amaanyi, n�omusota.
14 Olw�okuba nga njagala kyendiva muwonya;
nnaamukuumanga, kubanga amanyi erinnya lyange.
15 Anankowoolanga ne muyitabanga;
nnaabeeranga naye mu biseera eby�akabi.
Ndimuwonya era ndimuwa ekitiibwa.
16 “Ndimuwangaaza n�asanyuka
era ndimulaga obulokozi bwange.”