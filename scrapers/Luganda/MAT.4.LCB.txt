Okukemebwa kwa Yesu
1 Awo Yesu n�atwalibwa Mwoyo Mutukuvu mu ddungu okukemebwa Setaani. 2N�amala ennaku amakumi ana ng�asiiba, nga talya, emisana n�ekiro, oluvannyuma enjala n�emuluma. 3Setaani n�ajja gy�ali n�amugamba nti, “Obanga oli Mwana wa Katonda, lagira amayinja gano gafuuke emmere.”
4 Naye Yesu n�amuddamu nti, “Kyawandiikibwa nti: ‘Omuntu tabeera mulamu na mmere yokka, wabula na buli kigambo ekiva mu kamwa ka Katonda.’ ”
5 Awo Setaani n�amutwala mu kibuga ekitukuvu n�amussa ku kitikkiro kya Yeekaalu. 6N�amugamba nti,
“Obanga oli Mwana wa Katonda weesuule wansi
kubanga kyawandiikibwa nti, ‘Katonda aliweereza bamalayika be bakuwanirire mu mikono gyabwe
oleme okwekoona ekigere kyo ku jjinja.’ ”
7 Yesu n�addamu Setaani nti, “Kyawandiikibwa nti, ‘Tokemanga Mukama Katonda wo.’ ”
8Ate Setaani n�amutwala ku lusozi oluwanvu n�amulengeza ensi zonna n�obwakabaka bwamu n�ekitiibwa kyabwo kyonna, 9n�amugamba nti, “Bino byonna nnaabikuwa bw�onoovuunama n�onsinza.”
10 Yesu n�addamu nti, “Vvaawo, genda Setaani. Kyawandiikibwa nti, ‘Osinzanga Mukama Katonda wo yekka, era gw�oweerezanga.’ ”
11 Setaani n�amuviira n�agenda. Bamalayika ne bajja ne bamuweereza.
Yesu Atandika Okubuulira
12 Yesu bwe yawulira nga Yokaana bamusibye mu kkomera n�agenda e Ggaliraaya. 13Bwe yava e Nazaaleesi n�agenda abeera e Kaperunawumu ekiri ku lubalama lw�ennyanja mu byalo by�e Zebbulooni n�e Nafutaali. 14Kino ne kituukiriza ekyayogerwa nnabbi Isaaya ng�agamba nti,
15 “Ensi ya Zebbulooni n�ensi ya Nafutaali, okuliraana ennyanja,
n�ebyalo ebiri emitala w�omugga Yoludaani,
n�e Ggaliraaya ey�ekyengulu omuli bannaggwanga abangi,
16 abantu abaatuulanga mu kizikiza,
balabye Omusana mungi.
Abaatuulanga mu nsi ey�ekisiikirize eky�okufa,
omusana gubaakidde.”
17 Okuva mu kiseera ekyo Yesu n�atandika okubuulira nti, “Mwenenye, kubanga obwakabaka obw�omu ggulu busembedde.”
Okuyitibwa kw�Abayigirizwa Abaasooka
18 Yesu bwe yali ng�atambula ku lubalama lw�ennyanja y�e Ggaliraaya n�alaba abooluganda babiri: Simooni, gwe bayita Peetero, ne Andereya, nga basuula obutimba bwabwe mu nnyanja, kubanga baali bavubi. 19Awo Yesu, n�abagamba nti, “Mujje mungoberere, nange ndibafuula abavubi b�abantu.” 20Amangwago ne baleka awo obutimba bwabwe, ne bamugoberera.
21 Bwe yeeyongerayo katono, n�asanga abooluganda abalala babiri: Yakobo, ne Yokaana, nga batudde ne kitaabwe Zebbedaayo mu lyato nga baddaabiriza obutimba bwabwe, nabo n�abayita bamugoberere. 22Amangwago, ne baleka awo kitaabwe mu lyato ne bagenda naye.
Yesu Awonya Abalwadde
23 Yesu n�abuna wonna mu Ggaliraaya ng�ayigiriza mu makuŋŋaaniro g�Abayudaaya ng�abuulira Enjiri ey�obwakabaka obw�omu ggulu, era ng�awonya buli ndwadde yonna n�obuyongobevu bwonna mu bantu. 24Amawulire ag�ebyamagero bye yakolanga ne gatuuka mu Siriya yonna. Ne bamuleetera abayongobevu, n�abalina ebibabonyaabonya, n�ab�ensimbu n�abo abaaliko baddayimooni, abakoozimbye n�ab�endwadde endala ezitali zimu, bonna n�abawonya. 25Ebibiina binene ne bimugoberera, abantu nga bava mu Ggaliraaya ne mu Dekapoli, ne mu Yerusaalemi ne mu Buyudaaya yonna, n�emitala w�omugga Yoludaani.