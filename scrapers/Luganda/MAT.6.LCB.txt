Okuwa Abaavu
1 “Mwegendereze, ebikolwa byammwe eby�obutuukirivu obutabikoleranga mu lujjudde lw�abantu nga mwagala babasiime, kubanga bwe munaakolanga bwe mutyo Kitammwe ali mu ggulu talibawa mpeera.”
2 “Bw�obanga ogabira omwavu ekintu teweeraganga nga bannanfuusi bwe bakola ne basooka okufuuwa eŋŋombe mu makuŋŋaaniro ne mu nguudo, nga bagenda okugabira abaavu, abantu babalabe babawe ekitiibwa. Ddala ddala mbagamba nti Abo, eyo y�empeera yaabwe. 3Naye ggwe bw�obanga ogabira omuntu yenna ekintu omukono gwo ogwa kkono guleme kumanya ogwa ddyo kye gukola. 4Kale Kitaawo amanyi ebyama byonna alikuwa empeera.”
Okusaba
5 “Era bwe mubanga musaba mwekuume obutaba nga bannanfuusi abaagala okweraga nga bwe bali bannaddiini, ne basabira mu makuŋŋaaniro ne ku nguudo mu lujjudde, abantu babalabe. Abo, eyo y�empeera yokka gye balifuna. 6Naye ggwe bw�obanga osaba, oyingiranga mu nnyumba yo, ne weggalira mu kisenge kyo n�osabira eyo mu kyama. Kitaawo ategeera ebyama byo byonna alikuwa by�omusabye. 7Era bwe musabanga temuddiŋŋananga mu bigambo oba okwogera ebigambo enkumu ng�abatamanyi Katonda bwe bakola nga balowooza nti Bwe banaddiŋŋana mu bigambo emirundi n�emirundi okusaba kwabwe lwe kunaddibwamu. 8Kale temubafaanananga, kubanga Kitammwe amanyidde ddala byonna bye mwetaaga ne bwe muba nga temunnamusaba.”
9 Noolwekyo mumusabenga bwe muti nti,
Kitaffe ali mu ggulu,
Erinnya Lyo litukuzibwe.
10 Obwakabaka bwo bujje.
By�oyagala bikolebwe mu nsi,
nga bwe bikolebwa mu ggulu.
11 Tuwe emmere yaffe eya leero.
12 Tusonyiwe ebyonoono byaffe
nga naffe bwe tusonyiwa abatwonoona.
13 Totuganya kukemebwa
naye tulokole eri omubi.
14 “Kubanga bwe munaasonyiwanga ababasobezza, nammwe Kitammwe ali mu ggulu anaabasonyiwanga. 15Naye bwe mutaasonyiwenga bannammwe, nammwe Kitammwe ali mu ggulu taabasonyiwenga.”
Okusiiba
16 “Bwe musiibanga, temukiraganga nga bannanfuusi bwe bakola. Kubanga batunuza ennaku balyoke balabike mu bantu nti basiiba, mbategeeza ng�abo, eyo y�empeera yokka gye bagenda okufuna. 17Naye ggwe bw�osiibanga olongoosanga enviiri zo n�onaaba ne mu maaso 18abantu baleme kutegeera nti osiiba, okuggyako Kitaawo ali mu ggulu era alaba mu kyama alikuwa empeera.”
Obugagga obw�Amazima
19 “Temweterekeranga byabugagga wano ku nsi kwe biyinza okwonoonebwa ennyenje n�obutalagge, n�ababbi kwe bayinza okubibbira. 20Naye mweterekerenga obugagga bwammwe mu ggulu gye butayinza kwonoonebwa nnyenje wadde obutalagge, n�ababbi gye batayinza kuyingira kububba. 21Kubanga obugagga bwo gye bubeera n�omutima gwo gye gubeera.”
22 “Eriiso y�ettabaaza y�omubiri gwo, noolwekyo eriiso bwe liba eddamu, omubiri gwo gwonna gujjula ekitangaala ng�eky�omusana. 23Naye eriiso lyo bwe liba ebbi, omubiri gwo gwonna gunaabeeranga n�ekizikiza, noolwekyo ekizikiza ekyo kiba kikwafu nnyo!”
24 “Tewali n�omu ayinza kuweereza baami babiri, kubanga alikyawako omu n�ayagala omulala oba aliwulirako omu n�anyooma omulala. Toyinza kuweereza Katonda na mamona. ”
Temweraliikiriranga
25 “Noolwekyo mbagamba nti, Temweraliikiriranga bya bulamu bwammwe, bye munaalya oba bye munaanywa, wadde ebyokwambala. Kubanga obulamu businga ebyokulya, n�omubiri gusinga ebyambalo. 26Mulabire ku nnyonyi ez�omu bbanga! Tezisiga so tezikungula so tezikuŋŋaanyiza mmere mu mawanika, naye Kitammwe ali mu ggulu aziriisa. Naye mmwe temusinga nnyo ennyonyi ezo? 27Ani ku mmwe, bwe yeeraliikirira, ayinza okwongerayo obulamu bwe eddakiika n�emu?”
28 “Naye lwaki mweraliikirira ebyokwambala? Mulabire ku malanga ag�oku ttale! Tegaliiko kye geekolera, 29naye ne Kabaka Sulemaani mu kitiibwa kye teyayambalako ng�erimu ku go. 30Naye obanga Katonda ayambaza obulungi bw�atyo omuddo ogw�omu nsiko ogw�ekiseera obuseera, oguliwo kaakano ate enkya nga gwokeddwa, mmwe talibambaza nnyo n�okusinga omuddo ogwo? Nga mulina okukkiriza okutono! 31Noolwekyo temweraliikiririranga nga mugamba nti, ‘Tunaalya ki? Oba nti, Tunaanywa ki? Oba nti, Tunaayambala ki?’ 32Ebyo byonna Bannamawanga bye bayaayaanira. Naye Kitammwe ali mu ggulu amanyi ng�ebyo byonna mubyetaaga. 33Naye musooke munoonye obwakabaka bwa Katonda n�obutuukirivu bwe, ebyo byonna mulibyongerwako. 34Noolwekyo temweraliikiriranga bya nkya. Kubanga olunaku olw�enkya lulyeraliikirira ebyalwo. Buli lunaku lulina emitawaana gyalwo egimala.”