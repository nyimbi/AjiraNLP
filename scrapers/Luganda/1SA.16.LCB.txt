Samwiri Afuka Amafuta ku Dawudi
1 Awo Mukama n�agamba Samwiri nti, “Olituusa ddi okunakuwala olwa Sawulo, ate nga nze sikyamubala kuba kabaka wa Isirayiri? Jjuza ejjembe lyo amafuta nkutume eri Yese Omubesirekemu kubanga nnonze omu ku batabani be okuba kabaka.”
2 Naye Samwiri n�ayogera nti, “Nnaagenda ntya? Sawulo bw�anakiwulira ajja kunzita.” Mukama n�amugamba nti, “Weetwalire ennyana oyogere nti, ‘Nzize kuwaayo ssaddaaka eri Mukama.’ 3Yita Yese ajje okuwaayo ssaddaaka, nzija kukulaga eky�okukola. Ojja kufuka amafuta ku oyo gwe nnaaba nnonze.”
4 Samwiri n�akola ekyo Mukama kye yamulagira. Bwe yatuuka e Besirekemu abakulu b�ekibuga ne bakankana olw�okutya bwe baamusisinkana era ne bamubuuza nti, “Ojja mirembe?” 5N�abaddamu nti, “Weewaawo, mirembe. Nzize okuwaayo ssaddaaka eri Mukama. Mwetukuze tugende ffenna tuweeyo ssaddaaka.” N�atukuza Yese ne batabani be, n�abayita okujja okuwaayo ssaddaaka.
6 Bwe baatuuka n�atunuulira Eriyaabu, n�alowooza nti, “Mazima Mukama ono gw�afuseeko amafuta, era y�ayimiridde kaakano mu maaso ga Mukama.” 7Naye Mukama n�agamba Samwiri nti, “Totunuulira nfaanana ye wadde obuwanvu bwe, kubanga si gwe nnonze. Mukama tatunuulira ebyo abantu bye batunuulira. Abantu batunuulira bya kungulu naye Mukama atunuulira bya mu mutima.”
8 Awo Yese n�ayita Abinadaabu, n�amuyisa mu maaso ga Samwiri. Naye Samwiri n�ayogera nti, “Oyo naye Mukama si gw�alonze.” 9Yese n�ayita Samma n�amusimbawo, naye Samwiri n�ayogera nti, “Era n�oyo Mukama si gw�alonze.” 10Yese n�ayisa batabani be omusanvu mu maaso ga Samwiri, naye Samwiri n�amugamba nti, “Ku bo tekuli n�omu Mukama gw�alonze.” 11N�abuuza Yese nti, “Bano be batabani bo bokka?” Yese n�addamu nti, “Ekyasigaddeyo asingira ddala obuto, alunda ndiga.” Samwiri n�agamba Yese nti, “Mutumye; tetujja kuweera okutuusa lw�anajja.”
12 N�amutumya, n�aleetebwa. Yali mumyufu, n�amaaso ge nga malungi, era ng�alabika bulungi nnyo. Awo Mukama n�ayogera nti, “Golokoka omufukeko amafuta; ye wuuyo.” 13Awo Samwiri n�addira ejjembe ly�amafuta, n�agamufukako mu maaso ga baganda be. Okuva ku lunaku olwo Omwoyo wa Mukama n�akka ku Dawudi mu maanyi mangi. Oluvannyuma Samwiri n�addayo e Laama.
Dawudi Aweereza Sawulo
14 Awo Omwoyo wa Mukama Katonda yali avudde ku Sawulo, omwoyo omubi ogwava eri Mukama ne gumucoccanga.
15Awo abaweereza ba Sawulo ne bamuleetera ekiteeso nti, “Laba, omwoyo omubi okuva eri Katonda gukucocca. 16Mukama waffe alagire abaweereza be kaakano okumunoonyeza omuntu asobola okukuba entongooli. Omwoyo omubi okuva eri Katonda bwe gunaabanga gukusseeko, bw�anagikubanga n�oddamu endasi, onoowuliranga bulungi n�okkakkana.”
17Awo Sawulo n�alagira abaweereza be nti, “Munfunireyo omuntu asobola okukuba entongooli obulungi, mumundeetere.” 18Omu ku baweereza n�addamu nti, “Waliwo mutabani wa Yese Omubesirekemu gwe nalaba asobola okukuba entongooli obulungi. Musajja muzira era mulwanyi, ate nga mwogezi mulungi, era alabika bulungi. Ate Mukama Katonda ali wamu naye.” 19Awo Sawulo n�atuma ababaka eri Yese, ng�agamba nti, “Mpeereza mutabani wo Dawudi, alabirira endiga.” 20Yese n�addira endogoyi n�agitikka emigaati, n�eccupa y�envinnyo n�omwana gw�embuzi, n�abiweereza wamu ne mutabani we Dawudi eri Sawulo.
21 Dawudi n�atuuka eri Sawulo, n�afuuka omu ku baweereza be. Sawulo n�amwagala nnyo, era n�amufuula omu ku abo abaasitulanga ebyokulwanyisa bye. 22Awo Sawulo n�atumira Yese ng�agamba nti, “Kkiriza Dawudi asigale ng�omu ku baweereza bange, kubanga nsiimye by�ankolera.”
23 Awo buli omwoyo omubi okuva eri Katonda lwe gw�ajjanga ku Sawulo, Dawudi n�amukubiranga entongooli, Sawulo n�akkakkana, era n�awulira bulungiko, n�omwoyo omubi ne gumuvaako.