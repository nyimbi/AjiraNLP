Zabbuli Ya Dawudi
1 Wulira okusaba kwange, Ayi Mukama,
wulira okwegayirira kwange!
Ggwe omwesigwa
era omutuukirivu jjangu ombeere.
2 Tonsalira musango,
kubanga mu maaso go tewali n�omu atuukiridde.
3 Omulabe wange angoba n�ankwata n�ansuula wansi;
anteeka mu kizikiza ne nfaanana ng�abaafa edda.
4 Noolwekyo omwoyo gwange guweddemu endasi,
n�omutima gwange gwennyise.
5 Nzijukira ennaku ez�edda,
ne nfumiitiriza ku ebyo bye wakola byonna,
ne ndowooza ku mirimu gy�emikono gyo.
6 Ngolola emikono gyange gy�oli,
ne nkuyaayaanira ng�ettaka ekkalu bwe liyaayaanira enkuba.
7 Yanguwa okunziramu, Ayi Mukama,
kubanga omwoyo gwange guggwaamu amaanyi.
Tonkisa maaso go,
nneme okufaanana ng�abafu.
8 Obudde nga bukedde, nsaba ondage okwagala kwo okutaggwaawo;
kubanga ggwe gwe neesiga.
Njigiriza ekkubo lye nsaana okutambuliramu,
kubanga omwoyo gwange gwonna guli gy�oli.
9 Mponya, Ayi Mukama, abalabe bange,
kubanga ggwe kiddukiro kyange.
10 Njigiriza okukola by�oyagala,
kubanga ggwe Katonda wange!
Omwoyo wo omulungi ankulembere,
antambulize mu kkubo eddungi ery�omuseetwe.
11 Olw�erinnya lyo, Ayi Mukama, onkuume,
mu butuukirivu bwo onzigye mu kabi.
12 Omalewo abalabe bange olw�okwagala kwo,
ozikirize n�abanjigganya bonna,
kubanga nze ndi muddu wo.