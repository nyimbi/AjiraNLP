1   Abasajja ba Isirayiri baali beerayiridde e Mizupa nti, “Tewabanga n�omu ku ffe awaayo muwala we okufumbirwa Benyamini.” 

2  Awo abantu ne bagenda e Beseri ne batuula eyo okutuusa akawungeezi nga bakaabira Katonda, nga bayimusa eddoboozi lyabwe, nga bakuba ebiwoobe, 

3  nga bakaaba nti, “Ayi Mukama Katonda wa Isirayiri, lwaki kino kituuse ku Isirayiri leero, ekika ekimu okubula ku Isirayiri?” 

4   Awo ku lunaku olwaddirira, abantu ne bagolokoka ne bazimba ekyoto mu kifo ekyo, ne bawaayo ebiweebwayo ebyokebwa n�ebiweebwayo olw�emirembe. 

5  Abaana ba Isirayiri ne beebuuza nti, “Ani ku bika byonna ebya Isirayiri atazze kukuŋŋaana mu maaso ga Mukama Katonda?” Kubanga baali beerayiridde, ng�omuntu yenna alemwa okukuŋŋaana mu maaso ga Mukama e Mizupa, ateekwa kuttibwa. 

6  Abaana ba Isirayiri ne basaalirwa olwa Benyamini muganda waabwe nga bagamba nti, “Leero ekika ekimu ekya Isirayiri kisaliddwako. 

7  Tunaabakolera ki okubafunira abakazi, obanga ffe ffennyini twerayiridde eri Mukama obutabawa bawala baffe okubafumbirwa?” 

8  Ne beebuuza nti, “Kika ki ku bika bya Isirayiri ekitaayambuka Mizupa mu maaso ga Mukama Katonda?” Ne bazuula nga mu Yabesugireyaadi tewaavaayo muntu eyajja mu lukuŋŋaana. 

9  Bwe baalaba abantu, laba nga tewaliiwo mutuuze w�e Yabesugireyaadi. 

10  Awo ekibiina ne kitumayo abasajja abalwanyi omutwalo gumu mu enkumi bbiri, ne babalagira nti, “Mugende muzikirize n�ekitala abo bonna ababeera mu Yabesugireyaadi, obutalekaawo bakazi wadde abaana. 

11  Kino kye muba mukola. Mutte buli musajja na buli mukazi atali mbeerera.” 

12  Mu bantu abaabeeranga mu Yabesugireyaadi ne basangamu abawala ebikumi bina abaali embeerera, ne babatwala mu nkambi e Siiro mu nsi ya Kanani. 

13   Awo ekibiina kyonna ekyali kikuŋŋaanye ne kiweereza abaana ba Benyamini abaali ku lwazi lwa Limoni obubaka obw�emirembe. 

14  Awo Ababenyamini ne bakomawo mu kiseera ekyo, era ne baweebwa abawala abaawonawo ku bawala ab�e Yabesugireyaadi, naye ne batabamala bonna. 

15  Abantu ne basaalirwa olwa Benyamini kubanga Mukama Katonda yali abaawudde ku bika bya Isirayiri ebirala. 

16  Awo abakadde b�olukuŋŋaana ne bagamba nti, “Abakazi b�Ababenyamini baazikirizibwa, kaakano abasajja abasigaddewo, tunabalabira wa abakazi? 

17  Ababenyamini abaasigalawo bateekwa okufuna abasika, ekika kireme okusangulibwawo mu Isirayiri. 

18  Ate tetuyinza kubawa ku bawala baffe kubawasa, kubanga ffe abaana ba Isirayiri tweyama nga tugamba nti, ‘Akolimirwe aliwa Omubenyamini muwala we okumuwasa.’ 

19  Kyokka waliwo embaga ya Mukama Katonda eya buli mwaka e Siiro, ekiri mu bukiikakkono bwa Beseri, n�obuvanjuba bw�oluguudo oluva e Beseri okudda e Sekemu, n�obukiikaddyo bwa Lebona.” 

20  Awo ne bagamba abaana ba Benyamini nti, “Mugende mwekweke mu nnimiro z�emizabbibu, 

21  muteege. Laba abawala b�e Siiro bwe banaafuluma okwegatta ku mazina, mudduke okuva mu nnimiro z�emizabbibu, mwefunire buli muntu omukazi ku bawala b�e Siiro, muddeyo mu nsi ya Benyamini. 

22  Awo bakitaabwe oba bannyinaabwe bwe balyemulugunya gye tuli, tulibagamba nti, ‘Mubatuwe lwa kisa, kubanga tetwabafunira bakazi mu lutalo, era olwokubanga temwababawa, temulina musango.’ ” 

23   Awo Ababenyamini ne bakola bwe batyo. Ne beewambira abawala ku abo abaali bazina, ne beddirayo mu busika bwabwe, ne baddamu okuzimba ebibuga byabwe ne babeera omwo. 

24  Mu kiseera ekyo n�abaana ba Isirayiri buli muntu mu kika kye ne yeddirayo mu busika bwe. 

25  Mu biro ebyo tewaali kabaka mu Isirayiri; buli muntu yakolanga nga bw�ayagala.

