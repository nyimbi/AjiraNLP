1   Ku olwo Debola ne Baraki mutabani wa Abinoamu ne bayimba bwe bati. 

2   Mutendereze Mukama kubanga mu Isirayiri abakulembeze baatuukiriza omulimu gwabwe n�abantu ne beewaayo nga baagala. 

3   Muwulirize mmwe bakabaka, musseeyo omwoyo mmwe abalangira; nze kennyini, nze nnaayimbira Mukama; nze nnaayimbira Katonda w�Abayisirayiri. 

4   Mukama, bwe wava e Seyiri, bwe wava mu kitundu kya Edomu okutabaala, ensi n�ekankana, enkuba n�eyiika okuva mu ggulu. Weewaawo, ebire ne bifukumuka amazzi. 

5   Ensozi ne zikankana awali Mukama, Oyo owa Sinaayi, ne lukankana mu maaso Mukama Katonda w�Abayisirayiri. 

6   Ku mulembe gwa Samugali, mutabani wa Anasi, ne ku mulembe gwa Yayeeri abatambuze tebaayitanga, mu nguudo nnene, baatambuliranga mu mpenda. 

7   Abakulembeze mu Isirayiri baggwaawo okutuusa nze Debola lwe nayimuka, nga nnyina wa bonna mu Isirayiri. 

8   Bwe beefunira abakulembeze abalala, entalo ne ziryoka zibalukawo mu Isirayiri. Ku basajja Abayisirayiri emitwalo ena kwaliko n�omu eyalina effumu oba engabo? 

9  Omutima gwange guli eri abakulembeze b�Abayisirayiri, n�eri abantu abeewaayo nga baagala. Mutendereze Mukama. 

10   Mukyogereko mmwe, abeebagala ku ndogoyi enjeru, mmwe abatuula ku biwempe ebirungi ennyo, nammwe abatambulira mu kkubo. 

11  Wulira oluyimba lw�abantu ku luzzi, nga batendereza obuwanguzi era n�ebikolwa bya Mukama eby�obutuukirivu, ebikolwa bye eby�obutuukirivu nga akulembera Abayisirayiri. Awo abantu ba Mukama ne baserengeta, ne bagenda ku miryango gy�ebibuga byabwe. 

12   Zuukuka, zuukuka Debola zuukuka, zuukuka, okulembere oluyimba; golokoka, Baraki okulembere abawambe bo nga basibiddwa, ggwe mutabani wa Abinoamu. 

13  Awo abakungu abaasigalawo ne baserengeta, abantu ba Mukama, ne baserengeta okulwanyisa ow�amaanyi. 

14   Awo abaava mu kitundu kya Efulayimu ne baserengeta mu kiwonvu, nga bakugoberera ggwe, Benyamini, n�ab�ekika kyo. Mu Makiri ne wavaayo abakulembeze, ne baserengeta, ne mu kitundu kya Zebbulooni ne wavaayo abaduumizi. 

15   Abalangira ba Isakaali baali wamu ne Debola; era Isakaali yali wamu ne Baraki. Ne bafubutuka okumugoberera mu kiwonvu. Olw�enjawukana ezaali mu kika kya Lewubeeni, waaliwo okusooka okufumiitiriza ennyo mu mitima gyabwe. 

16   Kiki ekyakusigaza mu bisibo byo eby�endiga, okuwuliriza endere zebafuuyira endiga? Olw�enjawukana ezaali mu kika kya Lewubeeni, waaliwo okusooka okufumiitiriza ennyo mu mitima gyabwe. 

17   Ab�ekika kya Gireyaadi baasigala mitala wa Yoludaani. N�ab�ekika kya Ddaani ekyabasigaza mu byombo kiki? Ab�ekika kya Aseri; baasigala ku lubalama lw�ennyanja, ne babeera awali emyalo gyabwe. 

18   Ab�ekika kya Zebbulooni baawaayo obulamu bwabwe, era n�ab�ekika kya Nafutaali mu ddwaniro. 

19   Ku mugga gw�e Megiddo mu Taanaki, bakabaka bajja ne balwana, bakabaka b�e Kanani baalwana. Naye tebaanyaga bintu. 

20   Emunyeenye zaalwana nga zisinziira mu ggulu, zaalwanyisa Sisera nga bwe zetoloola mu bbanga. 

21   Omugga Kisoni gwabasanyizaawo ddala, omugga ogwo ogw�edda omugga Kisoni. Ggwe emmeeme yange, kkumba n�amaanyi. 

22   Awo embalaasi ne zijja nga zirigita era nga bwe zisambirira ettaka, ensolo zaabwe ezo ez�amaanyi. 

23  Malayika wa Mukama n�agamba nti, “Mukolimire Merozi. Mukolimire nnyo ababeera e Merozi; kubanga tebeetaba mu lutalo lwa Mukama. Tebaalwetabaamu nga Mukama Katonda alwanyisa ab�amaanyi.” 

24   Nga wa mukisa Yayeeri okusinga abakazi bonna! Nga wa mukisa Yayeeri mukazi w�Omukeeni Keberi, okusinga abakazi bonna ababeera mu weema! 

25   Bwe yasaba amazzi, yamuwa mata, era n�amuleetera n�omuzigo mu bbawulo ey�ekikungu. 

26  Yakwata enkondo ya weema mu mukono gwe ogwa kkono, n�ennyondo mu gwa ddyo, n�akomerera Sisera enkondo mu kyenyi n�eyita namu. 

27  Amaanyi gaamuggwa n�agwa; yagwa ku bigere bya Yayeeri n�alambaala we yagwa we yafiira. 

28   Nnyina wa Sisera yalingiriza mu ddirisa; yayisa amaaso mu ddirisa, n�aleekaanira waggulu nti “Kiki ekirwisizza eggaali lye okujja? Okuguluba kw�eggaali lye nga sikuwulira?” 

29  Abazaana be abagezi baba tebanamuddamu ne yeddamu yekka. 

30   Tebazudde omunyago era tebali mu kugugabana, omuwala omu oba babiri buli musajja? Sisera tufunye omunyago ogw�engoye enduke ez�amabala? Eminagiro ebiri emiruke, egy�amabala tegiibe gyange? 

31   Ayi Mukama Katonda abalabe bo bazikirirenga bwe batyo nga Sisera. Naye abo bonna abakwagala bamasemasenga ng�enjuba ey�akavaayo mu maanyi gaayo. Awo ne wayitawo emyaka ana nga Abayisirayiri bali mu mirembe.

