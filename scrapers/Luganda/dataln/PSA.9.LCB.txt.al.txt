1   Nnaakutenderezanga, Ayi Mukama n�omutima gwange gwonna; nnaayolesanga ebikolwa byo eby�ekitalo byonna. 

2   Nnaasanyukanga era nnaajagulizanga mu ggwe. Nnaayimbanga nga ntendereza erinnya lyo, Ayi Mukama Ali Waggulu Ennyo. 

3  Abalabe bange bazzeeyo emabega, beesittadde ne bazikiririra mu maaso go. 

4   Kubanga owagidde ebiŋŋwanira, n�ensonga zange; era otudde ku ntebe yo ey�obwakabaka n�osala omusango mu bwenkanya. 

5   Waboggolera amawanga, n�ozikiriza ababi; erinnya lyabwe n�olisangulirawo ddala emirembe n�emirembe. 

6   Abalabe obamaliddewo ddala, n�ebibuga byabwe obizikirizza, era tewali aliddayo kubijjukira. 

7   Naye Mukama afuga emirembe gyonna; era ataddewo entebe ye ey�okusalirako emisango. 

8   Aliramula ensi mu butuukirivu, era alisalira abantu bonna emisango mu bwenkanya. 

9  Mukama kye kiddukiro ky�abo abanyigirizibwa; era kye kigo kyabwe mu biseera eby�akabi. 

10   Abo abamanyi erinnya lyo, Ayi Mukama, banaakwesiganga; kubanga abakunoonya tobaleka bokka. 

11   Muyimbe okutendereza Mukama, atudde ku ntebe ey�obwakabaka mu Sayuuni; mutegeeze amawanga gonna by�akoze. 

12   Ajjukira n�awoolera eggwanga era assaayo omwoyo eri abo abanyigirizibwa. 

13   Onsaasire, Ayi Mukama; otunuulire abalabe bange abangigganya, onzigye ku miryango gy�okufa. 

14   Ndyoke nkutenderezenga mu lwatu mu miryango gy�omuwala wa Sayuuni: era njagulizenga mu bulokozi bwo. 

15   Abantu mu mawanga bagudde mu binnya bye baasima; era n�emitego gyabwe gimasuse ne gibakwasa. 

16   Mukama yeeraze nga bw�asala emisango egy�ensonga. Omubi akwatiddwa mu mutego gw�emikono gye. 

17   Ababi balisuulibwa emagombe; ebyo bye bituuka ku mawanga gonna ageerabira Katonda. 

18   Kubanga abali mu kwetaaga tebalyerabirwa ennaku zonna, era n�ababonyaabonyezebwa tebaliggwaamu ssuubi emirembe gyonna. 

19   Ogolokoke, Ayi Mukama, tokkiriza muntu kuwangula; leka amawanga gasalirwe omusango mu maaso go. 

20   Bakankanye n�okutya, Ayi Mukama; amawanga gonna galyoke gategeere nti bantu buntu.

