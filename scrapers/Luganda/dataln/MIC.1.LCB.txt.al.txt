1   Mu mirembe Yuda gye yagenda efugibwa bakabaka bano: Yosamu, ne Akazi, ne Keezeekiya, Mikka eyali Omumolasuuti, yafuna obubaka obuva eri Mukama, obukwata ku kibuga Samaliya ne Yerusaalemi. 

2   Muwulire mmwe abantu mwenna, muwulire mmwe ebintu byonna ebiri mu nsi, ne bonna abagirimu, Mukama Ayinzabyonna asinziira mu yeekaalu ye entukuvu, ng�alina by�abalumiriza. 

3   Mulabe, Mukama ajja ng�ava mu ggulu ku ntebe ye ng�akka ku nsi ng�atambulira ku nsozi waggulu. 

4   N�ensozi zirisaanuukira wansi w�ebigere bye era n�ebiwonvu ne byatika ne bisaanuuka ng�ebisenge by�emizindu by�enjuki ebyokeddwa omuliro, ng�amazzi g�ekiyiriro bwe gakulukuta ku lusozi nga gayirira ku bbangabanga. 

5   Bino byonna biribeerawo olw�okwonoona kwa Yakobo, olw�ebibi by�ennyumba ya Isirayiri. Ekibi kya Yakobo kye kiruwa? Si ye Samaliya? Kifo ki ekigulumivu ekya Yuda? Si Yerusaalemi? 

6   “Noolwekyo nzija kubetenta Samaliya ngifuule ebifunfugu, kifuuke nga ennimiro ey�okusimbamu emizabbibu. Ndiyiwa amayinja gaakyo mu kiwonvu N�emisingi gyakyo ne ngireka nga gyasamye. 

7   Bakatonda baakyo bonna be basinza, balisekulwasekulwa; ebintu byonna ebyaweebwayo ng�ebirabo mu yeekaalu biriggya omuliro; ndizikiriza bakatonda baakyo bonna be beekolera. Ng�ebirabo ebyo bwe byafunibwa mu bwenzi, bwe bityo bwe biritwalibwa mu bwenzi ne bikozesebwa.” Okukaaba n�Okukungubaga 

8   Kyendiva nkaaba ne nkuba ebiwoobe, ne ntambula nga sambadde ngatto, era nga ndi bukunya. Ndikaaba ng�ekibe, ne nkuba ebiwoobe ng�abaana b�ekiwuugulu. 

9   Ekiwundu kye tekiwonyezeka, ne Yuda ky�alwadde. Kituukidde ddala ku mulyango gw�abantu bange, ne ku Yerusaalemi yennyini. Omulabe Asemberera Yerusaalemi 

10  Temukibuulira mu Gaasi, temukaaba maziga n�akatono. Mwevulungulire mu nfuufu mu Besuleyafula. 

11   Muyiteewo nga muli bwereere nga muswadde, mmwe ababeera mu Safiri. Ababeera mu Zanani tebalifuluma. Beswezeeri ekuba ebiwoobe, kubanga tokyalinayo buddukiro. 

12   Abo ab�omu Malosi bali mu kulumwa okw�amaanyi nga balindirira okubeerwa, kubanga ekibonoobono kivudde eri Mukama, ne kituuka ne ku mulyango gwa Yerusaalemi. 

13   Mwanguwe okusiba amagaali ku mbalaasi mmwe ababeera mu Lakisi. Mmwe nsibuko y�ekibi mu Bawala ba Sayuuni, kubanga ebibi bya Isirayiri byasangibwa mu mmwe. 

14   Noolwekyo muligabira Molesesu eky�e Gaasi ebirabo ebimusiibula. Ebibuga by�e Akuzibu birikakasibwa nga bya bulimba eri bakabaka ba Isirayiri. 

15   Mmwe abantu b�omu Malesa, ndibasindikira alibawangula n�abafuga. Oyo ekitiibwa kya Isirayiri alijja mu Adulamu. 

16   Mukungubage, n�emitwe mugimwe olw�abaana bammwe be mwesiimisa; mumwe enviiri zammwe nga mukungubaga, emitwe gyammwe gibe ng�egy�ensega, kubanga abaana bammwe balibaggyibwako ne batwalibwa mu buwaŋŋanguse.

