1   Ka nnyimbire omwagalwa wange oluyimba olukwata ku nnimiro ye ey�emizabbibu. Omwagalwa wange yalina nnimiro ey�emizabbibu ku lusozi olugimu. 

2   Era n�agirima n�agiggyamu amayinja gonna, n�agisimbamu emizabbibu egisinga obulungi. Era wakati mu yo n�azimbamu ebigulumu okulengererwa. N�agisimamu n�essogolero n�agisuubira okubala emizabbibu emirungi naye n�ebala emizabbibu nga si mirungi n�akatono. 

3   “Era kaakano abatuuze b�omu Yerusaalemi n�abasajja b�omu Yuda, munsalirewo nze n�ennimiro yange ey�emizabbibu.” 

4   Ate kiki kye nandikoledde ennimiro yange eno, kye ssaagikolera? Bwe naginoonyamu emizabbibu emirungi, lwaki saalabamu mirungi? 

5   Kaakano muleke mbabuulire kye nnaakola ennimiro yange ey�emizabbibu. Nzija kugiggyako olukomera eyonooneke. Ndimenya ekisenge kyayo yonna erinnyirirwe. 

6   Era ndigireka n�ezika, sirigirima wadde okugisalira. Naye ndigireka n�emeramu emyeeramannyo n�amaggwa. Ndiragira n�ebire obutatonnyesaamu nkuba. 

7   Ennyumba ya Isirayiri y�ennimiro ya Mukama Katonda Ayinzabyonna ey�emizabbibu. Abantu ba Yuda y�ennimiro gye yasiima. Yali abasuubiramu bwenkanya naye yabalabamu kuyiwa musaayi. Yabasuubiramu butuukirivu naye nawulira kukaaba na kulaajana. 

8   Zibasanze mmwe aboongera amayumba ku ge mulina, n�ennimiro ne muzongerako endala ne wataba kafo konna kasigadde, ne mubeera mwekka wakati mu nsi! 

9   Mukama Katonda alayidde nga mpulira nti, “Mu mazima ennyumba nnyingi zirifuuka bifulukkwa, n�ezo ennene ez�ebbeeyi zibulemu abantu. 

10   Kubanga yika kkumi ez�ennimiro y�emizabbibu zinaavangamu ekibbo kimu, n�ogusero ogw�ensigo, kabbo bubbo ak�amakungula.” 

11   Zibasanze abo abakeera enkya ku makya banoonye ekitamiiza, abalwawo nga banywa omwenge ettumbi ly�obudde, okutuusa omwenge lwe gubalalusa! 

12   Ababeera n�ennanga n�entongooli, ebitaasa n�endere, n�omwenge ku mbaga zaabwe; naye ne batalowooza ku mulimu gwa Mukama Katonda, wadde okussa ekitiibwa mu ebyo bye yatonda. 

13   Abantu bange kyebavudde bagenda mu buwaŋŋanguse kubanga tebalina kutegeera. Abantu baabwe ab�ekitiibwa bafe enjala, n�abantu aba bulijjo bafe ennyonta. 

14   Amagombe kyegavudde gagaziya omumiro gwago, era ne gaasamya akamwa kaago awatali kkomo. Mu ko mwe munaagenda abakungu baabwe n�abantu baabwe abaabulijjo, n�ab�effujjo n�abatamiivu. 

15   Buli muntu alitoowazibwa, abantu bonna balikkakkanyizibwa era amaaso g�abo abeemanyi nago gakkakkanyizibwe. 

16   Naye Mukama Katonda ow�Eggye aligulumizibwa olw�obwenkanya, era Katonda Omutukuvu yeerage nga bw�ali omutukuvu mu butuukirivu bwe. 

17   Endiga ento ziryoke zirye ng�eziri mu malundiro gaazo, n�ensolo engenyi ziriire mu bifo ebyalekebwa awo, ebyalundirwangamu eza ssava. 

18   Zibasanze abo abasikaasikanya ebibi byabwe ng�embalaasi bw�esika ekigaali. 

19   Aboogera nti, “Ayanguyeeko, ayite mu bwangu tulabe ky�anaakola. Entegeka z�omutukuvu wa Isirayiri nazo zijje, zituuke nazo tuzimanye.” 

20   Zibasanze abo abayita ekibi ekirungi n�ekirungi ekibi, abafuula ekizikiza okuba ekitangaala, n�ekitangaala okuba ekizikiza, abafuula ekikaawa okuba ekiwoomerera n�ekiwoomerera okuba ekikaawa. 

21   Zibasanze abo abeeraba ng�abalina amagezi, era abagezigezi bo nga bwe balaba. 

22   Zibasanze abo abazira mu kunywa omwenge era mu kutabula ekitamiiza, 

23   abejjeereza abatemu olw�enguzi era abamma abatuukirivu obwenkanya obubagwanidde. 

24   Kale ng�olulimi lw�omuliro bwe lwokya ekisagazi ekikalu, era ng�omuddo omukalu bwe guggweerera mu muliro, bwe gityo n�emirandira gyabwe bwe girivunda, era n�ebimuli byabwe bifuumuuke ng�enfuufu; kubanga baajeemera etteeka lya Mukama Katonda ow�Eggye, era ne banyooma ekigambo ky�Omutukuvu wa Isirayiri. 

25   Noolwekyo obusungu bwa Mukama Katonda bubuubuukira ku bantu be, n�agolola omukono gwe n�abasanjaga, ensozi ne zikankana era n�emirambo gyabwe ne gibeera ng�ebisasiro wakati mu nguudo. Naye wadde nga biri bwe bityo, obusungu bwa Mukama Katonda tebunnakakkana era omukono gwe gukyagoloddwa. 

26   Era aliyimusiza eggwanga eriri ewala bbendera, alibakoowoola ng�asinziira ku nkomerero y�ensi, era laba, balyanguwako okujja. 

27   Tewali n�omu akooye, tewali n�omu yeesittala. Tewali n�omu asumagira wadde okwebaka. Tewali aliba yeesibye lukoba olutanywedde mu kiwato kye, wadde aliba n�olukoba lw�engatto olulikutuka. 

28   Obusaale bwabwe bwogi, n�emitego gyabwe gyonna mireege. Ebinuulo by�embalaasi zaabwe biriba ng�amayinja ag�embaalebaale, Ne nnamuziga w�amagaali gaabwe ng�adduka ng�embuyaga y�akazimu. 

29   Okuwuluguma kwabwe kuliba nga okw�empologoma, balikaaba ng�empologoma ento: weewaawo baliwuluguma bakwate omuyiggo gwabwe bagutwalire ddala awatali adduukirira. 

30   Era ku lunaku olwo baliwuumira ku munyago gwabwe ng�ennyanja eyira. Omuntu yenna bw�alitunuulira ensi, aliraba ekizikiza n�ennaku; n�ekitangaala kiribuutikirwa ebire ebikutte.

