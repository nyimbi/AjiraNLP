1   Dawudi n�agenda e Nobu eri Akimereki kabona. Akimereki n�ajja ng�akankana okusisinkana Dawudi, n�amubuuza nti, “Lwaki oli wekka? Tewali muntu mulala ali wamu naawe?” 

2  Dawudi n�addamu Akimereki kabona nti, “Kabaka alina ensonga gye yantumye, n�aŋŋamba nti, ‘Tewaba n�omu amanya ku nsonga eno, era n�ebiragiro bye nkuwadde.’ Abasajja bange mbagambye we banansisinkana. 

3  Kale nno kiki ky�olina wo? Mpaayo emigaati etaano, oba kyonna ky�olinawo.” 

4   Kabona n�addamu Dawudi nti, “Sirinaawo migaati gya bulijjo okuggyako emigaati egyatukuzibwa, wabula nga abasajja bo beetukuza era nga beekuumye obuteetaba na bakazi.” 

5  Dawudi n�amugamba nti, “Abakazi tebabeera naffe, era bulijjo bwe kitera okuba bwe tugenda ku mulimu. Emibiri gy�abasajja giba mitukuvu ne bwe baba ku ŋŋendo eza bulijjo. Kale obanga tutera okwekuuma, olowooza leero emibiri gyabwe tegisinga nnyo kuba mitukuvu?” 

6  Awo kabona n�amuwa emigaati egyatukuzibwa kubanga tewaaliwo migaati mirala wabula emigaati egy�Okulaga egyaggibwanga mu maaso ga Mukama, buli lunaku nga giwoze, egibuguma ne gissibwawo mu kifo kya gyo. 

7   Ku lunaku olwo omu ku baweereza ba Sawulo eyayitibwanga Dowegi Omwedomu, era nga ye mukulu w�abasumba ba Sawulo, yali asigadde mu maaso ga Mukama okutukuzibwa. 

8  Dawudi n�abuuza Akimereki nti, “Tolinaawo ffumu newaakubadde ekitala awo? Ssaayise na kitala kyange newaakubadde ekyokulwanyisa n�ekimu, kubanga omulimu kabaka gwe yantumye gwabadde gwa kukolerawo.” 

9  Kabona n�amuddamu nti, “Ekitala kya Goliyaasi Omufirisuuti gwe wattira mu kiwonvu Era, weekiri wano; kisabikiddwa mu lugoye emabega w�ekkanzu ey�obwakabona eyitibwa efodi. Bw�oba ng�okyetaaga, kitwale. Tewaliwo kitala kirala wabula ekyo.” Dawudi n�ayogera nti, “Tewali kikyenkana; kimpe.” Dawudi Addukira e Gaasi 

10   Ku lunaku olwo Dawudi n�adduka Sawulo n�agenda eri Akisi kabaka w�e Gaasi. 

11  Naye abaweereza ba Akisi ne bamugamba nti, “Oyo si ye Dawudi kabaka w�ensi? Si gwe bayimbako nga bazina, nga boogera nti, “ ‘Sawulo asse enkumi ze ne Dawudi emitwalo gye?’ ” 

12  Dawudi n�akuuma ebigambo ebyo mu mutima gwe, era n�atya nnyo Akisi kabaka w�e Gaasi. 

13  Kyeyava yeefuula omulalu mu maaso gaabwe, n�aba ng�agudde eddalu, n�awandiika ebitategeerekeka ku wankaaki, nga bw�akulukusa amalusu ku birevu bye. 

14  Akisi n�agamba abaweereza be nti, “Mulabe! Omusajja mulalu! Lwaki mumundeetedde? 

15  Mbuliddwa abalalu, n�okuleeta ne mundeetera omusajja ono okukola ebifaanana bwe biti mu maaso gange? Omusajja ono asaana okuggya mu nnyumba yange?”

