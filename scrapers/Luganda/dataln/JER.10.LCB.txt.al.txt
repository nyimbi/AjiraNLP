1  Muwulire ekigambo Katonda ky�abagamba, mmwe ennyumba ya Isirayiri. 

2  Bw�ati bw�ayogera Mukama nti, “Temugobereranga makubo g�amawanga oba okweraliikirira obubonero obw�oku ku ggulu, kubanga amawanga ge byeraliikirira. 

3   Kubanga empisa ez�amawanga tezigasa; batema omuti mu kibira, omubazzi n�aguyooyoota n�ebyuma bye. 

4   Bagunyiriza ne ffeeza ne zaabu, bagukomerera n�enninga n�ennyondo guleme okunyeenyanyeenya.” 

5   “Bakatonda bafaanana nga ssemufu mu nnimiro y�ebibala, era tebasobola kwogera kubanga basitulwa busitulwa tebasobola kutambula. Tobatya, tebayinza kukukola kabi konna, wadde okukola akalungi n�akamu.” 

6   Tewali ali nga ggwe, Ayi Mukama Katonda. Oli mukulu, era erinnya lyo ly�amaanyi nnyo. 

7   Ani ataakutye, Ayi Kabaka w�amawanga? Kubanga kino kye kikugwanira. Kubanga mu bagezigezi bonna bannaggwanga ne mu bwakabaka bwabwe bwonna tewali ali nga ggwe. 

8   Bonna tebalina magezi basirusiru, abo abayigira ku bakatonda ababajje mu miti. 

9   Ffeeza eyaweesebwa ey�empewere eggyibwa e Talusiisi, ne zaabu eva e Yufazi, ffundi n�omuweesi wa zaabu bye bakoze byambazibwa engoye eza kaniki ne z�effulungu. Gino gyonna mirimu gy�abasajja abakalabakalaba. 

10   Naye Mukama ye Katonda ddala, ye Katonda omulamu, era Kabaka ow�emirembe gyonna. Bw�asunguwala, ensi ekankana, amawanga tegasobola kugumira busungu bwe. Katonda Omulamu ne Bakatonda Abataliimu 

11   “Bw�oti bw�oba obagamba nti, ‘Bakatonda abataakola ggulu na nsi ba kuzikirira bave ku nsi ne wansi w�eggulu.’ ” 

12   Mukama yakola ensi n�amaanyi ge, n�atonda ebitonde byonna n�amagezi ge, era okutegeera kwe, kwe kwayanjuluza eggulu. 

13   Bw�afulumya eddoboozi lye, amazzi agali mu bire gawuluguma, asobozesa ebire okusituka nga biva ku nkomerero y�ensi. Amyansisa eggulu mu nkuba, era n�aggya empewo mu mawanika ge. 

14  Buli muntu talina magezi era taliimu kutegeera; buli muweesi wa zaabu aswala olw�ekifaananyi ky�akoze. Kubanga ebifaananyi bye ebisaanuuse bulimba, era tebiriimu bulamu. 

15   Tebiriiko kye bigasa, ebisaanye okunyoomebwa ebirizikirizibwa nga Mukama azze okusala omusango. 

16   Oyo Katonda Omugabo gwa Yakobo tali ng�ebyo, ye Mutonzi w�ebintu byonna, era owa Isirayiri, eggwanga ery�omugabo gwe, Mukama Katonda ow�Eggye lye linnya lye. Okuzikirira Okujja 

17   Mukuŋŋaanye ebyammwe muve mu nsi, mmwe abazingiziddwa. 

18   Kubanga bw�ati bw�ayogera Mukama Katonda nti, “Laba nfuumuula abantu mbaggye mu nsi eno, era ndibaleetako ennaku balyoke bawambibwe.” 

19   Zinsanze nze olw�ekiwundu kyange ekinnuma ennyo. Naye ate ne ŋŋamba nti, “Eno ndwadde yange, nteekwa okugigumira.” 

20   Eweema yange eyonooneddwa, era emiguwa gyonna gikutuse, abaana bange bandese, tewakyali. Tewali n�omu asigaddewo kaakano kuzimba weema yange wadde okuzimba ekigango kyange. 

21   Kubanga abasumba bafuuse ng�ensolo tebakyebuuza ku Mukama. Noolwekyo tebakulaakulana era endiga zaabwe zonna zisaasaanye. 

22   Wuliriza! Amawulire gatuuse, waliwo akeegugungo ak�amaanyi okuva mu nsi ey�omu bukiikakkono, kajja kufuula ebibuga bya Yuda amatongo, ebisulo by�ebibe. Okusaba kwa Yeremiya 

23   Mmanyi Ayi Mukama Katonda ng�obulamu bw�omuntu si bubwe, omuntu si y�aluŋŋamya amakubo ge. 

24   Nnuŋŋamya, Mukama Katonda naye mu kigera ekisaanidde, si mu busungu bwo, si kulwa ng�onfuula ekitaliimu. 

25   Yiwa obusungu bwo ku mawanga agatakumanyi, agatakutwala ng�ekikulu, ku bantu abatakoowoola linnya lyo. Kubanga bamazeewo Yakobo, bamuliiridde ddala era ne boonoona ensi ye.

