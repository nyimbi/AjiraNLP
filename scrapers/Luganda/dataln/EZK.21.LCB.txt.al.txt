1   Awo ekigambo kya Mukama Katonda ne kinzijira, n�aŋŋamba nti, 

2  “Omwana w�omuntu tunuulira Yerusaalemi oyogere ku bifo ebitukuvu. Wa ekigambo ky�obunnabbi eri ensi ya Isirayiri, 

3  oyogere nti, ‘Bw�ati bw�ayogera Mukama Katonda nti, nnina oluyombo naawe, era ndisowola ekitala kyange okuva mu kiraato kyakyo ne nzikiriza abatuukirivu n�abatali batuukirivu abali mu ggwe. 

4  Kubanga ndiba nzikiriza abatuukirivu n�abatali batuukirivu, kyendiva nnema okuzza ekitala kyange mu kiraato kyakyo, ne ntabaala buli muntu nakyo okuva Obukiikaddyo okutuuka Obukiikakkono. 

5  Awo abantu bonna balimanya nga nze Mukama nsowodde ekitala kyange okuva mu kiraato kyakyo, era tekiriddayo mu kiraato kyakyo nate.’ ” 

6   “Omwana w�omuntu, kyonoova okaabira mu maaso gaabwe ng�omutima gwo gujjudde ennaku n�obuyinike. 

7  Bwe balikubuuza nti, ‘Okaabira ki?’ Oliddamu nti, ‘Olw�amawulire ge nfunye, kubanga ebyo bwe birijja, buli mutima gulisaanuuka, na buli mukono ne gulemala, n�emyoyo ne gizirika, n�amaviivi gonna ne ganafuwa ne gafuuka ng�amazzi.’ Bijja era birituukirira, bw�ayogera Mukama Katonda.” 

8  Ekigambo kya Mukama ne kinzijira, n�aŋŋamba nti, 

9  “Omwana w�omuntu, wa obunnabbi oyogere nti, ‘Bw�ati bw�ayogera Mukama nti, “ ‘Ekitala, ekitala, kiwagaddwa era kiziguddwa, 

10   Kiwagaddwa okutta, kiziguddwa, era kimasamasa ng�okumyansa kw�eggulu! Tulisanyukira obuyinza bw�omwana wange Yuda? “ ‘Ekitala kinyooma buli muggo. 

11   “ ‘Ekitala kiweereddwayo okuzigulwa kiryoke kinywezebwe mu mukono; kiwagaddwa era kiziguddwa, kiryoke kiweebwe omussi. 

12   Kaaba era wowoggana, omwana w�omuntu, kubanga ekyo nkikola bantu bange, era nkikola abalangira bonna aba Isirayiri. Mbawaddeyo eri ekitala wamu n�abantu bange, noolwekyo weekube mu kifuba. 

13   “ ‘Okugezesebwa kuteekwa okujja. Kiba kitya ng�omuggo gw�obufuzi bwa Yuda ekitala gwe kinyooma, tegulabika nate? bw�ayogera Mukama Katonda.’ 

14   “Kyonoova owa obunnabbi, omwana w�omuntu, n�okuba ne mu ngalo. Leka ekitala kisale emirundi ebiri oba emirundi esatu. Kitala kya kutta, okutta okunene, nga kibataayiza enjuuyi zonna, 

15   era n�emitima gyabwe girisaanuuka, n�abattiddwa baliba bangi. Ntadde ekitala ekitta ku miryango gyabwe gyonna. Kiwagaddwa era kimyansa ng�okumyansa kw�eggulu era kinywezebbwa olw�okutta. 

16   Ggwe ekitala genda osale ku mukono ogwa ddyo ne ku gwa kkono, ne yonna obwogi bwo gye bunaakyukira. 

17   Nange ndikuba mu ngalo, n�ekiruyi kyange kirikkakkana. Nze Mukama njogedde.” 

18  Ekigambo kya Mukama ne kinzijira nate, n�aŋŋamba nti, 

19  “Omwana w�omuntu, teekawo amakubo abiri ekitala kya kabaka w�e Babulooni we kinaayita, gombi nga gava mu nsi emu. Oteeke ekipande, awo ekkubo we lyawukanira okudda mu kibuga. 

20  Okole ekkubo erimu ekitala mwe kinaayita okulumba Labba eky�abaana ba Amoni, n�eddala okulumba Yuda ne Yerusaalemi ekibuga ekiriko enkomera. 

21  Kabaka w�e Babulooni aliyimirira mu kifo mu masaŋŋanzira, amakubo we gaawukanira, okutegeezebwa ebigambo bya Mukama; alisuula obusaale okukuba akalulu, ne yeebuuza ku bakatonda be, era alikebera n�ekibumba. 

22  Mu mukono gwe ogwa ddyo mwe mulibeera akalulu ka Yerusaalemi, gy�aliteeka ebitomera wankaaki, era gy�aliyimusiza eddoboozi eririragira okutta kutandike, era gy�aliyimusiza eddoboozi eririrangirira olutalo, era gy�aliteeka ebitomera emiryango, n�okuzimba ebitindiro n�ebigo ebikozesebwa okutaayiza. 

23  Kulirabika ng�obunnabbi obw�obulimba eri abo aba mulayirira, naye alibajjukiza omusango gwabwe n�abatwala nga bawambe.” 

24  “Mukama Katonda kyava ayogera nti, ‘Olw�okunzijjukiza omusango gwammwe, olw�obujeemu bwammwe obw�olwatu, ekiggyayo ebibi byammwe mu byonna bye mwakola, era olw�okukola ebyo, kyemuliva mutwalibwa mu buwambe.’ ” 

25   “Ggwe omulangira wa Isirayiri omwonoonefu, omukozi w�ebibi, olunaku gwe lutuukidde, ekiseera eky�okubonerezebwa kwo, bwe kituukidde ku ntikko esemberayo ddala, 

26  bw�ati bw�ayogera Mukama Katonda nti, Ggyako ekitambala ku mutwe, oggyeko n�engule, kubanga ebintu tebikyali nga bwe byali. Abakkakkamu baligulumizibwa, n�abeegulumiza balikkakkanyizibwa. 

27  Matongo, matongo, ndikifuula matongo, era tekirizzibwa buggya okutuusa nnyinikyo lw�alijja, era oyo gwe ndikiwa.” 

28   “Kaakano ggwe omwana w�omuntu, wa obunnabbi, oyogere nti, ‘Bw�ati bw�ayogera Mukama Katonda ku baana ba Amoni n�obujoozi bwabwe: “ ‘Ekitala, ekitala, kisowoddwa okutta, Kiziguddwa okusaanyaawo era kimyansa ng�okumyansa kw�eggulu. 

29   Newaakubadde nga baakubuulira ebirooto eby�obulimba, ne bakuwa obunnabbi obw�obulimba, ekitala kiriteekebwa ku bulago bw�abakozi b�ebibi abookuttibwa, olunaku be lutuukidde n�ekiseera eky�okubonerezebwa kwabwe be kituukidde ku ntikko esemberayo ddala. 

30   Ekitala kizze mu kiraato kyakyo. Mu kifo mwe watondebwa, mu nsi ey�obujjajja, eyo gye ndikusalirira omusango. 

31   Ndikufukako ekiruyi kyange, ne nkufuuwako omuliro ogw�obusungu bwange, ne nkuwaayo mu mikono gy�abasajja abakambwe abali ng�ensolo, abaatendekebwa mu byo kuzikiriza. 

32   Oliba nku za muliro, n�omusaayi gwo guliyiyibwa mu nsi yo, era tolijjukirwa nate, kubanga nze Mukama njogedde.’ ”

