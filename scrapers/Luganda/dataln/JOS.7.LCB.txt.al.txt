1   Abayisirayiri ne basobya bwe baatwala ku bintu ebyali ebiwonge; Akani mutabani wa Kaluni muzzukulu wa Zabudi era muzzukulu wa Zeera ow�omu kika kya Yuda, ne yeetwalira ebimu ku bintu ebyo: bw�atyo Mukama n�asunguwalira nnyo eggwanga lya Isirayiri. 

2   Yoswa n�asindika abasajja okuva e Yeriko bagende mu kitundu kye Ayi okuliraana Besaveni ebuvanjuba wa Beseri, n�abakuutira nti, “Mugende mukette ensi eyo.” Nabo ne bagenda ne baketta Ayi. 

3  Ne bakomawo ne bategeeza Yoswa nti, “Tosindika bantu bangi kulumba Ayi wabula weerezaayo abantu nga enkumi bbiri oba ssatu be baba balumba. Toweerezaayo bantu bonna kubanga ab�omu Ayi si bangi.” 

4  Abayisirayiri ng�enkumi ssatu ne boolekera Ayi, kyokka abasajja be Ayi ne babafubutula emisinde 

5  okubaggya ku wankaaki w�ekibuga okubatuusiza ddala emitala wa Sebalimu era Abayisirayiri ng�amakumi asatu mu mukaaga ne battibwa. Entiisa ne buutikira Abayisirayiri; emitima ne gibayenjebuka. 

6   Yoswa n�abakulembeze b�Abayisirayiri ne bayuza ebyambalo byabwe ne beesiiga enfuufu mu mitwe gyabwe era ne beeyala ku ttaka mu maaso g�Essanduuko ya Mukama okuzibya obudde. 

7  Yoswa n�agamba nti, “Mukama Katonda nga kitalo kino! Wasomosezaaki Abayisirayiri omugga Yoludaani ate n�obaleka bazikirizibwe Abamoli? Bwe twali tukyali emitala wa Yoludaani tetwaliko kabi n�akatono! 

8  Ayi Mukama, Isirayiri adduse abalabe baabwe, nze nnaayogera ki kaakano! 

9  Abakanani n�abali mu kitundu ekyo kyonna bwe banaakiwulira bajja kutwebungulula batusaanyeewo. Olwo erinnya lyo ekkulu bwe lityo liriba terikyavuga.” 

10  Mukama n�agamba Yoswa nti, “Golokoka. Kiki ekikuvuunamizza ku ttaka? 

11  Isirayiri eyonoonye kubanga bavudde ku ndagaano gye nabakuutira, ne batwala ku bintu ebiwonge, ne babitabika mu byabwe ate ne balimba. 

12  Ka mbabuulire, okuggyako nga muzikiriza omubi ali mu mmwe, Abayisirayiri tebayinza kwolekera balabe baabwe, babadduka buddusi, kubanga nsazeewo bazikirizibwe. 

13   “Golokoka otukuze abantu era obategeeze beetukuze nga beetegekera olw�enkya bw�atyo bw�ayogera Mukama, Katonda wa Isirayiri. Waliwo ebikwekeddwa mu mmwe; okuggyako nga mubikwekula temuyinza kuwangula balabe bammwe. 

14   “ ‘Enkya mujjire mu bika byammwe, buli kika Mukama ky�anaalondamu kinaasembera luggya ku luggya, n�oluggya Mukama lw�anaalondamu lunajja nju ku nju, era enju Mukama gy�anaalondamu enejja muntu ku muntu. 

15  Naye oyo anaasangibwa n�ebintu ebiwonge anaayokebwa mu muliro ye n�ebyo byonna by�alina, kubanga amenye endagaano ya Mukama n�avumaganya Isirayiri.’ ” Akani Akubwa Amayinja 

16  Yoswa yakeera nnyo n�akuŋŋaanya ebika byonna, yasookera ku kika kya Yuda era n�asembeza enju ya Yuda: 

17  n�alondamu abo abazaalibwa Zeera, ate mu nju ya Zeera n�alondamu Zabudi n�ennyumba ye: 

18  ate mu bo n�alondamu Akani omwana wa Kalumi, muzzukulu wa Zabudi, muzzukulu wa Zeera ow�omu kika kya Yuda. 

19   Yoswa n�agamba Akani nti, “Mwana wange njagala oweese Mukama Katonda wa Isirayiri ekitiibwa era omugulumizise, ombuulire ky�okoze, tonkisa.” 

20  Akani n�addamu nti, “Mazima nayonoona eri Mukama Katonda wa Isirayiri era kino kye nakola. 

21  Bwe nalaba nga mu munyago mulimu ekyambalo ekirungi ekyava e Sinaali n�ensimbi, n�effeeza ne zaabu ne mbyegomba, bwe ntyo ne mbitwala ne mbisimira mu ttaka mu weema yange.” 

22  Yoswa n�atuma ababaka mu weema ya Akani era ne babisangayo ng�abisimidde mu ttaka. 

23  Ne babifulumya ne babireeta eri Yoswa n�Abayisirayiri bonna, ne babissa mu maaso ga Mukama. 

24   Yoswa n�Abayisirayiri bonna ne bakwata Akani muzzukulu wa Zeera ne bye yanyaga: effeeza, ne zaabu, n�ekyambalo. Ne bamutwala ne batabani be, ne bawala be, n�ente ze n�endogoyi ze, n�endiga ze, n�eweema ye ne byonna bye yalina ne babiserengesa mu kiwonvu Akoli. 

25  Yoswa n�abuuza Akani nti, “Lwaki watuleetera ensasagge eno? Nga bwe wakola bw�otyo olwa leero naawe onookiraba Mukama ky�anaakukola.” Abayisirayiri bonna ne bayiikira Akani, n�abaana be n�ebintu bye ne babakuba amayinja ne babatta era ne babakumako omuliro. 

26  Ne balyoka babatuumako amayinja, n�okutuusa kaakano entuumu y�amayinja eyo gagadde ekyaliwo. Mukama n�alekera awo okukambuwalira Abayisirayiri, ekiwonvu mwe babattira kyekyava kiyitibwa Akoli n�okutuusa kaakano.

