1   Amagezi tegakoowoolera waggulu, n�okutegeera ne kuyimusa eddoboozi lyakwo? 

2  Ku ntikko y�ebifo ebigulumivu okumpi n�ekkubo, mu masaŋŋanzira, amagezi we gayimirira butengerera, 

3   ku mabbali g�enzigi eziyingira mu kibuga, ku miryango, gakoowoolera waggulu nga gagamba nti, 

4   Mmwe abantu, mmwe b�empita; nnyimusa eddoboozi lyange eri buli omu ali ku nsi. 

5   Mmwe abatategeera mufune okutegeera; nammwe abasirusiru mufune amagezi. 

6   Muwulirize kubanga nnina ebintu ebikulu eby�okubagamba, era mu kamwa kange muvaamu ebituufu. 

7   Akamwa kange koogera bituufu byereere; kubanga emimwa gyange gikyawa ebitali bya butuukirivu. 

8  Ebigambo by�emimwa gyange byonna bya bwenkanya tewali na kimu kikyamu oba kya bukuusa. 

9  Ebigambo byange byonna bitegeerekeka eri oyo ategeera, era tebirina kabi eri oyo alina amagezi. 

10   Mu kifo kya ffeeza, londawo okuyigiriza kwange, era n�okumanya mu kifo kya zaabu ennongoose obulungi, 

11   kubanga amagezi gasinga amayinja ag�omuwendo omungi, era n�ebyo byonna bye weegomba tebiyinza kugeraageranyizibwa nago. 

12   Nze Magezi, mbeera wamu n�okuteesa okulungi, era mu nze mulimu okumanya n�okwawula ekirungi n�ekibi. 

13   Okutya Mukama kwe kukyawa ekibi; nkyawa amalala n�okwemanya, n�obuteeyisa bulungi n�enjogera ey�obubambaavu. 

14   Okuteesa okulungi n�okusalawo okw�amagezi bye byange; ntegeera era ndi wa buyinza. 

15   Ku bwange, Magezi, bakabaka bafuga, abafuzi ne bakola amateeka ag�obwenkanya. 

16   Abalangira bafuga ku bwange, n�abakungu bonna abafuga ku nsi. 

17   Njagala abo abanjagala, n�abo abanyiikira okunnoonya bandaba. 

18   Obugagga n�ekitiibwa biri mu nze, obugagga obutakoma n�okukulaakulana. 

19   Ekibala kyange kisinga zaabu ennongoose, n�ebinvaamu bisinga ffeeza ey�omuwendo omungi. 

20  Ntambulira mu kkubo ery�obutuukirivu, mu kkubo ery�obwenkanya, 

21   n�abo abanjagala mbagaggawaza era nzijuza amawanika gaabwe. 

22   Mukama nze gwe yasooka okwoleka nga tannabaako kirala ky�akola. 

23   Nateekebwawo dda nnyo, ku lubereberye ng�ensi tennabaawo. 

24   Nateekebwawo ng�obuziba bw�ennyanja tebunnateekebwawo, nga n�emigga egireeta amazzi teginnabaawo, 

25   ng�ensozi tezinnateekebwa mu bifo byazo, nga n�obusozi tebunnabaawo; 

26   nga tannakola nsi newaakubadde amalundiro gaakwo, wadde enfuufu eyasooka ey�oku nsi. 

27   Naliwo ng�ateekawo eggulu mu kifo kyalyo, ne bwe yakola enkulungo kungulu ku buziba, 

28   ate ne bwe yawanika ebire n�abinywereza waggulu mu bbanga, n�anywereza ddala ensulo z�amazzi, 

29   bwe yawa ennyanja ensalo zaazo we zikoma, amazzi galeme kusukka we yagalagira, ne bwe yali ng�alamba emisingi gy�ensi. 

30  Nnali naye ng�omukozi omukugu, nga nzijudde essanyu lye erya buli lunaku, nga nsanyukira mu maaso ge bulijjo, 

31   nga nsanyukira mu nsi ye yonna, era nga ne nesiima olw�abaana b�abantu. 

32   Kale nno, batabani bange mumpulirize; balina omukisa abo abakwata amakubo gange! 

33  Muwulirizenga okuyigirizibwa, mubenga n�amagezi, so temugalekanga. 

34   Alina omukisa omuntu ampuliriza, alindirira nga bw�akuuma ku nzigi zange buli lunaku. 

35   Kubanga buli andaba afuna obulamu, era afuna okuganja eri Mukama. 

36   Oyo atannoonya yeerumya yekka, era n�abo bonna abankyawa banoonya kufa.

