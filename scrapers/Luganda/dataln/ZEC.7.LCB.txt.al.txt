1   Awo olwatuuka mu mwaka ogwokuna ogw�obufuzi bwa kabaka Daliyo, ekigambo kya Mukama ne kijjira Zekkaliya, ku lunaku olwokuna olw�omwezi ogw�omwenda oguyitibwa Kisuleevu. 

2  Abayudaaya mu Beseri baali batumye Salezeeri omukungu wa kabaka ne Legemumereki n�abantu baabwe mu Yerusaalemi okwogerako ne bakabona babegayiririre eri Mukama, 

3  n�okusaba bakabona b�omu nnyumba ya Mukama ow�Eggye ne bannabbi nti, “Nkaabe era nsiibe mu mwezi ogwokutaano nga bwe mbadde nkola okumala emyaka gino gyonna?” 

4  Awo ekigambo kya Mukama ow�Eggye ne kinzijira nga kigamba nti, 

5  “Gamba abantu bonna abali mu nsi, ne bakabona nti, ‘Bwe mwasiiba ne mukungubaga mu mwezi ogwokutaano ne mu gw�omusanvu mu myaka gino ensanvu, mwali musiibira nze? 

6  Era bwe mulya ne munywa, muba temulya ku lwammwe era n�okunywa ku lwammwe? 

7  Bino si bye bigambo Mukama bye yalangirira mu bannabbi ab�edda, Yerusaalemi bwe kyali kikyalimu abantu era nga kikyakulaakulana, nga n�ebibuga byakyo bikyetoolodde, nga ne mu bukiikaddyo ne mu bitundu eby�ensenyi mukyalimu abantu?’ ” 

8  Ekigambo kya Mukama ne kijjira Zekkaliya nate nti, 

9  “Bw�ati bw�ayogera Mukama ow�Eggye nti, ‘Musalenga emisango egy�ensonga, mukwatirweganenga ekisa n�okusaasiragananga buli muntu eri muganda we. 

10  Temutulugunyanga bannamwandu, n�abatalina bakitaabwe, n�abatambuze wadde abaavu, era tewateekwa kubaawo muntu n�omu ku mmwe alowooza mu mutima gwe okukola obulabe ku muganda we!’ 

11   “Naye baagaana okuwuliriza ne bakakanyaza emitima gyabwe ne baziba n�amatu gaabwe baleme okuwulira. 

12  Ne bakakanyaza emitima gyabwe ng�ejjinja, ne batawuliriza mateeka wadde ebigambo Mukama ow�Eggye bye yaweereza n�Omwoyo we mu mukono gwa bannabbi ab�edda. Mukama ow�Eggye kyeyava abanyiigira ennyo. 

13   “ ‘Bwe nabakoowoola ne batafaayo, nange ne ŋŋaana okufaayo nga bankowodde,’ bw�ayogera Mukama ow�Eggye. 

14  Era nabasaasaanya n�omuyaga ogukunta mu mawanga ge baali batamanyi. Ensi gye baaleka n�ebeera matongo nga tewali agibeeramu, ensi ennungi esanyusa, kyeyava efuuka eddungu.”

