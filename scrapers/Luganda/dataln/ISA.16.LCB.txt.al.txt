1   “Muweereze abaana b�endiga eri oyo afuga ensi, okuva e Seera, ng�oyita mu ddungu, okutuuka ku lusozi lwa Muwala wa Sayuuni. 

2   Ng�ennyonyi ezabulwako ekisu n�ezisaasaana nga zidda eno n�eri, bwe batyo bwe baliba abawala ba Mowaabu awasomokerwa Alunooni. 

3   Tuwe ku magezi, tubuulire, tukole tutya? Mutusiikirize mubeere ng�ekittuluze wakati mu ttuntu, Abajja bagobebwa mubakweke, abajja badaaga temubalyamu lukwe. 

4   Muleke aba Mowaabu abajja bagobebwa babeere nammwe. Mubataakirize oyo ayagala okubamalawo.” Omujoozi bw�aweddewo, n�okubetentebwa ne kuggwaawo; omulumbaganyi aliggwaawo mu nsi. 

5   Entebe ey�obwakabaka eryoke etekebwewo mu kwagala, era ku yo kutuuleko omufuzi ow�omu nnyumba ya Dawudi alamula mu bwesigwa era anoonya obwenkanya era ayanguwa okukola eby�obutuukirivu. 

6   Tuwulidde amalala ga Mowaabu, nga bw�ajjudde okwemanya, n�amalala ge n�okuvuma; naye okwemanya kwe tekugasa. 

7   Noolwekyo leka Mowaabu akaabe, leka buli muntu akaabire ku Mowaabu. Mukungubage, musaalirwe obugaati bw�emizabbibu egy�e Kirukalesesi. 

8   Ennimiro ez�e Kesuboni zikaze, n�emizabbibu gy�e Sibuma giweddewo. Abafuzi b�amawanga batemeddewo ddala emiti gyabwe egyasinganga obulungi, egyabunanga ne gituuka e Yazeri nga giggukira mu ddungu n�emitunsi nga gibuna nga gituukira ddala mu nnyanja. 

9   Noolwekyo kyenva nkaaba amaziga nga Yazeri bw�akaaba olw�omuzabbibu ogw�e Sibuma. Nakufukirira nkutobye n�amaziga gange, ggwe Kesuboni ne Ereyale: kubanga essanyu ery�ebibala byo n�ebyokukungula byo lizikiziddwa. 

10   Ennimiro engimu ziweddemu essanyu n�okweyagala; ne mu nnimiro z�emizabbibu temuliba ayimba wadde aleekaana; mu masogolero temulibaamu musogozi asogoleramu nvinnyo; okuleekaana kw�omusogozi ng�asogola kukomye. 

11   Omutima gwange kyeguva gukaabira Mowaabu mu ddoboozi ng�ery�ennanga, emmeeme yange munda n�ekaabira Kirukeresi. 

12   Awo Mowaabu bw�alyeyanjula, mu bifo ebigulumivu, alyekooya yekka; bw�aligenda okusamira, tekirimuyamba. 

13  Ekyo kye kigambo Mukama kye yayogera ku Mowaabu mu biro eby�edda. 

14  Naye kaakano Mukama Katonda agamba nti, “Mu myaka esatu, ng�omukozi gwe bapangisizza bwe yandigibaze, ekitiibwa kya Mowaabu kijja kuba nga kifuuse ekivume ekinyoomebwa, newaakubadde ng�alina ekibiina ekinene; era walisigalawo abantu batono ate nga banafu ddala”.

