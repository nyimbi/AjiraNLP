1   Nze Pawulo, Kristo Yesu yanfuula omusibe we, nsobole okuyamba mmwe Abaamawanga. 

2  Mwawulira ekisa kya Katonda kye naweebwa okubayamba. 

3  Nga bwe nasooka okubawandiikira mu bimpimpi, Katonda alina okubikkulirwa okw�ekyama kwe yandaga. 

4  Bwe munaasoma ebbaluwa eno mujja kusobola okutegeera ebyo bye mmanyi ku kyama kya Kristo. 

5  Mu biro eby�edda, tewali yali amanyi kyama ekyo okutuusa Omwoyo wa Katonda bw�akibikkulidde abatume be abatukuvu ne bannabbi. 

6  Kino kye kyama kye njogerako: olw�enjiri ya Kristo, Abaamawanga balisikira wamu ne Isirayiri ekyo Katonda kye yasuubiza, era baliba omubiri gumu, era ne bagabanira wamu ekisuubizo ekyo mu Kristo Yesu. 

7   Nafuuka omuweereza w�enjiri eyo olw�ekirabo eky�ekisa kya Katonda kye naweebwa, Katonda ng�akolera mu maanyi ge. 

8  Newaakubadde nga nze nsembayo wansi mu batukuvu bonna, naweebwa ekisa ekyo, okubuulira Abaamawanga emikisa egiri mu Kristo egitageraageraganyizika. 

9  Katonda eyatonda ebintu byonna yayagala nnyambe buli muntu okutegeera ebyekyama ebyali bikwekeddwa mu Katonda. 

10  Katonda yakigenderera atyo, ng�ayita mu kkanisa, alyoke yeeyoleke eri amaanyi n�obuyinza ebiri mu nsi ey�omwoyo eya waggulu, ng�abalaga nga bw�alina amagezi amangi ag�ebika eby�enjawulo. 

11  Katonda yakola bw�atyo ng�enteekateeka ye ey�emirembe n�emirembe bw�eri, gye yatuukiriza mu ebyo byonna Kristo Yesu Mukama waffe bye yakola. 

12  Kristo atuwa obuvumu n�obugumu, tulyoke tusembere mu maaso ga Katonda olw�okukkiriza nga tetutya. 

13  Kyenva mbeegayirira muleme kuterebuka olw�okubonaabona kwange ku lwammwe, kubanga ekyo kibaleetera kitiibwa. Okwagala kwa Kristo 

14   Nfukaamirira Kitaffe, 

15  ebika byonna eby�omu ggulu n�eby�oku nsi mwe biggya obulamu. 

16  Nsaba Katonda oyo akola eby�ekitalo era agulumizibwa, agumyenga era anywezenga omuntu wammwe ow�omunda, olw�Omwoyo we, 

17  Kristo alyoke abeerenga mu mitima gyammwe olw�okukkiriza kwammwe. Mbasabira mubeerenga n�emirandira mu kwagala nga mukunywereddemu, 

18  mulyoke mubeerenga n�amaanyi awamu n�abatukuvu bonna, okusobola okutegeera obugazi, n�obuwanvu, n�obugulumivu n�okukka wansi ebiri mu kwagala kwa Kristo. 

19  Njagala mutegeere okwagala kwa Kristo okusukkiridde okutegeera kwonna, mulyoke musobole okutegeerera ddala Katonda bw�ali. 

20   Kaakano nsaba nti Oyo akola ebintu byonna okusinga byonna bye tusaba, ne bye tulowooza, ng�amaanyi ge bwe gali agakolera mu ffe, 

21  agulumizibwenga mu Kkanisa ne mu Kristo Yesu, emirembe n�emirembe. Amiina.

