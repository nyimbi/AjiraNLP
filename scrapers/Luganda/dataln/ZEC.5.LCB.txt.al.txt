1   Awo ne nnyimusa amaaso gange era laba ne ndaba, omuzingo gw�ekitabo ogutambulira mu bbanga. 

2   N�ambuuza nti, “Kiki ky�olaba?” Ne nziramu nti, “Ndaba omuzingo gw�ekitabo ogutambulira mu bbanga, obuwanvu bwagwo buli mita mwenda n�obugazi bwagwo buli mita nnya ne desimoolo ttaano.” 

3   Awo n�alyoka aŋŋamba nti, “Ekyo ky�ekikolimo ekizze okubuna ensi yonna, kubanga buli muntu yenna abba aliggyibwawo era buli muntu yenna alayiririra obwereere aliggyibwawo, bamutwale ku luuyi olulala. 

4  Bw�ati bw�ayogera Mukama ow�Eggye, ‘Ndikifulumya, era ndikiyingiza mu nnyumba y�omubbi ne mu nnyumba y�oyo alayiririra obwereere erinnya lyange. Era kirisigala mu nnyumba ye wakati, era kirigizikiriza yonna, emiti gyayo n�amayinja gaayo.’ ” Okwolesebwa kw�Omukazi mu Kisero 

5   Malayika eyali ayogera nange n�akomawo n�aŋŋamba nti, “Yimusa amaaso go olabe, waliwo ekintu ekirala ekizze.” 

6  Ne mubuuza nti, “Kiki ekyo?” N�anziramu nti, “Ekyo kisero, kye kifuluma.” Era n�ayongerako nti, “Ekyo kye kifaananyi ekiraga ekibi ekibunye ensi yonna.” 

7  Awo ekibikka kyakyo, ekyuma eky�essasi ne kibikkulwa era ne ndaba omukazi ng�akituddemu. 

8  Malayika n�aŋŋamba nti, “Buno bwe bwonoonyi.” N�amusindika n�amuzza munda mu kisero, n�aggalawo omumwa gwakyo n�ekisaanikira eky�ekyuma eky�essasi. 

9   Ne ndyoka nnyimusa amaaso gange, era laba, abakazi babiri nga bajja gye ndi, baali batambulira mu bbanga nga bakozesa empewo mu biwaawaatiro byabwe. Era ebiwaawaatiro byabwe nga biri ng�ebya kalooli, ne basitula ekisero mu bbanga wakati w�ensi n�eggulu. 

10  Ne mbuuza malayika eyali ayogera nange nti, “Abo ekisero bakitwala wa?” 

11   N�anziramu nti, “Mu nsi ya Sinaali ey�e Babulooni, okuzimba ennyumba y�omukazi ali mu kisero, era ennyumba ye bw�eriggwa, aliteekebwa eyo mu kifo kye.”

