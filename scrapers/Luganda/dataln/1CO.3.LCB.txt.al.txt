1   Nange abooluganda ssaasobola kwogera nammwe ng�ab�omwoyo, naye nayogera nammwe ng�ab�omubiri era ng�abaana abawere mu Kristo. 

2  Nabanywesa mata so si mmere enkalubo, kubanga mwali temunnagisobola. Naye era ne kaakano temunnagisobola, 

3  kubanga mukyafugibwa mubiri. Naye obanga mukyalimu obuggya n�ennyombo, temufugibwa mubiri era temutambula ng�abalina empisa z�abantu obuntu? 

4  Kubanga omuntu yenna bw�agamba nti, “Nze ndi wa Pawulo,” n�omulala nti, “Nze ndi wa Apolo,” olwo temuba ng�abantu obuntu? 

5   Kale Apolo ye ani? Ne Pawulo ye ani? Baweereza buweereza ababakkirizisa, nga Mukama bwe yawa buli omu. 

6  Nze nasiga, Apolo n�afukirira, kyokka Katonda ye yakuza. 

7  Kale bwe kityo oyo asiga n�oyo afukirira si be bakulu wabula Katonda akuza. 

8  Oyo asiga kaakano n�oyo afukirira bali bumu, era buli omu aliweebwa empeera ye okusinziira ku mulimu gw�aliba akoze. 

9  Kubanga ffe tuli bakozi abakolera awamu ne Katonda, ate mmwe muli nnimiro ya Katonda, muli nnyumba ya Katonda. 

10   Okusinziira ku kisa kya Katonda ekya mpeebwa, ng�omuzimbi ow�amagezi, nazimba omusingi, kaakano omulala aguzimbako. Naye buli aguzimbako yeegenderezenga bw�aguzimbako. 

11  Kubanga tewali n�omu ayinza kuteekawo musingi mulala okuggyako ogwo ogwateekebwawo, ye Yesu Kristo. 

12  Naye Omuntu bw�aguzimbisaako ezaabu, effeeza, n�amayinja ag�omuwendo n�emiti, n�essubi, oba ebisasiro; 

13  omulimu gwa buli omu gulirabibwa, kubanga omuliro guligwolesa ku lunaku olwo, era omuliro ogwo gwe gulyoreka omulimu gwa buli omu nga bwe guli. 

14  Omuntu kye yazimba ku musingi ogwo bwe kirisigalawo, aliweebwa empeera. 

15  Naye omulimu gw�omuntu yenna bwe gulyokebwa omuliro, alifiirwa, kyokka ye yennyini alirokolebwa, naye ng�ayita mu muliro. 

16   Temumanyi nti Mmwe muli Yeekaalu ya Katonda era nga Omwoyo wa Katonda abeera mu mmwe? 

17  Omuntu yenna azikiriza Yeekaalu ya Katonda, Katonda alizikiriza omuntu oyo; kubanga Yeekaalu ya Katonda ntukuvu, ye mmwe. 

18   Omuntu yenna teyeerimbalimbanga; omuntu yenna bwe yeerowoozanga okuba omugezi mu mmwe mu mirembe gino afuukenga musirusiru alyoke abeere omugezi. 

19  Kubanga amagezi ag�ensi eno, bwe busirusiru eri Katonda. Kubanga kyawandiikibwa nti, “Akwatira abagezi mu nkwe zaabwe.” 

20  Era kyawandiikibwa nti, “Mukama amanyi ng�ebirowoozo by�abagezi temuli nsa.” 

21  Noolwekyo waleme kubaawo muntu n�omu yeenyumiririza mu bantu, kubanga byonna byammwe, 

22  oba Pawulo oba Apolo oba Keefa oba nsi, oba bulamu, oba kufa, oba bintu ebya kaakano, oba ebijja, byonna byammwe, 

23  nammwe muli ba Kristo, ne Kristo wa Katonda.

