1   Yeremiya bwe yamala okutegeeza abantu ebigambo byonna Mukama Katonda waabwe bye yamutuma okubagamba, 

2  Azaliya mutabani wa Kosaaya ne Yokanaani mutabani wa Kaleya n�abasajja bonna ab�amalala ne bagamba Yeremiya nti, “Olimba! Mukama Katonda wo takutumye kugamba nti, ‘Temugenda Misiri kusenga eyo.’ 

3  Naye Baluki mutabani wa Neriya y�akusendasenda otugabule mu mukono gw�Abakaludaaya, batutte oba batutwale mu buwaŋŋanguse e Babulooni.” 

4   Awo Yokanaani mutabani wa Kaleya n�abaduumizi ba magye bonna n�abantu bonna ne bajeemera ekiragiro kya Mukama eky�okusigala mu nsi ya Yuda. 

5  Yokanaani mutabani wa Kaleya n�abaduumizi ba magye ga Yuda bonna ne bakulembera abantu ba Yuda abaali basigaddewo nga bakomyewo okuva mu mawanga gonna gye baali baddukidde okubeera mu nsi ya Yuda. 

6  Ne batwala n�abasajja bonna, n�abakazi n�abaana n�abawala ba kabaka, Nebuzaladaani omuduumizi w�eggye lya kabaka w�e Babulooni be yali alekedde Gedaliya mutabani wa Akikamu, mutabani wa Safani, ne nnabbi Yeremiya ne Baluki mutabani wa Neriya. 

7  Awo ne bayingira e Misiri nga bajeemedde Mukama, ne bagenda okutuukira ddala e Tapaneese. 

8   Bwe baba bali e Tapaneese, ekigambo kya Mukama ne kijjira Yeremiya nti, 

9  “Twala amayinja amanene ogaziike mu bbumba mu lubalaza olw�amatoffaali ku mulyango gw�olubiri lwa Falaawo e Tapaneese, ng�Abayudaaya bonna balaba. 

10  Obagambe nti, ‘Bw�ati bw�ayogera Mukama ow�Eggye, Katonda wa Isirayiri nti, Nditumya omuddu wange Nebukadduneeza kabaka w�e Babulooni, era nditeeka entebe ye ey�obwakabaka ku mayinja gano ge nziise wano. Ku go kwalikuba eweema ye ey�obwakabaka. 

11  Alijja n�alumba Misiri, atte abo ab�okufa, awambe n�abo ab�okuwambibwa, n�ab�okuttibwa n�ekitala battibwe n�ekitala. 

12  Alikoleeza omuliro ku masabo ga bakatonda b�e Misiri, n�abatwala mu busibe nga alese amasabo gaabwe agookezza. Ng�omulunzi w�endiga bwe yeezingirira ekyambalo kye, bw�atyo bw�alyezingirira ensi y�e Misiri n�avaayo nga tewali kabi konna kamutuuseeko. 

13  Alimenyamenya empagi ezaawongebwa mu ssabo ly�enjuba mu Misiri, n�ayokya n�amasabo ga bakatonda b�e Misiri.’ ”

