1   Ffe abanywevu kitugwanidde okwetikkanga obunafu bw�abo abatali banywevu, so si okwesanyusa ffekka. 

2  Buli omu ku ffe asanyusenga muliraanwa we mu bulungi olw�okumuzimba mu kukkiriza. 

3  Kubanga ne Kristo teyeesanyusa yekka, nga bwe kyawandiikibwa nti, “Ebivume by�abo abaakuvuma byagwa ku nze.” 

4  Kubanga ebyawandiikibwa byonna edda, byawandiikibwa kutuyigiriza, tulyoke tugumiikirizenga era tuzzibwemu amaanyi, ate tube n�essuubi. 

5   Kaakano Katonda w�okugumiikiriza era azaamu amaanyi, abawe okulowoozanga obumu buli omu eri munne mu Kristo Yesu, 

6  mu mwoyo gumu n�eddoboozi limu mulyoke mugulumizenga Katonda, Kitaawe wa Mukama waffe Yesu Kristo. 

7   Noolwekyo mwanirizaganenga, nga Kristo bwe yabaaniriza olw�ekitiibwa kya Katonda. 

8  Kubanga njogera nti Kristo yafuuka muweereza w�abakomole olw�amazima ga Katonda alyoke anyweze ebisuubizo bya bajjajjaffe 

9  n�Abaamawanga balyoke bagulumize Katonda olw�okusaasira kwe, nga bwe kyawandiikibwa nti, “Kyendiva nkutendereza mu Baamawanga, era ne ntendereza erinnya lyo.” 

10   Era n�ayongera n�agamba nti: “Mmwe Abaamawanga musanyukirenga wamu n�abantu be.” 

11   Era nate nti, “Abaamawanga mwenna, mutendereze Mukama, era abantu bonna bamutenderezenga.” 

12   Ne Nnabbi Isaaya agamba nate nti, “Walibaawo muzzukulu wa Yese alijja era alisituka okufuga Abaamawanga, era mu ye mwe muliba essuubi lyabwe.” 

13   Kaakano Katonda w�okusuubira, abajjuze essanyu lyonna n�emirembe mu kukkiriza, mulyoke mweyongerenga mu ssuubi ery�amaanyi aga Mwoyo Mutukuvu. Pawulo Omuweereza w�Abaamawanga 

14   Era matidde baganda bange, nze kennyini, nga nammwe bennyini mujjudde obulungi, nga mujjudde okutegeera kwonna, era nga muyinza okubuuliriragana. 

15  Naye mu bitundu ebimu eby�ebbaluwa eno nabawandiikira n�obuvumu nga mbajjukiza olw�ekisa ekyampebwa okuva eri Katonda, 

16  kubanga nze ndi muweereza wa Kristo Yesu eri Abaamawanga, nga nkola obuweereza obutukuvu nga mbulira Enjiri ya Katonda, ekiweebwayo ky�Abaamawanga kiryoke kikkirizibwe, nga kitukuzibbwa Mwoyo Mutukuvu. 

17   Noolwekyo neenyumiririza mu Kristo olw�omulimu gwa Katonda; 

18  kubanga siryaŋŋanga kwogera bintu Kristo by�atakolera mu nze Abaamawanga balyoke babeere abawulize mu kigambo ne mu bikolwa, 

19  ne mu maanyi ag�obubonero n�eby�amagero, ne mu maanyi ag�Omwoyo wa Katonda. Bwe ntyo okuva e Yerusaalemi n�okwetooloola okutuuka mu Iruliko, mbulidde Enjiri ya Kristo mu bujjuvu. 

20  Nduubirira okubuulira Enjiri mu bifo etayatulwanga linnya lya Kristo, nneme okuzimba ku musingi gw�omuntu omulala, 

21  nga bwe kyawandiikibwa nti, “Abo abatategeezebwanga bimufaako baliraba, n�abo abatawulirangako balitegeera.” Pawulo Ategeka Okukyalira Ruumi 

22   Kyennava nziyizibwanga ennyo okujja gye muli; 

23  naye kaakano nga bwe sikyalina kifo mu bitundu by�eno, ate nga maze emyaka mingi nga njagala okujja gye muli, nsubira okujjayo, 

24  bwe ndiba nga ndaga mu Esupaniya. Kubanga nsuubira okubalaba nga mpitayo, n�oluvannyuma munnyambe okuva eyo ndyoke ntuukirize ekitundu ekisooka. 

25  Naye kaakano ndaga e Yerusaalemi okuweereza abatukuvu. 

26  Ab�omu Makedoniya ne mu Akaya baasanyuka okuwaayo ku byabwe eri abatukuvu abaavu ab�omu Yerusaalemi. 

27  Baasanyuka era balina ebbanja gye bali, kubanga ng�Abaamawanga bwe baagabana ku bintu eby�omwoyo okuva gye bali, n�Abaamawanga nabo basaanye okubaweereza mu bintu eby�omubiri. 

28  Noolwekyo bwe ndimaliriza ekyo ne mbakwasa ekibala ekyo, ndiyitira ewammwe nga ŋŋenda Esupaniya. 

29  Era mmanyi nga bwe ndijja gye muli, ndijja n�omukisa gwa Kristo mu bujjuvu. 

30   Kaakano mbakuutira abooluganda, mu Mukama waffe Yesu Kristo ne mu kwagala kw�Omwoyo, okufubiranga awamu nange, nga munsabira eri Katonda, 

31  mpone abo abajeemu mu Buyudaaya, n�obuweereza bwange busiimibwe abatukuvu mu Yerusaalemi, 

32  ndyoke nsobole okujja gye muli olw�okwagala kwa Katonda, okuwummulira awamu nammwe, nga ndi musanyufu. 

33  Kale kaakano Katonda ow�emirembe, abeerenga nammwe mwenna. Amiina.

