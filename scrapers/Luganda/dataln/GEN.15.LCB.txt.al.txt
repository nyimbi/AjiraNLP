1   Ebyo nga biwedde, ekigambo kya Mukama ne kijjira Ibulaamu mu kwolesebwa nti, “Totya Ibulaamu, Nze ngabo yo era empeera yo ennene ennyo.” 

2   Naye Ibulaamu n�addamu nti, “Kiki ky�olimpa Ayi Mukama Katonda, kubanga sirina mwana, n�omusika w�ennyumba yange ye Eryeza ow�omu Ddamasiko?” 

3  Ibulaamu ne yeeyongera n�agamba nti, “Laba tompadde mwana; omuddu eyazaalibwa mu nnyumba yange ye musika wange.” 

4   Laba ekigambo kya Mukama ne kimujjira nti, “Omusajja oyo tagenda kuba musika wo; mutabani wo, y�aliba omusika wo.” 

5  N�amufulumya ebweru n�amugamba nti, “Tunuulira eggulu, obale emunyeenye, obanga osobola okuzibala.” Awo n�amugamba nti, “N�ezzadde lyo bwe liriba bwe lityo.” 

6   Ibulaamu n�akkiriza Mukama, n�akimubalira okuba obutuukirivu. 

7  N�amugamba nti, “Nze Mukama eyakuggya mu Uli ensi ey�Abakaludaaya, nkuwe ensi eno ebeere yiyo.” 

8  Ibulaamu n�addamu nti, “Ayi Mukama nnaamanya ntya nti eriba yange?” 

9  Mukama n�amuddamu nti, “Ndeetera ennyana eyaakamala emyaka esatu, embuzi ey�emyaka esatu, endiga ensajja ey�emyaka esatu, kaamukuukulu n�ejjiba.” 

10   Ibulaamu n�abireeta byonna n�abisalamu wakati n�ateeka buli kitundu kungulu ku kinnaakyo, naye ebinyonyi byo teyabisalamu bitundu nga biri. 

11  Ensega bwe zajja okubirya, Ibulaamu n�azigoba. 

12   Enjuba yali egwa, Ibulaamu ne yeebaka otulo tungi; era laba, ekizikiza ekingi eky�amaanyi ne kimubuutikira. 

13  Awo Mukama n�agamba Ibulaamu nti, “Manyira ddala nti ezzadde lyo baliba batambuze mu nsi eteri yaabwe, era baliba baddu eyo, balibonyaabonyezebwa eyo okumala emyaka ebikumi bina. 

14  Naye ndibonereza eggwanga lye balikolera n�oluvannyuma balivaayo n�obugagga bungi. 

15  Naye ggwe oligenda mirembe eri bajjajjaabo; oliziikibwa ng�owangaalidde ddala nnyo. 

16  Era balikomawo wano mu mulembe ogwokuna; kubanga obutali butuukirivu bw�Omwamoli tebunnayitirira.” 

17   Enjuba bwe yagwa ng�ekizikiza kikutte, laba, ensuwa eyaka omuliro era enyooka omukka n�ekimulisa ne biyita wakati w�ebitundu bino. 

18  Ku lunaku olwo Mukama n�akola endagaano ne Ibulaamu ng�agamba nti, “Ezadde lyo ndiwa ensi eno, okuva ku mugga ogw�e Misiri okutuuka ku mugga omunene, omugga Fulaati: 

19  Omukeeni, n�Omukenizi, n�Omukadumoni, 

20  n�Omukiiti, n�Omuperizi, n�Abaleefa, 

21  n�Omwamoli, n�Omukanani, n�Omugirugaasi n�Omuyebusi, mbagabula mu mukono gwo.”

