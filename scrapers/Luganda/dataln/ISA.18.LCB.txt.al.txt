1   Zikusanze, ggwe ensi ey�ebiwaawaatiro ebikwakwaya, eri emitala w�emigga gya Kuusi, 

2   etuma ababaka ne bagendera mu maato ag�ebitoogo ku nnyanja. Mugende mmwe ababaka abangu, eri abantu abawanvu ab�emibiri emiweweevu, eri abantu abatiibwa abeewala n�ab�okumpi, eggwanga ery�amaanyi eryogera olulimi olutamanyiddwa, ensi eyawulwamu emigga. 

3   Mmwe mwenna abantu abali mu nsi, mmwe ababeera ku nsi, bendera lweriwanikibwa ku nsozi, muligiraba, era ekkondeere bwe lirifuuyibwa, muliriwulira. 

4   Kubanga bw�atyo Mukama bw�aŋŋambye nti, “Ndyesirikira ntunule nga nsinziira ewange, ng�olubugumu olutemagana mu musana, ng�ekire ky�omusulo mu lubugumu olw�omu biro eby�amakungula.” 

5   Kubanga okukungula kuliba tekunatuuka, okumulisa nga kuwedde, n�ekimuli nga kifuuka zabbibu eyengedde, aliwawaagula obutabi n�ebiwabyo, n�amatabi agalanda aligasalira. 

6   Gonna galirekerwa ennyonyi ez�oku nsozi ezirya ebiramu n�ensolo ez�ensi. Era ennyonyi ezirya ebiramu zirye okwo mu biseera by�ekyeya, n�ensolo zonna ez�omu nsiko zirye okwo mu biseera by�obunnyogovu. 

7   Mu kiseera ekyo Mukama Katonda ow�Eggye balimuleetera ebirabo, ensi ey�abantu abawanvu ab�emibiri emiweweevu, abantu abatiibwa abeewala n�abookumpi, ensi ey�eryanyi, eyawulwamu emigga, ku lusozi Sayuuni ekifo ky�erinnya lya Mukama Ayinzabyonna.

