1  Awo Mukama n�ayogera ne Musa n�amugamba nti, 

2  “Tegeeza abaana ba Isirayiri nti Bino bye biragiro eri buli muntu anaasobyanga ku mateeka ga Mukama nga tagenderedde, n�akola ekintu kyonna Mukama kye yalagira obutakikolanga. 

3   “Singa Kabona eyafukibwako amafuta ag�omuzeeyituuni ayonoona, bw�atyo abantu n�abaleetako omusango olw�ekibi ky�anaabanga akoze, anaaleeteranga Mukama ente ennume entoototo etaliiko kamogo, nga kye kiweebwayo eri Mukama olw�ekibi. 

4  Sseddume eyo anaagireetanga ku mulyango gwa Weema ya Mukama ey�Okukuŋŋaanirangamu, mu maaso ga Mukama; anaagikwatanga omutwe gwayo n�agittira awo mu maaso ga Mukama. 

5  Awo kabona eyafukibwako amafuta ag�omuzeeyituuni anaatoolangako ku musaayi gwa sseddume eyo n�aguleeta mu Weema ya Mukama ey�Okukuŋŋaanirangamu. 

6  Anannyikanga olugalo lwe mu musaayi ogwo n�agumansirako emirundi musanvu awo eggigi ery�awatukuvu we litunudde mu maaso ga Mukama. 

7  Awo kabona anaddiranga ku musaayi, n�agusiiga ku mayembe ag�oku kyoto okwoterezebwa obubaane obw�akawoowo, ekiri mu Weema ya Mukama ey�Okukuŋŋaanirangamu mu maaso ga Mukama. Omusaayi gwa sseddume ogunaasigalangawo gwonna, anaaguyiwanga ku ntobo y�ekyoto eky�ebiweebwayo ebyokebwa ekiri ku mulyango gwa Weema ya Mukama ey�Okukuŋŋaanirangamu. 

8  Amasavu gonna aganaabanga mu sseddume ey�ekiweebwayo olw�ekibi, anaagaggyangako: amasavu agabikka ebyenda, n�amasavu gonna agaliraanye ebyenda, 

9  n�ensigo zombi n�amasavu agazirimu okuliraana ekiwato, n�ekibikka ku kibumba ng�abiggyirako wamu n�ensigo, 

10  (nga bwe biggyibwa ku nte ey�ekiweebwayo olw�emirembe), bw�atyo kabona anaabyokeranga ku kyoto eky�ebiweebwayo ebyokebwa. 

11  Naye eddiba lya sseddume eyo n�ennyama yaayo yonna, n�omutwe gwayo, n�amagulu gaayo, n�eby�omu nda byayo nga n�ebyenda kwebiri, awamu n�obusa bwayo, 

12  ye sseddume yonna, anaagitwalanga wabweru w�olusiisira mu kifo ekiyonjo awayiyibwa evvu ly�ekyoto, anaatindiranga enku n�akuma omuliro n�agyokeranga okwo. Etteeka ery�Ekiweebwayo ng�Abantu Bonna Boonoonye. 

13   “Ekibiina kyonna eky�Abayisirayiri bwe kinaayonoonanga nga tekigenderedde, ne kikola ekimu ku ebyo Mukama bye yalagira mu mateeka ge obutabikolanga, ekibiina ne bwe kinaabanga tekitegedde nti kisobezza, banaabanga bazzizza omusango. 

14  Ekibi ekikoleddwa bwe kinaategeerekekanga, ekibiina kinaaleetanga sseddume y�ente entoototo mu maaso ga Weema ya Mukama ey�Okukuŋŋaanirangamu, nga ky�ekiweebwayo olw�ekibi. 

15  Abakulembeze b�ekibiina banassanga emikono gyabwe ku mutwe gwa sseddume eyo mu maaso ga Mukama, sseddume eyo n�ettirwa mu maaso ga Mukama. 

16  Awo kabona eyafukibwako amafuta ag�omuzeeyituuni anaatwalangako ku musaayi gwa sseddume eyo n�aguleeta mu Weema ya Mukama ey�Okukuŋŋaanirangamu. 

17  Anannyikanga olugalo lwe mu musaayi ogwo n�agumansira emirundi musanvu awo eggigi ly�awatukuvu we litunudde mu maaso ga Mukama. 

18  Anaddiranga ku musaayi n�agusiiga ku mayembe ag�oku kyoto ekiri mu Weema ya Mukama ey�Okukuŋŋaanirangamu mu maaso ga Mukama. Omusaayi ogunaasigalangawo gwonna anaagufukanga ku ntobo y�ekyoto eky�ebiweebwayo ebyokebwa ekiri ku mulyango gwa Weema ya Mukama ey�Okukuŋŋaanirangamu. 

19  Anaggyangamu amasavu gaayo gonna n�agookera ku kyoto, 

20  n�akola ku sseddume eno nga bwe yakola ku sseddume ey�ekiweebwayo olw�ekibi. Bw�atyo kabona anaatangiririranga abantu bonna mu kibiina, era ne basonyiyibwa. 

21  Anaafulumyanga sseddume eno ebweru w�olusiisira n�agyokya nga bwe yayokya sseddume eri eyasooka. Kino kye kiweebwayo olw�ekibi ku lw�ekibiina ky�abantu bonna. Etteeka ery�Ekiweebwayo ng�Omufuzi Ayonoonye 

22   “Omufuzi bw�anaayonoonanga nga tagenderedde n�akola ekimu ku ebyo Mukama bye yalagira mu mateeka ge obutabikolanga, anaabanga azzizza omusango. 

23  Ekibi ekyo ky�akoze bwe kinaamalanga okumutegeezebwa, anaaleetanga ekiweebwayo kye eky�embuzi ensajja etaliiko kamogo. 

24  Anagikwatanga ku mutwe gwayo, n�agittira awo mu maaso ga Mukama we battira ebiweebwayo ebyokebwa. Ekyo nga kye kiweebwayo olw�ekibi. 

25  Awo kabona anaddiranga ku musaayi ogw�ekiweebwayo olw�ekibi, n�olugalo lwe, n�agusiiga ku mayembe ag�oku kyoto eky�ebiweebwayo ebyokebwa. Omusaayi ogunaabanga gusigaddewo gwonna anaaguyiwanga ku ntobo ey�ekyoto eky�ebiweebwayo ebyokebwa. 

26  Amasavu gaayo gonna anaagookeranga ku kyoto okwo, okufaanana ng�amasavu olw�ekiweebwayo olw�emirembe bwe ganaayokebwanga. Bw�atyo kabona anaatangiririranga omufuzi oyo olw�ekibi kye, n�asonyiyibwa. Etteeka ery�Ekiweebwayo olw�Abantu Abaabulijjo 

27   “Omuntu yenna owabulijjo bw�anaayonoonanga nga tagenderedde, n�akola ekimu ku ebyo Mukama bye yalagira mu mateeka ge obutabikolanga, anaabanga azzizza omusango. 

28  Ekibi ekyo ky�akoze bwe kinaamalanga okumutegeezebwa, anaaleetanga ekiweebwayo kye eky�embuzi enkazi etaliiko kamogo, olw�ekibi ekyo ky�akoze. 

29  Anaakwatanga ku mutwe gw�ekiweebwayo ekyo olw�ekibi, n�akittira awo awattirwa ebiweebwayo ebyokebwa. 

30  Awo kabona anaddiranga ku musaayi gwakyo n�olugalo lwe n�agusiiga ku mayembe ag�oku kyoto eky�ebiweebwayo ebyokebwa. Omusaayi ogunaabanga gusigaddewo, gwonna anaaguyiwanga ku ntobo ey�ekyoto eky�ebiweebwayo ebyokebwa. 

31  Amasavu gaakyo anaagaggyangamu nga ag�omu biweebwayo olw�emirembe bwe gaggyibwamu; kabona anaagookeranga ku kyoto ne gavaamu evvumbe eddungi erisanyusa Mukama. Bw�atyo kabona anaatangiririranga omuntu oyo olw�ekibi kye, era omuntu oyo anaasonyiyibwanga. 

32   “Bw�anaabanga aleese endiga ento ng�ekiweebwayo kye olw�ekibi, anaaleetanga nkazi etaliiko kamogo. 

33  Anaagikwatanga ku mutwe, n�agittira awo awattirwa ebiweebwayo ebyokebwa, nga kye kiweebwayo olw�ekibi. 

34  Awo kabona anaddiranga ku musaayi ogw�ekiweebwayo olw�ekibi, n�olugalo lwe, n�agusiiga ku mayembe ag�oku kyoto eky�ebiweebwayo ebyokebwa. Omusaayi ogunaabanga gusigaddewo, gwonna anaaguyiwanga ku ntobo ey�ekyoto eky�ebiweebwayo ebyokebwa. 

35  Amasavu gaayo anaagaggyangamu nga ag�omu biweebwayo olw�emirembe bwe gaggyibwamu, era kabona anaagookeranga ku kyoto ku biweebwayo eri Mukama ebyokeddwa mu muliro. Bw�atyo kabona anaatangiririranga omuntu oyo olw�ekibi kye, era omuntu oyo anaasonyiyibwanga.

