1   Katonda n�ajjukira Nuuwa n�ensolo zonna ez�awaka n�ez�omu nsiko ezaali naye mu lyato, n�asindika empewo ku nsi, amazzi ne gakendeera; 

2  ensulo eza wansi w�ensi n�ebituli eby�eggulu ne biggalibwa, n�enkuba eva mu ggulu n�eziyizibwa, 

3  n�amazzi ne geeyongera okukendeera ku nsi. Ku nkomerero y�ennaku kikumi mu ataano amazzi gaali gakalidde; 

4  ne mu mwezi ogw�omusanvu, ku lunaku lwagwo olw�ekkumi n�omusanvu, eryato ne litereera ku nsozi eza Alalaati. 

5  Bwe gatyo amazzi ne geeyongera okukalira okutuusa mu mwezi ogw�ekkumi, ku lunaku olusooka olw�omwezi ogwo entikko z�ensozi ne zirabika. 

6  Oluvannyuma lw�ennaku amakumi ana Nuuwa n�aggula eddirisa lye yakola ku lyato 

7  n�atuma namuŋŋoona n�agenda nga bw�akomawo okutuusa amazzi lwe gaakalira. 

8  Oluvannyuma n�atuma ejjuba ne liva w�ali okulaba ng�amazzi gakalidde ku nsi; 

9  naye ejjuba ne litalaba we lissa kigere kyalyo, ne likomawo gy�ali mu lyato, kubanga amazzi gaali gakyali ku nsi yonna. N�agolola omukono gwe n�alikwata n�aliyingiza mu lyato. 

10  N�alinda ennaku endala musanvu n�atuma ate ejjuba okuva mu lyato; 

11  ne likomawo akawungeezi, era laba, nga lirina mu kamwa kaalyo akakoola akabisi ke liggye ku muti omuzeyituuni. Awo Nuuwa n�ategeera nti Amazzi gakendedde ku nsi. 

12  Ate n�alinda ennaku endala musanvu, n�asindika ejjuba, naye ku mulundi guno teryadda. 

13   Ku lunaku olw�olubereberye, olw�omwezi ogw�olubereberye nga Nuuwa aweza emyaka lukaaga mu gumu, amazzi gaali gakalidde ku nsi. Awo Nuuwa n�aggyako ekibikka ku lyato n�alaba ng�ensi ekalidde. 

14  Ku lunaku olw�amakumi abiri mu omusanvu olw�omwezi ogwokubiri ensi yali ekalidde. 

15  Awo Katonda n�agamba Nuuwa nti, 

16  “Vva mu lyato, ggwe, ne mukazi wo, ne batabani bo ne bakazi baabwe. 

17  Fulumya buli kiramu ekiri naawe: ebinyonyi, n�ensolo, na buli kiramu ekitambula ku ttaka, biryoke bizaale byale ku nsi, byeyongerenga obungi.” 

18   Awo Nuuwa n�afuluma ne batabani be, ne mukazi we wamu ne bakazi ba batabani be. 

19  N�ensolo n�ebitonde byonna ebitambula ku ttaka, n�ebinyonyi byonna, byonna ne biva mu lyato bibiri bibiri mu bibinja. 

20   Awo Nuuwa n�azimbira Mukama ekyoto, n�addira ku zimu ku nsolo ennongoofu ne ku binyonyi ebirongoofu n�awaayo ekiweebwayo ekyokebwa ku kyoto. 

21  Mukama n�awulira akawoowo akalungi akamusanyusa, n�ayogera mu mutima gwe nti, “Sikyaddayo kukolimira nsi olw�omuntu, newaakubadde ng�endowooza y�omutima gwe mbi okuva mu buto bwe. Sikyaddayo na kuzikiriza bitonde byonna ebiramu, nga bwe nkoze. 

22   “Ensi ng�ekyaliwo, okusiga n�amakungula, obunnyogovu n�ebbugumu, ebiseera eby�omusana n�eby�obutiti, emisana n�ekiro, tebiggwengawo.”

