1   Awo mu mwaka ogw�omukaaga, mu mwezi ogw�omukaaga ku lunaku olwokutaano, bwe nnali nga ntudde mu nnyumba yange n�abakadde ba Yuda, nga batudde mu maaso gange omukono gwa Mukama Katonda ne gunzikako. 

2  Bwe natunula ne ndaba ekifaananyi ky�omuntu, okuva mu kiwato kye okukka wansi ngali ng�omuliro, n�okuva mu kiwato kye okwambuka ng�ayakaayakana ng�ekyuma ekyaka omuliro. 

3  N�agolola ekyalabika ng�omukono n�akwata enviiri zange. Omwoyo n�ansitula wakati w�ensi n�eggulu mu kwolesebwa kwa Katonda n�antwala e Yerusaalemi ku mulyango ogw�oluggi olutunuulira Obukiikakkono olw�oluggya olw�omunda ogutunuulira Obukiikakkono, awaali bakatonda abalala abaleetera Katonda obuggya. 

4  Era awo we waali ekitiibwa kya Katonda wa Isirayiri, ng�okwolesebwa kwe nalaba mu kyererezi. 

5   Awo n�aŋŋamba nti, “Omwana w�omuntu, yimusa amaaso eri Obukiikakkono.” Awo ne nnyimusa amaaso gange, era laba mu mulyango ogw�Obukiikakkono ogw�oluggi lw�ekyoto ne ndaba ekifaananyi eky�obuggya. 

6   N�aŋŋamba nti, “Omwana w�omuntu, olaba kye bakola, ebigambo eby�ekivve ennyumba ya Isirayiri byekolera wano, nga bangobera wala n�ekifo kyange ekitukuvu? Naye oliraba ebintu eby�ekivve ebisingawo.” 

7  Awo n�antwala ku mulyango ogw�oluggya. Ne ndaba ekituli mu bbugwe. 

8  N�aŋŋamba nti, “Omwana w�omuntu, kaakano sima mu bbugwe”. Ne nsima mu bbugwe, ne ndabayo omulyango. 

9  Awo n�aŋŋamba nti, “Yingira olabe ebikolwa ebitali bya butuukirivu n�eby�ekivve bye bakola eyo.” 

10  Ne nnyingira ne ndaba, era ku bisenge ne ndabako ebyekulula ebya buli kika kyonna, n�ensolo ez�emizizo ne bakatonda abalala bonna ab�ennyumba ya Isirayiri. 

11  Abakadde nsanvu ab�ennyumba ya Isirayiri baali bayimiridde mu maaso gaabyo, ne Yaazaniya mutabani wa Safani, ng�ayimiridde wakati mu bo. Buli omu ku bo yali akute ekyoterezo mu mukono gwe, ng�ekire eky�akaloosa ak�obubaane kinyooka okuva mu byo. 

12   N�aŋŋamba nti, “Omwana w�omuntu, olabye abakadde b�ennyumba ya Isirayiri bye bakola mu nzikiza, buli omu ng�ali mu ssabo lya katonda we? Bagamba nti, ‘Mukama tatulaba, era Mukama yeerabira ensi.’ ” 

13  N�addamu n�aŋŋamba nti, “Oliraba ebintu eby�ekivve ebisinga n�ebyo.” 

14   Awo n�antwala ku mulyango ogw�oluggi olw�Obukiikakkono ogw�ennyumba ya Mukama, ne ndaba abakazi abatudde eyo nga bakaabira katonda waabwe Tammuzi. 

15  N�aŋŋamba nti, “Ebyo obirabye, omwana w�omuntu? Oliraba eby�ekivve ebisinga n�ebyo.” 

16   Awo n�antwala mu luggya olw�omunda olw�ennyumba ya Mukama, awo ku mulyango gwa yeekaalu ya Mukama wakati w�ekisasi n�ekyoto, nga waliwo abasajja ng�amakumi abiri mu bataano, nga bakubye amabega eyeekaalu ya Mukama, nga batunudde Ebuvanjuba, ne bagwa bugazi nga basinza enjuba nga batunudde Ebuvanjuba. 

17   N�ambuuza nti, “Ebyo obirabye, omwana w�omuntu? Kintu kitono ennyumba ya Yuda okukola ebintu eby�ekivve bye baakola wano? Kibagwanira okujjuza ensi n�ebikolwa eby�obukambwe ne bongeranga okunyiiza? Laba basembeza ettabi ku nnyindo yaabwe! 

18  Kyendiva mbabonereza n�obusungu; siribakwatirwa kisa newaakubadde okubasonyiwa, era ne bwe balindekaanira siribawuliriza.”

