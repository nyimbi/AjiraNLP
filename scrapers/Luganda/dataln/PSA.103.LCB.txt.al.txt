1   Weebaze Mukama, ggwe emmeeme yange; ne byonna ebiri mu nze byebaze erinnya lye ettukuvu. 

2   Weebaze Mukama, ggwe emmeeme yange, era teweerabiranga birungi bye byonna. 

3   Asonyiwa ebibi byo byonna, n�awonya n�endwadde zo zonna. 

4   Anunula obulamu bwo emagombe, n�akusaasira era n�akwagala n�okwagala okutaggwaawo. 

5   Awa emmeeme yo ebintu ebirungi byeyagala; obuvubuka bwo ne budda buggya ng�empungu. 

6   Mukama asala mu butuukirivu ne mu bwenkanya, ensonga z�abo bonna abajoogebwa. 

7   Yamanyisa Musa ebyo by�ayagala, n�alaga abaana ba Isirayiri ebikolwa bye. 

8   Mukama wa kisa era ajjudde okusaasira, tasunguwala mangu, era alina okwagala okutaggwaawo. 

9   Taasibenga busungu ku mwoyo, era tasunguwala kumala bbanga lyonna. 

10   Tatukola ng�okwonoona kwaffe bwe kuli, wadde okutusasula ng�ebikolwa byaffe ebitali bya butuukirivu bwe biri. 

11   Ng�eggulu bwe litumbidde ennyo waggulu w�ensi, n�okwagala kwe bwe kuli okunene bwe kutyo eri abo abamutya. 

12   Ebibi byaffe abituggyako n�abitwala wala ng�ebuvanjuba bw�eri ewala okuva ebugwanjuba. 

13   Kitaawe w�abaana nga bw�asaasira abaana be, ne Mukama bw�atyo bw�asaasira abo abamutya. 

14   Kubanga amanyi nga bwe twakolebwa era ng�ajjukira nti tuli nfuufu. 

15   Wabula omuntu, ennaku z�obulamu bwe ziri ng�omuddo; akula n�agimuka ng�ekimuli eky�omu nnimiro; 

16   Empewo ekifuuwa, ne kifa; nga ne we kyali tewakyajjukirwa. 

17   Naye okwagala kwa Katonda eri abo abamutya tekuggwaawo emirembe gyonna, n�obulokozi bwe eri abaana b�abaana baabwe. 

18   Be bo abakuuma endagaano ye ne bajjukira okugondera amateeka ge. 

19  Mukama anywezezza entebe ye ey�obwakabaka mu ggulu, n�obwakabaka bwe bufuga ensi yonna. 

20   Mwebaze Mukama mmwe bamalayika be, mmwe ab�amaanyi abakola ky�agamba, era abagondera ekigambo kye. 

21   Mwebaze Mukama mmwe amaggye ge ag�omu ggulu, mmwe abaweereza be abakola by�ayagala. 

22   Mwebaze Mukama, mmwe ebitonde bye byonna ebiri mu matwale ge gonna. Weebaze Mukama ggwe emmeeme yange.

