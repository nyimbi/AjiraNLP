1   Kaakano nze kennyini, Pawulo, mbeegayirira mu buwombeefu n�obukkakkamu bwa Kristo bwe mba nabwo nga neetoowazizza nga ndi nammwe, naye bwe mba nga siri nammwe ne mba muvumu gye muli; 

2  mbegayirira wadde ssiriiwo, bwe ndijja nneme kwogeza maanyi nga bwe nkola eri abantu abamu abatulowooleza okuba nga tugoberera bya mubiri. 

3  Newaakubadde nga tutambulira mu mubiri, tetulwana ng�ab�omubiri, 

4  kubanga ebyokulwanyisa byaffe eby�olutalo, si bya mubiri wabula bya maanyi mu Katonda olw�okuwangula ebigo, n�olw�okuwangula endowooza, 

5  na buli kintu ekigulumivu ekyekuluntaza okusinga amagezi ga Katonda, era nga tujeemulula buli kirowoozo, kigondere Kristo, 

6  era nga tweteeseteese okuwalana eggwanga ku bujeemu bwonna, bwe munaagonderanga ddala. 

7   Mutunuulira ebintu nga bwe birabika kungulu. Omuntu yenna bw�alowooza munda mu ye okuba owa Kristo, ekyo akirowooza ku ye yekka, nti nga naffe tuli ba Kristo nga ye. 

8  Kubanga ne bwe ndisukkirira okwenyumiriza olw�obuyinza bwe tulina, Mukama bwe yatuwa olw�okubazimba so si lwa kubassa wansi, sirikwatibwa nsonyi, 

9  nneme kufaanana ng�abatiisa mu bbaluwa zange. 

10  Kubanga agamba nti, “Ebbaluwa ze ddala nzito era z�amaanyi, naye okubaawo kwe mu mubiri kunafu, n�okwogera kwe kunyoomebwa.” 

11  Alowooza bw�atyo ategeere nga bye twogerako mu bbaluwa nga tetuli nammwe, era bye tukola nga tuli nammwe. 

12   Ffe tetwaŋŋanga kwebalira wadde okwegeraageranya n�abamu ku abo abeetendereza, naye bo bwe beepimamu bokka na bokka, ne beegeraageranya bokka na bokka tebaba na kutegeera. 

13  Naye ffe tetujja kwenyumiriza kusukka ku kigera kyaffe, naye tujja kwenyumiriza ng�ekigera ekyo ekyatuweebwa Katonda bwe kiri, ne tusobola n�okubatuukako mmwe. 

14  Kubanga tetukununkiriza kusinga kigera kye tulina, kubanga nammwe twabatuusaako Enjiri ya Kristo, 

15  nga tetwenyumiriza kusinga omulimu abalala gwe baakola, naye nga tulina essuubi nti ng�okukkiriza kwammwe bwe kugenda kweyongera, n�omulimu gwaffe gugenda gweyongera, 

16  era nga tubuulira Enjiri ne mu bitundu ebibali ewala, naye so si mu kitundu eky�omulala omwakolebwa edda omulimu waleme okubaawo eyeenyumiriza. 

17  Naye eyeenyumiriza yeenyumirizenga mu Mukama waffe; 

18  kubanga eyeetenda yekka, oyo si ye asiimibwa, wabula oyo Mukama gw�atenda.

