1   Mwebaze Mukama, kubanga mulungi; okwagala kwe kubeerera emirembe gyonna. 

2   Kale Isirayiri ayogere nti, “Okwagala kwa Mukama kubeerera emirembe gyonna.” 

3   N�ab�ennyumba ya Alooni boogere nti, “Okwagala kwe kubeerera emirembe gyonna.” 

4   Abo abatya Mukama boogere nti, “Okwagala kwe kubeerera emirembe gyonna.” 

5   Bwe nnali mu nnaku empitirivu, nakoowoola Mukama, n�annyanukula, n�agimponya. 

6   Mukama ali ku ludda lwange, siriiko kye ntya. Abantu bayinza kunkolako ki? 

7   Mukama ali nange, ye anyamba. Abalabe bange nnaabatunuuliranga n�amaaso ag�obuwanguzi. 

8   Kirungi okwesiga Mukama okusinga okwesiga omuntu. 

9   Kirungi okuddukira eri Mukama okusinga okwesiga abalangira. 

10   Ensi zonna zanzinda ne zinneebungulula, naye mu linnya lya Mukama naziwangula. 

11   Banneebungulula enjuuyi zonna; naye mu linnya lya Mukama nabawangula. 

12   Bankuŋŋaanirako ne banneebungulula ng�enjuki; naye ne basirikka ng�amaggwa agakutte omuliro; mu linnya lya Mukama nabawangula. 

13   Bannumba n�amaanyi mangi, ne mbulako katono okugwa; naye Mukama n�annyamba. 

14   Mukama ge maanyi gange, era lwe luyimba lwange, afuuse obulokozi bwange. 

15   Muwulire ennyimba ez�essanyu ez�obuwanguzi, nga ziyimbirwa mu weema z�abatuukirivu nti, “Omukono gwa Mukama ogwa ddyo gutukoledde ebikulu! 

16   Omukono gwa Mukama ogwa ddyo gugulumizibbwa; omukono gwa Mukama ogwa ddyo gutukoledde ebikulu!” 

17   Sijja kufa, wabula nzija kuba mulamu, ndyoke ntegeeze ebyo byonna Mukama by�akoze. 

18   Mukama ambonerezza nnyo, naye tandese kufa. 

19   Munzigulirewo emiryango egy�obutuukirivu, nnyingire, neebaze Mukama. 

20   Guno gwe mulyango omunene ogwa Mukama, abatuukirivu mmwe banaayingiriranga. 

21   Nkwebaza kubanga onnyanukudde n�ofuuka obulokozi bwange. 

22   Ejjinja abazimbi lye baagaana lye lifuuse ekkulu ery�oku nsonda. 

23   Kino Mukama ye yakikola; era ffe tukiraba nga kya kitalo mu maaso gaffe. 

24   Luno lwe lunaku Mukama lw�akoze; tusanyuke tulujagulizeeko. 

25   Ayi Mukama tukwegayiridde, tulokole, Ayi Mukama tukwegayiridde otuwe obuwanguzi. 

26   Alina omukisa oyo ajja mu linnya lya Mukama. Tubasabidde omukisa nga tuli mu nnyumba ya Mukama. 

27   Mukama ye Katonda, y�atwakiza omusana. Mukumbire wamu nga mukutte amatabi mu ngalo zammwe n�ekiweebwayo kyammwe kituukire ddala ku mayembe g�ekyoto. 

28   Ggwe Katonda wange, nnaakwebazanga; ggwe Katonda wange, nange nnaakugulumizanga. 

29  Mwebaze Mukama kubanga mulungi, n�okwagala kwe kubeerera emirembe gyonna.

