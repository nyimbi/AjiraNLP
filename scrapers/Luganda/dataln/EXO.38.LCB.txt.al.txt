1   Yazimba ekyoto eky�ekiweebwayo ekyokebwa mu miti gy�akasiya, mita emu ne desimoolo ssatu obugulumivu, ne mita bbiri ne desimoolo ssatu obuwanvu, ate obugazi mita bbiri ne desimoolo ssatu. 

2  Ku nsonda zaakyo ennya yakolerako amayembe; ng�ekyoto n�amayembe yabibajja bumu mu nduli y�omuti emu. Ekyoto kyonna n�alyoka akibikkako ekikomo. 

3  Ate n�akola eby�okukozesa ku kyoto: ensaka, n�ebisena evvu, n�ebbensani, n�ewuuma z�ennyama, ne fulampeni. Ebyo byonna yabikola mu kikomo. 

4  Ekyoto yakikolera ekitindiro eky�obutimba obw�ekikomo, n�akireebeeseza ku mukiikiro gw�ekyoto, n�akissa mu kyoto okutuuka mu makkati gaakyo. 

5  N�akola empeta nnya ku nsonda ennya ez�ekitindiro ky�ekikomo nga ze z�okuwanirira emisituliro. 

6  Emisituliro gino yagibajja mu muti gwa akasiya, n�agibikkako ekikomo. 

7  N�asonseka emisituliro egyo ng�agiyisa mu mpeta mu mbiriizi z�ekyoto, gikozesebwenga ng�ekyoto kisitulwa. Yakikola n�embaawo nga wakati kya muwulukwa. 

8   N�akola ebbensani ey�ekikomo n�akameeza kaayo, bye yaweesa okuva mu ndabirwamu ez�ekikomo ezaagabwa abakazi abaaweerezanga ku mulyango gw�Eweema ya Mukama ey�Okukuŋŋaanirangamu. Oluggya lw�Eweema ya Mukama 

9   Ekyaddirira, yakola oluggya. Ku luuyi olw�obukiikaddyo, oluggya lwali obuwanvu mita amakumi ana mu mukaaga, nga lulina amagigi aga linena omulungi omulebevu alangiddwa, 

10  n�ebikondo amakumi abiri, n�entobo mwe bituula ez�ekikomo amakumi abiri, nga kuliko amalobo aga ffeeza n�emikiikiro egya ffeeza. 

11  Ne ku luuyi olw�obukiikakkono oluggya lwali obuwanvu mita ana mu mukaaga, n�ebikondo amakumi abiri, n�ebikolo byabyo mwe bituula eby�ekikomo amakumi abiri, nga ku bikondo kuliko amalobo aga ffeeza n�emikiikiro gyako gyali gya ffeeza. 

12  Ku luuyi olw�ebugwanjuba oluggya lwali lwa mita amakumi abiri mu bbiri, ne desimoolo ttaano nga luliko entimbe, n�ebikondo kkumi, n�entobo kkumi; n�amalobo n�emikiikiro nga bya ffeeza. 

13  Ne ku luuyi olw�ebuvanjuba oluggya lwali obugazi mita amakumi abiri mu bbiri n�obutundu butaano. 

14  Ku ludda olumu olw�omulyango kwaliko amagigi obuwanvu mita mukaaga n�obutundu munaana, n�ebikondo bisatu n�entobo zaabyo ssatu. 

15  Ne ku ludda olulala olw�omulyango nakwo kwaliko entimbe obuwanvu mita mukaaga n�obutundu munaana, era n�ebikondo bisatu n�entobo zaabyo ssatu. 

16  Entimbe zonna okwebungulula oluggya zaali za linena omulungi omulebevu alangiddwa. 

17  Entobo z�ebikondo zaali za kikomo, naye amalobo n�emikiikiro gyako nga bya ffeeza, ne ku mitwe gyabyo nga kubikkiddwako ffeeza; bwe bityo ebikondo byonna eby�omu luggya byaliko emikiikiro gya ffeeza. 

18   Olutimbe olw�omu mulyango gw�oluggya lwakolebwa mu linena omulungi omulebevu alangiddwa obulungi, nga lutungiddwamu amajjolobera mu wuzi eza bbululu, ne kakobe ne myufu. Lwali luweza obuwanvu mita mwenda n�obugulumivu mita bbiri n�obutundu busatu, ng�entimbe ez�oluggya bwe zaali. 

19  Lwalina empagi nnya, n�entobo zaazo nnya nga za kikomo, n�amalobo gaazo n�emikiikiro nga bya ffeeza, ne kungulu kwonna ne kubikkibwako ffeeza. 

20  Enkondo zonna ez�Eweema ya Mukama n�okwebungulula oluggya zaali za kikomo. Ebyakozesebwa ku Weema ya Mukama 

21   Bino bye bintu byonna ebyakozesebwa ku Weema, Eweema ya Mukama ey�Obujulizi, nga Musa bwe yalagira okubibala bikozesebwe Abaleevi nga balabirirwa Isamaali mutabani wa Alooni kabona. 

22  Bezaaleeri, mutabani wa Uli muzzukulu wa Kuuli, ow�omu kika kya Yuda, n�akola ebyo byonna Mukama bye yalagira Musa; 

23  baakolera wamu ne Okoliyaabu, mutabani wa Akisamaki ow�omu kika kya Ddaani, eyali omukugu ennyo mu kwola ne mu kutetenkanya, n�okutunga amajjolobera mu linena ennungi endebevu ennange n�ewuzi eza bbululu ne kakobe ne myufu. 

24  Zaabu yenna eyali aweereddwayo eri Mukama, eyakozesebwa mu kuzimba ekifo ekitukuvu, yali nga ttani emu, ng�okupima kw�Awatukuvu okutongole bwe kuli. 

25   Ne ffeeza eyaweebwayo abaabalibwa nga bava mu kibiina mu kubala abantu, yali wa kilo enkumi ssatu mu ebikumi bina, ng�okupima kw�Awatukuvu okutongole bwe kuli. 

26  Noolwekyo, buli muntu yawangayo gulaamu ttaano ne desimoolo ttaano ng�okupima kw�Awatukuvu okutongole bwe kuli ng�aweebwayo abo abaabalibwa nga bava ku myaka egy�obukulu amakumi abiri n�okweyongerayo, bonna baawera abasajja obusiriivu mukaaga mu enkumi ssatu mu bitaano mu ataano. 

27  Ffeeza ow�obuzito bwa kilo enkumi ssatu mu ebikumi bina ye yasaanuusibwa okukolamu entobo ekikumi ez�Awatukuvu n�eggigi: noolwekyo, nga buli kilo amakumi asatu mu nnya zikola entobo emu. 

28  Kilo amakumi asatu ezaasigalawo zaakolwamu amalobo ag�oku bikondo n�emikiikiro gyabyo, n�okubikka ku mitwe gy�ebikondo. 

29  Ekikomo ekyaweebwayo eri Mukama kyali kilo enkumi bbiri mu ebikumi bina. 

30  Omwo Bezaaleeri mwe yakola ekituurwamu eky�omulyango gw�Eweema ya Mukama ey�Okukuŋŋaanirangamu, n�ekyoto eky�ekikomo, n�ekitindiro eky�obutimba eky�ekikomo, n�ebikozesebwa ebirala byonna eby�ekyoto, 

31  n�ekituurwamu okwebungulula oluggya, n�ekituurwamu eky�omulyango omunene ogw�oluggya, n�enkondo zonna ez�Eweema ya Mukama, n�enkondo zonna okwebungulula oluggya.

