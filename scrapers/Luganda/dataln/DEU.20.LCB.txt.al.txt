1   Bw�onoobanga ogenze okutabaala abalabe bo, n�olaba embalaasi n�amagaali n�eggye eddene okukira eriryo, tobatyanga; kubanga Mukama Katonda wo, eyakuggya mu nsi y�e Misiri, anaabanga naawe. 

2  Bwe munaabanga muli kumpi okutandika okulwana, kabona anajjanga n�ayogera eri eggye ly�abaserikale, 

3  n�abagamba nti, “Wulira, Ayi Isirayiri! Olwa leero mugenda okutandika okulwana n�abalabe bammwe. Temuggwaamu mutima, so temutiitiira wadde okubatya. 

4  Kubanga Mukama Katonda wammwe y�anaagendanga nammwe okubalwanirira ng�alwanyisanga abalabe bammwe, n�okubawanga mmwe obuwanguzi.” 

5   Abaami banaayogeranga eri eggye nga bagamba nti, “Waliwo mu mmwe alina ennyumba empya gye yeezimbira naye nga tennatukuzibwa? Kimusanidde addeyo mu nnyumba ye, si kulwa ng�afiira mu lutalo, omulala n�agitukuza. 

6  Waliwo mu mmwe eyalima ennimiro y�emizabbibu naye nga tannatandika kulya ku bibala byamu? Kimusaanidde addeyo mu maka ge, si kulwa ng�afiira mu lutalo, omuntu omulala n�alya ebibala byamu. 

7  Waliwo mu mmwe eyali ayogereza omukazi, naye nga tannamuwasa? Kimugwanidde addeyo mu maka ge, si kulwa ng�afiira mu lutalo, omuntu omulala n�awasa omukazi oyo.” 

8  Abaami banaayongeranga okwogera eri eggye nga bagamba nti, “Waliwo mu mmwe omutiitiizi, oba aweddemu amaanyi mu mutima? Kimusaanidde addeyo mu maka ge, si kulwa ng�aleetera banne omutima omutiitiizi.” 

9  Abaami bwe banaamalanga okwogera eri eggye, banaalondanga abakulu mu balwanyi abanaakulemberanga eggye eryo. 

10   Bw�onoosembereranga ekibuga ng�ogenda okukirwanyisa, osookanga kulangirira mirembe eri abantu baamu. 

11  Bwe banakkirizanga emirembe, ne bakuggulirawo emiryango gy�ekibuga kyabwe, kale abantu baamu bonna banaafuukanga baweereza bo, okukukoleranga byonna nga bw�onooyagalanga. 

12  Naye ekibuga ekyo bwe kinaagaananga okukkiriza emirembe, ne kisalawo okukulwanyisa, onookyebungululanga n�okizingiza. 

13  Mukama Katonda wo bw�anaakigabulanga mu mukono gwo, onottanga n�ekitala buli musajja yenna. 

14  Kyokka abakazi n�abaana abato, n�ebisibo by�ensolo, n�ebintu byonna ebinaabanga mu kibuga omwo, onoobyetwaliranga ng�omunyago gwo. Era onookozesanga nga bw�onooyagalanga omunyago gwonna ogunaavanga mu balabe bo Mukama Katonda wo gw�anaabanga akuwadde. 

15  Bw�otyo bw�onookolanga ebibuga byonna ebinaakubeeranga ewala ennyo, ebitaabenga bibuga bya mawanga gano. 

16   Naye mu bibuga bino Mukama Katonda wo by�akuwa okuba obusika bwo obw�enkalakkalira, tewaabeerengawo kintu n�ekimu ky�onoolekangamu nga kissa omukka, byonna onoobizikiririzanga ddala. 

17  Abakiiti, n�Abamoli, n�Abakanani, n�Abaperezi, n�Abakiivi, n�Abayebusi, onoobamalirangawo ddala, nga Mukama Katonda wo bw�akulagidde, 

18  balemenga kubayigiriza bikolobero bye bakola nga basinza bakatonda baabwe, bwe mutyo nammwe ne mwonoonanga eri Mukama Katonda wammwe. 

19  Bw�onoozingizanga ekibuga, ng�olwana nakyo, okumala ebbanga eddene olyoke okiwangule, toddiranga mbazzi n�ozikiriza emiti gyakyo gyonna, kubanga ojjanga kwetaaga okulyanga ku bibala byagyo. Togitemanga. Emiti egy�omu nnimiro nagyo bantu olyoke ogizingize? 

20  Naye emiti gy�omanyi nga si gya bibala, egyo onoogitemanga olyoke ogikozesenga okuzimba ekisenge kw�onoosinziiranga okulwananga n�ekibuga ky�onoobanga ozingizza, okutuusa lwe kinaagwanga.

