1   Mutendereze Mukama. Mutendereze erinnya lya Mukama. Mumutendereze mmwe abaddu ba Mukama; 

2   mmwe abaweereza mu nnyumba ya Mukama, mu mpya z�ennyumba ya Katonda waffe. 

3   Mutendereze Mukama, kubanga Mukama mulungi; mutendereze erinnya lye kubanga ekyo kisanyusa. 

4   Kubanga Mukama yeerondera Yakobo okuba owuwe; ye Isirayiri gwe yeeroboza okuba eky�omuwendo. 

5   Mmanyi nga Mukama mukulu wa kitiibwa, era nga Mukama oyo y�asinga bakatonda bonna. 

6   Mukama kyonna ky�asiima ky�akola, mu ggulu ne ku nsi; mu nnyanja ne mu buziba bwayo. 

7   Alagira ebire ne byekuluumulula okuva ku nkomerero y�ensi; atonnyesa enkuba erimu okumyansa, n�asumulula empewo okuva mu mawanika ge. 

8   Ye yakuba ababereberye ab�e Misiri; ababereberye b�abantu n�ebibereberye by�ebisolo. 

9   Ye yaweereza obubonero n�ebyewuunyo wakati wo, ggwe Misiri, eri Falaawo n�abaweereza be bonna. 

10   Ye yakuba amawanga amangi, n�atta bakabaka ab�amaanyi era be bano, 

11   Sikoni kabaka w�Abamoli, ne Ogi kabaka w�e Basani ne bakabaka bonna ab�e Kanani. 

12   Ensi yaabwe n�agiwaayo ng�obusika, okuba obusika bw�abantu be Isirayiri. 

13   Ayi Mukama, erinnya lyo lya lubeerera, era n�obukulu bwo bumanyibwa emirembe gyonna. 

14   Kubanga Katonda aliggyako abantu be omusango, era alisaasira abaweereza be. 

15   Abamawanga ebifaananyi byonna ebyole bye basinza, ebyakolebwa n�emikono gy�abantu mu ffeeza ne zaabu, 

16   birina emimwa, naye tebyogera; birina amaaso, naye tebiraba; 

17   birina amatu naye tebiwulira; so ne mu kamwa kaabyo temuyitamu mukka. 

18  Ababikola balibifaanana; na buli abyesiga alibifaanana. 

19   Ayi ennyumba ya Isirayiri mutendereze Mukama; mmwe ennyumba ya Alooni mutendereze Mukama. 

20  Mmwe ennyumba ya Leevi mutendereze Mukama; mmwe abatya Mukama mutendereze Mukama. 

21   Mukama ali mu Sayuuni yeebazibwe; yeebazibwe oyo abeera mu Yerusaalemi. Mutendereze Mukama.

