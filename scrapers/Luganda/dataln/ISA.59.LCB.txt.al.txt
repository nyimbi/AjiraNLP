1   Mulabe, omukono gwa Mukama teguyimpawadde n�okuyinza ne gutayinza kulokola, era si muzibe wa matu nti tawulira. 

2   Naye obutali butuukirivu bwammwe bwe bubaawudde ku Katonda wammwe. Ebibi byammwe bye bimukwesezza amaaso ge, n�atawulira. 

3   Kubanga emikono gyammwe gibunye omusaayi n�engalo zammwe zibunye obutali butuukirivu, emimwa gyammwe gyogedde eby�obulimba, n�ennimi zammwe z�ogedde eby�ekko. 

4   Tewali awaaba bya nsonga so tewali awoza mu mazima; Beesiga ensonga ezitaliimu, ne boogera eby�obulimba, ne baleeta emitawaana ne bazaala obulabe. 

5   Baalula amagi ag�essalambwa ne balanga ewuzi za nnabbubi: alya ku magi gaabwe afa n�eryo eriba lyatise livaamu mbalasaasa. 

6   Naye enkwe zaabwe ze bakola tezibayamba, ziri ng�engoye enkole mu wuzi za nnabbubi! Tebasobola kuzeebikka. Emirimu gyabwe mirimu gya kwonoona, n�ebikolwa byabwe bulabe. 

7   Ebigere byabwe byanguyirira bikole ebibi era bapapirira bayiwe omusaayi ogutalina musango. Ebirowoozo byabwe birowoozo bya bubi, n�okuzika n�okuzikiriza bye biba buli we bagenda. 

8   Ekkubo ery�emirembe tebalimanyi wadde okukozesa obwenkanya mu makubo gaabwe. Beekubidde amakubo, tewali n�omu agayitamu afuna emirembe. 

9   Amazima gatuli wala, n�obutuukirivu tetubufunye. Tunoonyezza omusana naye ekizikiza kitwesibyeko, we tusuubira obutangaavu, tutambulidde mu bisiikirize byereere. 

10   Tuwammantawammanta bbugwe ng�abazibe, ne tukwatakwata ng�abatalina maaso; twesittala mu ttuntu ng�ekiro mu abo abalina amaanyi ne tuba ng�abafu. 

11   Ffenna tuwuluguma ng�eddubu ne tusinda nga bukaamukuukulu. Tusuubira okuggyibwa mu kunyigirizibwa naye nga bwereere, n�obulokozi butuliwala. 

12   Kubanga ebisobyo byaffe bingi mu maaso go era ebibi byaffe bitulumiriza, kubanga ebisobyo byaffe biri naffe, era tumanyi obutali butuukirivu bwaffe; 

13   obujeemu n�enkwe eri Mukama era n�okulekeraawo okugoberera Katonda waffe. Okutegeka obwediimo n�okunyigiriza, okwogera eby�obulimba n�emitima gyaffe bye girowoozezza. 

14   Obwenkanya buddiridde n�obutuukirivu ne bubeera wala. Amazima geesitalidde mu luguudo, n�obwesimbu tebuyinza kuyingira. 

15   Tewali w�oyinza kusanga mazima, era oyo ava ku kibi asuulibwa. Mukama yakiraba n�atasanyuka kubanga tewaali bwenkanya. 

16   N�alaba nga tewali muntu, ne yennyamira nti tewali muntu ayinza kudduukirira. Noolwekyo kwe kusalawo okukozesa omukono gwe ye kennyini okuleeta obulokozi n�obutuukirivu bwe okuwangula. 

17   Yayambala obutuukirivu bwe ng�eky�omu kifuba, era n�enkuufiira ey�obulokozi ku mutwe gwe; n�ateekako ebyambalo by�okuwoolera eggwanga era n�ayambala obunyiikivu ng�omunagiro. 

18   Ng�ebikolwa byabwe bwe biri bwalisasula ekiruyi ku balabe be, n�abamukyawa alibawa empeera yaabwe, n�abo abali ewala mu bizinga abasasule. 

19   Noolwekyo balitya erinnya lya Mukama okuva ebugwanjuba, n�ekitiibwa kye okuva ebuvanjuba, kubanga alijja ng�omugga ogukulukuta n�amaanyi, omukka gwa Mukama gwe gutwala. 

20   “Era Omununuzi alijja mu Sayuuni, eri abo abeenenya ebibi byabwe mu Yakobo,” bw�ayogera Mukama. 

21   “Era, eno y�endagaano yange gye nkola nabo,” bw�ayogera Mukama. “Omwoyo wange ali ku ggwe era n�ebigambo byange bye ntadde mu kamwa ko, tebiivenga mu kamwa ko, oba mu kamwa k�abaana bo, wadde mu kamwa k�abaana b�abaana bo, okuva kaakano okutuusa emirembe n�emirembe,” bw�ayogera Mukama.

