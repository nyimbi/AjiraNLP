1   Kabaka Nebukadduneeza n�alangirira eri abantu, n�amawanga n�abantu ab�ennimi eza buli ngeri, mu nsi yonna bw�ati nti: Emirembe gibeere nammwe! 

2   Lye ssanyu lyange okubategeeza ku bigambo eby�amagero era ebikulu Katonda Ali Waggulu Ennyo byankoledde. 

3   Obubonero bwe nga bukulu, n�eby�amagero bye nga byewuunyisa! Obwakabaka bwe bwa mirembe na mirembe; N�okufuga kwe tekuliggwaawo. 

4   Nze Nebukadduneeza, nnali mpumulidde mu maka gange wakati mu bugagga nga mpumuliddeko mu lubiri lwange. 

5  Ne ndoota ekirooto ekyantiisa; bwe nnali nga ngalamidde ku kitanda kyange, ne ndaba ebifaananyi mu kwolesebwa, ebyantiisa. 

6  Kyennava ndagira abasajja bonna abagezigezi ab�e Babulooni baleetebwe mu maaso gange bantegeeze amakulu g�ekirooto. 

7  Abalogo, n�abafumu, n�Abakaludaaya, n�abalaguzi ne bajja, ne mbategeeza ekirooto, naye ne balemwa okuntegeeza amakulu gaakyo. 

8  Naye oluvannyuma Danyeri gwe natuuma Berutesazza ng�erinnya lya katonda wange bwe liri, era nga n�omwoyo ogwa bakatonda abatukuvu guli mu ye, n�ajja mu maaso gange ne mutegeeza ekirooto. 

9   Ne mugamba nti, “Berutesazza, omukulu w�abafumu, mmanyi ng�omwoyo ogwa bakatonda abatukuvu guli mu ggwe, so tewali kigambo eky�ekyama ekikuzibuwalira. Ntegeeza ekirooto kyange, n�amakulu gaakyo. 

10  Kuno kwe kwolesebwa kwe nafunye nga ngalamidde ku kitanda kyange; nalabye omuti wakati mu nsi, nga muwanvu nnyo nnyini. 

11  Omuti ne gukula ne guba gwa maanyi, n�entikko yaagwo n�etuuka ku ggulu era nga gulengerwa okuva ku nkomerero y�ensi zonna. 

12  Ebikoola byagwo byali birungi okutunulako, n�ebibala byagwo nga bingi, era nga gulina emmere emala bonna. Ensolo enkambwe ez�omu nsiko zaatuulanga mu kisiikirize kyagwo, n�ennyonyi ez�omu bbanga zaatuulanga ku matabi gaagwo, na buli kiramu kyonna kyalisibwanga.” 

13   “Awo mu kiseera ekyo nga ngalamidde ku kitanda kyange, mu kwolesebwa, ne ndaba omubaka omutukuvu ng�ava mu ggulu. 

14  N�ayogerera mu ddoboozi ery�omwanguka nti, ‘Tema omuti, otemeko n�amatabi gaagwo; okunkumule amalagala gaagwo, osaasaanye n�ebibala byagwo, n�ennyonyi zibuuke zive ku matabi gaagwo. 

15  Naye ekikonge ky�ekikolo kyagwo kireke mu ttaka, nga kiriko ekyuma ekisiba n�ekikomo, mu muddo omuto ku ttale. “ ‘Muleke abisiwale n�omusulo ogw�omu ggulu, era muleke agabanire wamu omuddo, n�ensolo ez�omu nsiko. 

16  Era n�amagezi ge ag�obuntu gakyusibwe, afuuke ng�ensolo enkambwe ey�omu nsiko okumala emyaka musanvu. 

17   “ ‘Omusango ogwo gulangiriddwa ababaka, abatukuvu be baasanguza ekisaliddwawo, abalamu balyoke bategeere ng�Oyo Ali Waggulu Ennyo y�afuga obwakabaka bw�abantu, era abuwa buli gw�asiima, era alonda abantu abasemberayo ddala okuba aba wansi okubafuga.’ ” 

18   “Ekyo kye kirooto, nze Kabaka Nebukadduneeza kye naloose. Kaakano ggwe Berutesazza, ntegeeza amakulu gaakyo kubanga tewali n�omu ku basajja abagezigezi mu bwakabaka bwange ayinza okuntegeeza amakulu gaakyo. Naye ggwe oyinza, kubanga omwoyo ogwa bakatonda abatukuvu guli mu ggwe.” Danyeri Avvuunula Ekirooto 

19   Awo Danyeri eyayitibwanga Berutesazza n�atawanyizibwa mu mutima okumala akabanga, ne yeeraliikirira. Kabaka n�amugamba nti, “Berutesazza, ekirooto n�amakulu gaakyo bireme okukweraliikiriza.” Berutesazza n�addamu nti, “Mukama wange, ekirooto kibe nga kyogera ku abo abakukyawa, n�amakulu gaakyo gabe nga googera ku balabe bo! 

20  Omuti gwe walaba, ogwakula ne guba gwa maanyi, ogwawanvuwa ne gutuuka ku ggulu, nga gulabibwa ensi yonna, 

21  ogwaliko amalagala amalungi n�ebibala byagwo nga bingi nnyo, era nga guliko n�emmere emala bonna, nga n�ensolo ez�omu nsiko zituula mu kisiikirize kyagwo, nga n�ennyonyi ez�omu bbanga zisiisira ku matabi gaagwo, 

22  ye ggwe, ayi kabaka! Okuze n�oba mukulu era n�oba w�amaanyi; n�obukulu bwo bweyongedde ne butuuka ku ggulu, n�obuyinza bwo butuuse ku nkomerero y�ensi.” 

23   “Ggwe ayi kabaka walabye omubaka, era omutukuvu ng�akka okuva mu ggulu, n�ayogera nti, ‘Tema omuti oguzikirize, naye ekikonge ky�ekikolo kyagwo kireke mu ttaka ng�okisibye n�ekyuma n�ekikomo mu muddo omuto ogw�oku ttale; era muleke abisiwazibwe omusulo ogw�omu ggulu, n�omugabo gwe gubeere n�ensolo enkambwe ez�omu nsiko, emyaka musanvu.’ ” 

24   “Gano ge makulu, ayi kabaka, era lino lye tteeka Oyo Ali Waggulu Ennyo ly�alangiriridde mukama wange kabaka. 

25  Oligobebwa okuva mu bantu era olibeera n�ensolo ez�omu nsiko; olirya omuddo ng�ente, era olibisiwala okumala emyaka musanvu okutuusa lw�olitegeera ng�Oyo Ali Waggulu Ennyo y�afuga obwakabaka bw�abantu, era abugabira buli gw�asiima. 

26  Ekiragiro eky�okuleka ekikonge ky�ekikolo ky�omuti, amakulu gaakyo ge gano: obwakabaka bwo bulikuddizibwa bw�olitegeera ng�eggulu lye lifuga. 

27  Noolwekyo, ayi kabaka nteesa nti; weetoowaze olekeyo ebibi byo okole eby�obutuukirivu, era n�ebikolwa byo ebitali bya butuukirivu obireke obeere wa kisa eri abanyigirizibwa, olyoke ofuuke mugagga okusinga nga bw�oli kaakano.” Ekirooto Kituukirira 

28   Ebyo byonna byatuukirira ku Kabaka Nebukadduneeza. 

29  Bwe wayitawo emyezi kkumi n�ebiri, kabaka yali atambulira ku kasolya k�olubiri lwe olwa Babulooni, 

30  n�ayogera nti, “Ono si ye Babulooni omukulu gwe nazimba n�amaanyi gange amangi okuba ekibuga ekikulu eky�ekitiibwa eky�obwakabaka bwange?” 

31   Awo bwe yali ng�akyayogera, eddoboozi ne liva mu ggulu nga ligamba nti, “Kuno kwe kulangirira okukukwatako Kabaka Nebukadduneeza: obwakabaka bwo bukuggyiddwako. 

32  Oligobebwa mu bantu era olibeera n�ensolo okumala emyaka musanvu okutuusa lw�olitegeera ng�Oyo Ali Waggulu ennyo y�afuga obwakabaka obw�abantu era abuwa buli gw�asiima.” 

33   Amangwago ebyayogerwa ku Nebukadduneeza ne bituukirira. N�agobebwa mu bantu era n�alya omuddo ng�ente. Omubiri gwe ne gutoba omusulo ogw�omu ggulu okutuusa enviiri ze lwe zaakula ng�ebyoya by�empungu n�enjala ze ng�enjala z�ennyonyi. 

34   Oluvannyuma lw�ebbanga eryo, nze, Nebukadduneeza, ne nnyimusa amaaso gange eri eggulu, amagezi gange ne gakomawo. Ne ntendereza Oyo Ali Waggulu Ennyo, ne muwa ekitiibwa ne mugulumiza oyo abeera omulamu emirembe n�emirembe. Okufuga kwe tekuliggwaawo, n�obwakabaka bwe bwa mirembe na mirembe. 

35   Abantu bonna ab�oku nsi abalaba nga si kintu, eggye ery�omu ggulu n�abantu ab�oku nsi abayisa nga bw�asiima. Tewali ayinza okumuziyiza, newaakubadde okumubuuza nti, “Okola ki?” 

36   Mu kiseera kyekimu okutegeera kwange ne kukomawo, n�ekitiibwa n�obuyinza obw�obwakabaka bwange ne bunzirira. Abawi b�amagezi bange n�abakungu bange ne bannoonya, ne banziriza entebe yange ey�obwakabaka ne nnyongerwako obukulu bungi okusinga ne bwe nalina. 

37  Kale nze Nebukadduneeza kyennaava mmutendereza era ne mmuwa ekitiibwa ne mmugulumiza Kabaka ow�eggulu, kubanga emirimu gye gyonna gya mazima n�amakubo ge ga nsonga, n�abo ab�amalala abakkakkanya.

