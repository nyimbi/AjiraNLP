1   Awo mu kibuga Kayisaliya mwalimu omusajja omuserikale, erinnya lye Koluneeriyo, eyakuliranga ekitongole ky�abaserikale ekikumi ekyayitibwanga Ekitaliano. 

2  Yali ayagala nnyo Katonda era ng�amusaamu nnyo ekitiibwa, ye n�ab�omu maka ge bonna, ng�agabira nnyo abaavu, era ng�asaba Katonda bulijjo. 

3  Lwali lumu ku ssaawa nga mwenda ez�olweggulo, n�ayolesebwa, n�alabira ddala malayika wa Katonda ng�ajja gy�ali, n�amuyita nti, “Koluneeriyo!” 

4   Koluneeriyo n�amutunuulira enkaliriza ng�atidde nnyo. N�amubuuza nti, “Mukama wange, ogamba ki?” Malayika n�amuddamu nti, “Katonda awulidde okusaba kwo era alabye nga bw�ogabira abaavu bw�atyo n�akujjukira. 

5  Kale nno, tuma basajja bo e Yopa bakimeyo omuntu erinnya lye Simooni era ayitibwa Peetero ajje akukyalire. 

6  Abeera wa Simooni omuwazi w�amaliba, era enju ye eri ku lubalama lw�ennyanja.” 

7  Malayika yali yaakagenda, Koluneeriyo n�ayita abaweereza be babiri n�omuserikale atya Katonda, omu ku baweereza, 

8  n�abannyonnyola byonna ebibaddewo, n�abatuma e Yopa. Peetero Alabikirwa 

9   Ku lunaku olwaddirira bwe baali basemberera ekibuga, essaawa zaali ziwera nga mukaaga ez�omu ttuntu, Peetero n�alinnya waggulu ku kasolya k�ennyumba akaali akatereevu, okusaba. 

10  Yali ali eyo enjala n�emuluma, naye bwe baali bamuteekerateekera ekyokulya embeera ye n�ewaanyisibwa n�ayolesebwa. 

11  N�alaba eggulu nga libikkuse, ekintu ekifaanana ng�essuuka ennene ennyo, nga kinywezebbwa ku nsonda zaakyo ennya, nga kikka wansi ku ttaka. 

12  Kyalimu ebisolo ebirina amagulu ana byonna, n�ebyewalula byonna eby�oku nsi n�ennyonyi zonna ez�omu bbanga. 

13  Awo n�awulira eddoboozi nga ligamba nti, “Peetero, situka osale, olye!” 

14   Peetero n�addamu nti, “Nedda, Mukama wange, kubanga siryanga ku kintu kya muzizo oba ekitali kirongoofu.” 

15   Eddoboozi ne liddamu okwogera naye omulundi ogwokubiri nti, “Ekyo Katonda ky�amaze okulongoosa tokiyitanga ekitali kirongoofu.” 

16  Ne kiba bwe kityo emirundi esatu, amangwago ekintu ekyo ekiri ng�essuuka ne kizzibwayo mu ggulu. 

17   Peetero n�abeera awo ng�asamaaliridde. Ne yeebuuza amakulu g�okwolesebwa okwo, ne yeebuuza ne ky�asaana okukola, byonna nga bimusobedde. Mu kiseera ekyo ababaka abaatumibwa Koluneeriyo, ennyumba baali baakagizuula era nga bayimiridde wabweru ku luggi 

18  nga babuuza obanga awo Simooni ayitibwa Peetero we yabeeranga. 

19   Awo Peetero bwe yali ng�akyebuuza eby�okwolesebwa okwo, Mwoyo Mutukuvu n�amugamba nti, “Laba, abasajja basatu bakunoonya. 

20  Situka okke wansi ogende nabo awatali kulwa kubanga nze mbatumye.” 

21  Bw�atyo Peetero n�akka wansi, n�agamba abasajja abaatumibwa nti, “Ye nze gwe munoonya. Kiki ekibaleese?” 

22   Ne bamuddamu nti, “Koluneeriyo omukulu w�ekitongole y�atutumye. Musajja mwegendereza, atya Katonda era Abayudaaya bonna bamussaamu ekitiibwa. Yalabikirwa malayika wa Katonda n�amugamba akuyite ojje mu nnyumba ye omutegeeze Katonda by�ayagala akole.” 

23  Awo Peetero n�abayingiza mu nnyumba ne basulawo ekiro ekyo. Enkeera n�agenda n�abo ng�awerekerwako abooluganda abamu ab�omu Yopa. Peetero mu maka ga Koluneeriyo 

24   Ku lunaku olwaddirira Peetero n�atuuka e Kayisaliya. Yasanga Koluneeriyo amulindiridde, ng�ali ne baganda be ne mikwano gye be yayita balabe Peetero. 

25  Peetero bwe yayingira mu nnyumba, Koluneeriyo n�agwa wansi mu maaso ge n�amusinza. 

26  Naye Peetero n�amuyimusa n�amugamba nti, “Golokoka! Nange ndi muntu buntu.” 

27  N�agolokoka ne boogeramu, ne bayingira munda mu kisenge abalala bangi mwe baali bakuŋŋaanidde. 

28  Awo Peetero n�abagamba nti, “Mumanyi nga mu mateeka gaffe ag�Ekiyudaaya, ffe tetuyingira mu maka g�Abamawanga. Naye Katonda yandaze mu kwolesebwa nga sisaanira kuddayo kuyisa muntu yenna ng�atali mulongoofu. 

29  Noolwekyo olwantumira nange ne nsitukiramu. Kale, ompitidde nsonga ki?” 

30   Awo Koluneeriyo n�addamu nti, “Ennaku nnya eziyise, nnali mu nnyumba yange nga nsaba mu ssaawa nga bwe ziti omwenda ez�olweggulo. Amangwago omusajja n�ayimirira mu maaso gange ng�ayambadde engoye ezitemagana. 

31  N�aŋŋamba nti, ‘Koluneeriyo, Katonda awulidde okusaba kwo, era ajjukidde ebirabo byo by�ogabira abaavu. 

32  Kale nno, tuma e Yopa, oyite Simooni ayitibwa Peetero, eyakyala mu maka ga Simooni omuwazi w�amaliba ali ku lubalama lw�ennyanja.’ 

33  Bwe ntyo ne nkutumira mangu, era naawe n�okola bulungi n�ojjirawo. Kaakano ffenna tuli wano mu maaso ga Katonda nga tulindirira okuwulira ky�akutumye okutubuulira!” 

34   Awo Peetero n�agamba nti, “Kaakano ntegeeredde ddala nga Katonda tasosola mu bantu, 

35  wabula ayaniriza abantu bonna ab�omu mawanga gonna kasita baba nga bamutya era nga bakola by�asiima. 

36  Kino kye kigambo kye yaweereza abaana ba Isirayiri ng�ababuulira emirembe mu Yesu Kristo, Mukama wa bonna. 

37  Mumanyi ebyabaawo mu Buyudaaya mwonna okusookera mu Ggaliraaya oluvannyuma lw�okubatizibwa Yokaana kwe yabuulira. 

38  Era mumanyi bulungi Yesu Omunnazaaleesi nga Katonda bwe yamufukako amafuta ne Mwoyo Mutukuvu n�amaanyi, eyatambula ng�agenda akola ebirungi, ng�awonya abaanyigirizibwanga Setaani, kubanga Katonda yali naye.” 

39   “Ffe bajulirwa ab�ebyo byonna bye yakola mu nsi y�Abayudaaya ne mu Yerusaalemi, gye yattirwa ku muti. 

40  Oyo Katonda yamuzuukiza ku lunaku olwokusatu era n�amulaga eri abantu. 

41  Teyalabibwa bantu bonna, wabula abajulirwa Katonda be yali amaze okulonda, be baffe abaalya naye, ne tunywa naye ng�amaze okuzuukira mu bafu. 

42  N�atutuma okubuulira abantu Enjiri nga tujulira nti Yesu y�oyo, Katonda gwe yalonda okubeera omulamuzi w�abantu bonna, abalamu n�abafu. 

43  Era ne bannabbi bonna bamuweera obujulirwa nti Buli amukkiriza asonyiyibwa ebibi mu linnya lye.” 

44   Awo Peetero bwe yali akyayogera ebigambo ebyo, Mwoyo Mutukuvu n�akka ku abo bonna abali bawuliriza ekigambo! 

45  Abakkiriza abakomole bangi abaawerekera ku Peetero ne beewuunya nnyo okulaba ng�ekirabo kya Mwoyo Mutukuvu kifukibbwa ne ku baamawanga. 

46  Kubanga baabawulira nga boogera mu nnimi endala nga batendereza Katonda. Awo Peetero n�agamba nti, 

47  “Waliwo ayinza okuziyiza abantu bano okubatizibwa n�amazzi abafunye Mwoyo Mutukuvu nga ffe bwe twamufuna?” 

48  Bw�atyo n�alagira babatizibwe mu linnya lya Yesu Kristo. Ne basaba Peetero agira abeera nabo okumala ennaku ntonotono.

