1   Twategeezebwa nga mu mmwe mulimu obwenzi, ate obwenzi obutali na mu baamawanga, kubanga omuntu atwala muka kitaawe n�amufuula mukazi we. 

2  Mwekuluntazizza mu kifo ky�okwewombeeka. Oyo akola ekikolwa ng�ekyo eky�okwekuluntaza, tasaanye kuggyibwamu mu mmwe? 

3  Nze newaakubadde nga siri eyo nammwe mu mubiri, naye nga bwe ndi nammwe mu mwoyo, omuntu eyakola ekyo mmaze okumusalira omusango okumusinga. 

4  Mu linnya lya Mukama waffe Yesu, mukuŋŋaane nga nange ndi nammwe mu mwoyo n�amaanyi ga Mukama waffe Yesu nga gali nammwe. 

5  Omuntu ng�oyo mumuweeyo eri Setaani omubiri gwe guzikirizibwe, omwoyo gwe gulyoke gulokolebwe ku lunaku lwa Mukama waffe. 

6   Okwenyumiriza kwammwe si kulungi. Temumanyi ng�ekizimbulukusa ekitono kizimbulukusa ekitole kyonna? 

7  Muggyeemu ekizimbulukusa eky�edda, mulyoke mubeere ekitole ekiggya, nga temuliimu kizimbulukusa; kubanga Kristo ye ndiga eyaweebwayo ng�ekiweebwayo eky�Okuyitako ku lwaffe. 

8  Noolwekyo tulye embaga si na kizimbulukusa eky�edda, newaakubadde ekizimbulukusa eky�ettima n�ekibi, naye tugirye n�omugaati ogutaliimu kizimbulukusa nga gulimu obulongoofu n�amazima. 

9   Mbawandiikira nga mbalabula obutegattanga na benzi, 

10  so si okwewala abenzi ab�ensi eno, oba aboomululu, oba abakumpanya, oba abasinza bakatonda abalala, kubanga kyandibagwanidde mmwe okuva mu nsi. 

11  Naye kaakano mbawandiikira nga mbategeeza nti Mwewale omuntu yenna ayitibwa owooluganda ng�ate mwenzi, owoomululu, asinza bakatonda abalala, oba omuvumi, oba omutamiivu oba omukumpanya. Ab�engeri eyo n�okulya temulyanga nabo. 

12   Kale nze nfaayo ki okusalira ab�ebweru omusango? Lwaki sisalira abo abali mu mmwe? 

13  Naye ab�ebweru Katonda ye abasalira. Omubi oyo ali mu mmwe mumuggyeemu.

