1   Ayi Katonda wange gwe ntendereza, tonsiriikirira. 

2   Kubanga abantu abakola ebibi era abalimba, banjogeddeko eby�obulimba. 

3   Banfukumulidde ebigambo eby�obukyayi, ne bannumbagana awatali nsonga. 

4   Bwe mbalaga omukwano, bo bandaga bukyayi; kyokka nze mbasabira. 

5   Bwe mbakolera ebirungi bo bansasulamu bibi; bwe mbalaga okwagala bo bankyawa bukyayi. 

6   Mumulabire omuntu omukozi w�ebibi amwolekere; wabeewo amuwawaabira; 

7   Bwe banaawoza, omusango gumusinge; n�okusaba kwe kufuuke kwonoona. 

8   Aleme kuwangaala; omuntu omulala amusikire. 

9   Abaana be basigalire awo nga tebaliiko kitaabwe, ne mukyala we afuuke nnamwandu. 

10   Abaana be bataataaganenga nga bagenda basabiriza; bagobebwe ne mu bifulukwa mwe basula. 

11   Amubanja ajje awambe ebibye byonna; n�abagwira bamunyageko ebintu bye byonna bye yakolerera. 

12   Waleme kubaawo amusaasira, wadde akolera abaana be ebyekisa. 

13   Ezzadde lye lizikirizibwe, n�amannya g�abazzukulu be gasangulwe mu ago ag�omu mulembe oguliddirira. 

14   Mukama ajjukirenga ebyonoono bya bakadde be; n�ekibi kya nnyina kireme kwerabirwanga. 

15   Mukama ajjukirenga ebyonoono byabwe bulijjo, n�ensi ebeerabirire ddala. 

16   Kubanga talowoozangako kukolera muntu yenna kya kisa; naye yayigganyanga abaavu, n�abeetaaga, n�abanakuwavu n�abatuusa ne ku kufa. 

17   Yayagalanga nnyo okukolima; kale ebikolimo bimwefuulire. Teyayagalanga mikisa; kale gimwesambire ddala! 

18   Yeeteekako okukolima ng�ekyambalo, ne kumutobya ng�amazzi, ne kuyingira mu magumba ge ng�amafuta. 

19   Kubeerenga ng�ekyambalo ky�ayambadde, era ng�olukoba lwe yeesibye emirembe gyonna. 

20   Ebyo byonna y�eba ebeera empeera, Mukama gy�awa abo abandoopaloopa, era abanjogerako eby�akabi ebyereere. 

21   Naye ggwe, Ayi Mukama Katonda wange, nnwanirira olw�erinnya lyo; era omponye olw�okwagala kwo okulungi okutaggwaawo. 

22  Kubanga ndi mwavu era ali mu kwetaaga, n�omutima gwange gunyolwa nnyo. 

23   Sikyaliwo, ndi ng�ekisiikirize eky�akawungeezi; mmansuddwa eri ng�enzige. 

24   Amaviivi gange ganafuye olw�okusiiba; omubiri gwange gukozze ne guggwaamu ensa. 

25   Abandoopaloopa bansekerera; bwe bandaba nga banyeenyeza omutwe. 

26   Mbeera, Ayi Mukama Katonda wange! Ondokole ng�okwagala kwo okutaggwaawo bwe kuli. 

27   Baleke bategeere nti Ggwe okikoze, n�omukono gwo Ayi Mukama. 

28   Balikoma, naye ggwe olimpa omukisa! Leka abannumbagana baswale, naye nze omuddu wo nga nsanyuka! 

29   Abandoopa baswazibwe, n�ensonyi zaabwe zibabuzeeko obwekyusizo. 

30   Nneebazanga Mukama n�akamwa kange; nnaamutenderezanga wakati mu kibiina ekinene. 

31   Kubanga alwanirira omunaku ali mu kwetaaga, n�amuwonya abo abaagala afe.

