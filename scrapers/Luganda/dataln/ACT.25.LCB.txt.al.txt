1   Fesuto yamala ennaku ssatu mu Kayisaliya ng�azze okutandika emirimu gye emiggya, n�asitula okugenda e Yerusaalemi. 

2  Bwe yali ali eyo, bakabona abakulu n�abakulembeze b�Abayudaaya ne bamutegeeza bye baali bavunaana Pawulo. 

3  Ne bamwegayirira abayambe atumye Pawulo aleetebwe mu Yerusaalemi, kubanga baali bategeka bamuttire mu kkubo. 

4  Naye Fesuto n�abaddamu nti, “Nga Pawulo bw�ali mu Kayisaliya, ate nga nange nzija kuddayo mu nnaku ntono, 

5  abakulembeze mu nsonga ezo tugende nabo nga nzirayo.” Obanga waliwo omusango Pawulo gw�azizza baguleete mu mbuga z�amateeka awozesebwe. 

6   Oluvannyuma lw�ennaku nga munaana oba kkumi, Fesuto n�aserengeta mu Kayisaliya, era bwe yatuuka, enkeera n�alagira Pawulo aleetebwe mu mbuga z�amateeka. 

7  Awo Pawulo bwe yaleetebwa, Abayudaaya abaava e Yerusaalemi ne baleeta emisango mingi egy�amaanyi bamuvunaane kyokka nga tebayinza kulaga bukakafu bwagyo. 

8  Pawulo n�awoza ng�agamba nti, “Simenyanga mateeka ga Kiyudaaya n�akamu, era siyonoonanga Yeekaalu, so sijeemeranga Kayisaali.” 

9  Fesuto, olw�okwagala okusanyusa Abayudaaya, n�abuuza Pawulo nti, “Oyagala okugenda e Yerusaalemi gy�oba owoleza emisango gino mu maaso gange?” 

10   Awo Pawulo n�addamu nti, “Kaakano nyimiridde mu maaso g�embuga ya Kayisaali era we nteekwa okuwozesebwa. Naawe omanyidde ddala bulungi nga bwe sirina musango gwonna gwe nazza ku Bayudaaya. 

11  Naye obanga waliwo omusango gwe nazza, ne gunsaanyiza okufa, nange sigaana kufa! Naye obanga siriiko musango, ng�emisango gyonna Abayudaaya bano gye bankakaatikako gya bulimba bwereere, ggwe tolina kw�osinziira wadde omuntu omulala yenna, okumpaayo gye bali okunzita. Njulidde eri Kayisaali.” 

12  Fesuto, bwe yamala okuteesaamu n�abamuwa amagezi, n�addamu nti, “Nga bw�ojulidde ewa Kayisaali, kale, onootwalibwa ewa Kayisaali.” Fesuto Yeebuuza ku Kabaka Agulipa 

13   Awo bwe waayitawo ennaku Kabaka Agulipa ne Berenike ne batuuka mu Kayisaliya okukyalira Fesuto. 

14  Ku bugenyi baamalako ennaku nnyingi, era mu bbanga eryo Fesuto n�ategeeza kabaka eby�omusango gwa Pawulo. N�amugamba nti, “Waliwo omusajja wano Ferikisi gwe yaleka mu kkomera nga musibe. 

15  Bwe nnali mu Yerusaalemi, bakabona ne bantegeeza emisango gye baali bamuvunaana, ne bansaba musalire omusango gumusinge era abonerezebwe. 

16  “Ne mbannyonnyola nti Mu mateeka g�Ekiruumi, omuntu tasalirwa musango kumusinga nga tamaze kuwozesebwa n�aweebwa omukisa okuwoza n�abamuwawaabira. 

17  Bwe bajja wano okuwoza omusango ogwo, enkeera ne mpita Pawulo n�ajja mu mbuga z�amateeka. 

18  Naye emisango gye baamuwawaabira si gye gyo gye nnali nsuubira. 

19  Gyali gikwata ku bya ddiini yaabwe, ne ku muntu ayitibwa Yesu eyafa, naye Pawulo gw�ategeeza abantu nti Mulamu! 

20  Ebyo ne binnemesa. Kwe ku mubuuza obanga yandyagadde emisango egyo okugiwoleza mu Yerusaalemi. 

21  Naye Pawulo n�ajulira eri Kayisaali! Bwe ntyo ne mmuzzaayo mu kkomera, nteeketeeke okumuweereza eri Kayisaali.” 

22  Agulipa n�agamba nti, “Nange nandiyagadde okuwulira ku musajja ono by�agamba.” Fesuto n�addamu nti, “Enkya onoomuwulira.” Pawulo mu maaso ga Agulipa 

23  Awo ku lunaku olwaddirira Agulipa ne Berenike ne bayingira n�ekitiibwa kinene nnyo mu kisenge ekinene we batuukira, nga bawerekerwako abaserikale n�abantu abatutumufu mu kibuga. Fesuto n�alagira ne baleeta Pawulo. 

24  Fesuto n�alyoka agamba nti, “Kabaka Agulipa, nammwe mwenna abali wano ono ye musajja, Abayudaaya aba kuno n�abo ab�omu Yerusaalemi, gwe bansabye attibwe! 

25  Nze nga bwe ndaba, talina ky�akoze kimusaanyiza kufa. Naye bwe yajulira eri Kayisaali, nange kwe kusalawo okumuweereza e Ruumi. 

26  Naye bye nnassa mu bbaluwa emutwala eri Kayisaali nange bimbuze, kubanga taliiko musango gwennyini gwe yazza! Kyenvudde muleeta mu maaso gammwe mwenna, n�okusingira ddala gy�oli, Kabaka Agulipa, nga neesiga ng�okuva mu ebyo bye munaamubuuza, naye by�anaddamu, nzija kufunamu bye nnassa mu bbaluwa ya Kayisaali. 

27  Kubanga sirowooza nti Kirungi okuweereza omusibe eri Kayisaali ng�omusango gw�azizza tegunnyonnyose.”

