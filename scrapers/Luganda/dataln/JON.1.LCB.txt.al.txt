1   Awo Mukama n�ayogera ne Yona omwana wa Amittayi ng�agamba 

2  nti, “Situka ogende e Nineeve mu kibuga ekyo ekinene obatuuseeko obubaka buno obubanenya, kubanga ebibi byabwe birinnye eno waggulu ne bintukako.” 

3   Naye Yona n�adduka okuva mu maaso ga Mukama, n�aserengeta okulaga e Talusiisi. N�aserengeta e Yopa gye yasanga ekyombo, n�akirinnya okugenda e Talusiisi. Ng�amaze okusasulira etikiti ye, n�asaabala mu kyombo ekiraga e Talusiisi ng�adduka okuva mu maaso ga Mukama. 

4   Awo Mukama n�aleeta omuyaga ogw�amaanyi ne gukunta ku nnyanja, n�ekyombo Yona mwe yali ne kyagala okusaanawo. 

5  Entiisa ey�amaanyi n�ekwata abalunnyanja bonna, buli omu n�akaabirira katonda we amuyambe, nga bwe basuula n�emigugu egy�ebyamaguzi mu nnyanja bakendeeze ku buzito obwali mu kyombo. Mu kiseera ekyo, Yona yali mu tulo wansi mu ntobo y�ekyombo. 

6  Naye omugoba omukulu ow�ekyombo n�aserengeta gye yali n�amugamba nti, “Oyinza otya okuba nga weebase? Situka okaabirire katonda wo, oboolyawo anaatukwatirwa ekisa n�atulokola.” 

7   Awo abalunnyanja ne boogeraganya nti, “Mujje tukube obululu, tuvumbule omuntu yennyini avuddeko omutawaana guno.” Ne bakuba obululu, akalulu ne kagwa ku Yona. 

8   Abalunnyanja ne babuuza Yona nti, “Tubuulire, lwaki otuleetedde akabi akafaanana bwe kati, kiki ky�okoze? Okola mulimu ki? Ova wa era oli wa nsi ki, n�abantu bo be b�ani?” 

9   Yona n�agamba nti, “Ndi Mwebbulaniya; era nsinza Mukama, Katonda w�eggulu eyakola eggulu n�ensi.” 

10  Awo ne batya nnyo ne babuuza nti, “Kiki kino ky�otukoze?” Kubanga baali bategedde nti yali adduka mu maaso ga Katonda nga bwe yali amaze okubategeeza. 

11  Awo ne bamugamba nti, “Tukukole tutya ennyanja erongooke?” Kubanga ennyanja yali yeeyongera bweyongezi okufuukuuka. 

12   N�abagamba nti, “Munsitule munsuule mu nnyanja ennyanja eneeteeka, kubanga esiikuuse ku lwange.” 

13   Naye abalunnyanja ne bagezaako nnyo okugoba ku ttale, kyokka ne batayinza, kubanga omuyaga gwagenda gweyongera bweyongezi. 

14  Kyebaava bakaabirira Mukama ng�abagamba nti, “Tukwegayiridde Ayi Mukama, totuleka kufa olw�obulamu bw�omusajja ono, era totuteekako musango olw�omusaayi gwe n�okufa kwe, kubanga oleese omuyaga olw�esonga.” 

15  Awo ne basitula Yona ne bamusuula mu nnyanja eyali eyira. Amangwago omuyaga ne gusirika. 

16  Abasajja ne batya nnyo Mukama, ne bawaayo ekiweebwayo gy�ali ne beeyama obweyamo. 

17   Mukama yateekateeka ekyennyanja ekinene ennyo ne kimira Yona; Yona n�amala mu kyennyanja ekyo ennaku ssatu emisana n�ekiro.

