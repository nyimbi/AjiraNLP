1   Mumuyimbire nnyo n�essanyu Katonda amaanyi gaffe; muyimuse waggulu amaloboozi gammwe eri Katonda wa Yakobo! 

2   Mutandike okuyimba, mukube ebitaasa n�ennanga evuga obulungi ey�enkoba awamu n�entongooli. 

3   Mufuuwe eŋŋombe ng�omwezi gwakaboneka, era mugifuuwe nga gwa ggabogabo, ku lunaku olw�embaga yaffe. 

4   Ekyo kye kiragiro eri Isirayiri, lye tteeka lya Katonda wa Yakobo. 

5   Yaliteekera Yusufu, Katonda bwe yalumba ensi ya Misiri; gye nawulirira olulimi olwannema okutegeera. 

6   Nnamutikkula omugugu okuva ku kibegabega kye; n�emikono gye ne ngiwummuza okusitula ebisero. 

7   Mwankoowoola nga muli mu nnaku ne mbadduukirira ne mbawonya, nabaanukulira mu kubwatuka mu kire; ne mbagezesa ku mazzi ag�e Meriba. 

8   Muwulire, mmwe abantu bange, nga mbalabula. Singa onompuliriza, ggwe Isirayiri! 

9   Temubeeranga na katonda mulala, wadde okuvuunamira katonda omulala yenna. 

10   Nze Mukama Katonda wo, eyakuggya mu nsi y�e Misiri. Yasamya akamwa ko, nange nnaakajjuza. 

11   Naye abantu bange tebampuliriza; Isirayiri teyaŋŋondera. 

12   Nange ne mbawaayo eri obujeemu bw�omutima gwabwe, okugoberera ebyo bye baagala. 

13   Singa abantu bange bampuliriza; singa Isirayiri agondera ebiragiro byange, 

14   mangwago nandirwanyisizza abalabe baabwe, ne mbawangula. 

15   Abo abakyawa Mukama ne beegonza gy�ali; ekibonerezo kyabwe kya mirembe gyonna. 

16   Naye ggwe, Isirayiri, nandikuliisizza eŋŋaano esingira ddala obulungi, ne nkukkusa omubisi gw�enjuki nga guva mu lwazi.

