1  Katonda n�agamba Yakobo nti, “Golokoka oyambuke e Beseri, obeere eyo, ozimbire Katonda ekyoto, eyakulabikira bwe wadduka muganda wo Esawu.” 

2  Awo Yakobo n�agamba ab�omu nnyumba ye ne bonna abaali naye nti, “Muggyeewo bakatonda abalala abali nammwe, mwetukuze mukyuse ebyambalo byammwe, 

3  tulyoke twambuke tugende e Beseri ndyoke nzimbire Katonda ekyoto, Katonda eyanziramu mu nnaku ez�okunakuwala kwange, era abadde nange buli gye ŋŋenze. 

4  Awo ne bawa Yakobo bakatonda abalala bonna be baalina, n�empeta ezaali ku matu gaabwe; Yakobo n�abiziika wansi w�omuvule ogwali okumpi ne Sekemu.” 

5  Bwe baali batambula, entiisa ya Katonda n�egwa ku bibuga ebyali bibeetoolodde, ne batagoberera baana ba Yakobo. 

6  Yakobo n�ajja e Luzi, ye Beseri, ekiri mu nsi ya Kanani, ye n�abantu bonna abaali naye. 

7  N�azimba eyo ekyoto, n�akituuma Erubeeseeri. Kubanga eyo Katonda gye yamweragira bwe yadduka muganda we. 

8  Debola omujjanjabi wa Lebbeeka n�afa n�aziikibwa wansi w�omuvule, wansi wa Beseri kyekyava kiyitibwa Alooninakusi. 

9  Yakobo bwe yava mu Padanalaamu Katonda n�amulabikira, n�amuwa omukisa. 

10  Katonda n�amugamba nti, “Erinnya lyo ggwe Yakobo; tokyaddayo kuyitibwa Yakobo, erinnya lyo linaabanga Isirayiri.” Bwe kityo erinnya lye ne liba Isirayiri. 

11  Katonda n�amugamba nti, “Ndi Katonda Ayinzabyonna: zaala oyale, eggwanga n�enkuyanja y�amawanga biriva mu ggwe, ne bakabaka balisibuka mu ggwe. 

12  Ensi gye nawa Ibulayimu ne Isaaka, ndigikuwa ggwe, era ndigiwa n�ezzadde lyo eririddawo.” 

13  Awo Katonda n�alinnya okuva waali mu kifo we yayogerera naye. 

14  Yakobo n�asimba empagi mu kifo Katonda mwe yayogerera naye, empagi ey�ejjinja; n�agiyiwako ekiweebwayo ekyokunywa, n�ayiwako n�amafuta. 

15  Yakobo ekifo Katonda we yayogerera naye n�akiyita Beseri. 

16  Bwe baava e Beseri, era nga bakyali walako okuva Efulasi, Laakeeri n�alumwa, n�alumwa ddala nnyo. 

17  Bwe yali ng�alumwa bw�atyo omuzaalisa n�amugamba nti, “Totya kubanga kaakano onoofuna omwana omulala owoobulenzi.” 

18  Omwoyo bwe gwali gumuggwaamu ng�afa, n�amutuuma Benoni, naye kitaawe n�amuyita Benyamini. 

19  Awo Laakeeri n�afa n�aziikibwa ku kkubo erigenda Efulasi (ye Besirekemu). 

20  Yakobo n�asimba empagi ku malaalo ge, y�empagi y�amalaalo ga Laakeeri, ekyaliwo n�okutuusa kaakano. 

21  Isirayiri ne yeeyongera okutambula, n�akuba eweema ye, emabega w�omunaala gwa Ederi. 

22  Isirayiri bwe yali ng�ali mu nsi omwo Lewubeeni n�agenda ne yeebaka ne Biira omuweereza wa kitaawe, Isirayiri n�akiwulira. Batabani ba Yakobo baali kkumi n�ababiri. 

23  Batabani ba Leeya baali: Lewubeeni mutabani wa Yakobo omubereberye, ne Simyoni, ne Leevi, ne Yuda, ne Isakaali ne Zebbulooni. 

24  Batabani ba Laakeeri ye: Yusufu ne Benyamini. 

25  Batabani ba Biira, omuweereza wa Laakeeri be ba: Ddaani ne Nafutaali, 

26  Batabani ba Zirupa omuweereza wa Leeya be ba: Gaadi ne Aseri. Bano be batabani ba Yakobo abaamuzaalirwa mu Padanalaamu. Okufa kwa Isaaka 

27  Awo Yakobo n�ajja eri kitaawe Isaaka e Mamule, oba Kiriyasaluba, ye Kebbulooni, Ibulayimu ne Isaaka mwe baatuulanga. 

28  Isaaka yawangaala emyaka kikumi mu kinaana. 

29  Isaaka n�afa ng�akaddiye nnyo n�agenda abantu be gye bagenda, ng�amaze ennaku nnyingi, batabani be Esawu ne Yakobo ne bamuziika.

