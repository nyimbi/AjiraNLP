1   Mu kiseera ekyo Mukama Katonda n�aŋŋamba nti, “Tema mu jjinja ebipande bibiri eby�amayinja ebifaanana nga biri ebyasooka, era obajje n�Essanduuko ey�omuti, olyoke oyambuke gye ndi ku lusozi. 

2  Nzija kuwandiika ku bipande ebyo ebigambo ebyali ku bipande ebyasooka, bye wayasa; olyoke obiteeke mu Ssanduuko.” 

3   Bwe ntyo ne mbajja Essanduuko mu muti ogw�akasiya, ne ntema ne mu jjinja ebipande bibiri eby�amayinja nga bifaanana nga biri ebyasooka, ne ndyoka nyambuka ku lusozi nga nkutte ebipande byombi mu ngalo zange. 

4  Mukama Katonda n�awandiika ku bipande ebyo ebigambo bye yali awandiise ku bipande biri ebyasooka, ge Mateeka Ekkumi ge yali abalangiridde ku lusozi ng�ali wakati mu muliro, ku lunaku lwe mwakuŋŋaanirako. Mukama Katonda n�abinkwasa. 

5  Bwe ntyo ne nkyusa obuwufu ne nzikirira okuva ku lusozi, ebipande ne mbiteeka mu Ssanduuko gye nabajja, nga Mukama Katonda bwe yandagira, ne kaakano mwe biri. 

6   Abaana ba Isirayiri ne batambula okuva e Beeru Beneyaakani ne batuuka e Mosera. Awo Alooni we yafiira era we yaziikibwa. Mutabani we Eriyazaali n�amusikira n�atandika okukola emirimu gya Alooni egy�Obwakabona. 

7  Bwe baava awo ne batambula okutuuka e Gudugoda; bwe baava e Gudugoda ne batuuka e Yotubasa, nga mu nsi eyo mulimu emigga egyali gikulukuta amazzi. 

8  Mu kiseera ekyo Mukama n�ayawula ekika kya Leevi okusitulanga Essanduuko ey�Endagaano ya Mukama, n�okuyimiriranga mu maaso ga Mukama Katonda, n�okwatulanga emikisa gye mu linnya lye, nga bwe bakyakola n�okutuusa leero. 

9  Noolwekyo Abaleevi tebaafuna mugabo wadde ekitundu eky�obusika mu nsi ensuubize nga baganda baabwe ab�ebika ebirala bwe baafuna; kubanga Mukama bwe busika bwabwe, nga Mukama Katonda wo bwe yabagamba. 

10   Nabeerayo ku lusozi ne mmalayo ennaku amakumi ana, emisana n�ekiro, ng�omulundi guli ogwasooka. Ne ku mulundi guno Mukama yampuliriza. Mukama Katonda yali tayagala kukuzikiriza. 

11  Mukama n�aŋŋamba nti, “Genda okulembere abantu, bakwate olugendo lwabwe, bayingire mu nsi gye nalayirira bajjajjaabwe okugibawa, bagyefunire.” Ebikulu Katonda bye Yeetaaga 

12   Kale nno, ggwe Isirayiri, kiki Mukama Katonda wo ky�akwetaagako wabula okutya Mukama Katonda wo, okutambuliranga mu makubo ge gonna, n�okumwagalanga, n�okuweerezanga Mukama Katonda wo n�omutima gwo gwonna n�emmeeme yo yonna, 

13  n�okugonderanga amateeka ga Mukama n�ebiragiro bye, nga bwe nkukuutira leero olw�obulungi bwo? 

14   Laba, Mukama Katonda wo ye nannyini ggulu, era n�eggulu erisinga okuba waggulu ennyo nalyo lirye, n�ensi ne byonna ebigirimu. 

15  Kyokka era Katonda yakwana bajjajjaabo n�abaagala nnyo, ne yeerondera mmwe, bazzukulu baabwe, okubeera ku ntikko y�amawanga gonna nga bwe kiri leero. 

16  Noolwekyo mukomole emitima gyammwe, era mukomye okubeera n�amawagali. 

17  Kubanga Mukama Katonda wammwe ye Katonda wa bakatonda, era ye Mukama w�abakama, ye Katonda omukulu, nannyini buyinza era Katonda atiibwa, atalina kyekubiira, era atalya nguzi. 

18  Bamulekwa abataliiko bakitaabwe, ne bannamwandu, abamalira ensonga zaabwe mu bwenkanya; era ayagala ne bannamawanga abatambuze, ng�abawa emmere n�ebyokwambala. 

19  Kale nno, mwagalenga bannamawanga kubanga nammwe mwaliko bannamawanga mu nsi ey�e Misiri. 

20  Otyanga Mukama Katonda wo era muweerezenga. Munywererengako, era mu linnya lye mw�onoolayiriranga. 

21  Oyo, lye ttendo lyo era ye Katonda wo, eyakukolera ebyamagero ebyo byonna ebikulu ggwe kennyini bye weerabirako n�amaaso go. 

22  Bajjajjaabo bwe baaserengeta e Misiri, bonna awamu baali bawera abantu nsanvu; kaakano Mukama Katonda wo abafudde bangi nnyo ng�emmunyeenye ez�oku ggulu.

