1   Wulira, Ayi Isirayiri. Osemberedde olunaku lw�ojja okusomokerako omugga Yoludaani, oyingire mu nsi omuli amawanga agakusinga obunene, ogyetwalire ogyefunire. Olisangamu ebibuga ebinene ebyebulunguddwa ebigo ebyawanvuwa okutuuka ku ggulu. 

2  Abantu baayo be batabani ba Anaki, ba maanyi era bawanvu. Obamanyi bulungi, era wawulirako dda nga boogerwako nti, “Ani ayinza okwolekera Abanaki?” 

3  Naye kitegeere leero nga Mukama Katonda wo y�akukulembera buli gy�oba olaga yonna, era ng�ali ng�omuliro ogusaanyaawo buli kintu. Ab�amaanyi abo agenda kubasiguukulula abazikirize nga naawe olaba. Noolwekyo ogenda kubagobamu obamalirewo ddala mu kaseera katono, nga Mukama bw�akusuubizza. 

4   Mukama Katonda wo bw�alimala okugobamu amawanga ago gonna nga naawe olaba, teweewaananga nga weeyogerako nti, “Mukama ansobozesezza okuyingira mu nsi muno n�okugifuna olw�obutuukirivu bwange;” songa lwa butali butuukirivu bwa mawanga ago, Mukama kyanaava agagobamu mu maaso go. 

5  Ojja kuyingira mu nsi yaabwe ogitwale, si lwa kubanga oli mutuukirivu, oba omwesigwa; wabula lwa kibi ky�amawanga ago Mukama Katonda wo kyanaava agagoba mu maaso go, atuukirize n�ekisuubizo kye yalayirira bajjajjaabo: Ibulayimu ne Isaaka ne Yakobo. 

6  Osaana okitegeere ng�ensi eno ennungi Mukama Katonda gy�akuwa okugyefunira tagikuwa lwa kubanga oli mutuukirivu; kubanga oli muntu alina ensingo enkakanyavu. Ennyana eya Zaabu 

7   Ojjukiranga, era tosaana kwerabiranga, nga bwe wasunguwaza Mukama Katonda wo ng�oli mu ddungu. Okuviira ddala ku lunaku lwe wava mu nsi ey�e Misiri mubadde mujeemera Mukama n�okutuusa lwe mutuuse mu kifo kino. 

8  Ku lusozi Kolebu mwanyiiza Mukama Katonda, obusungu bwe ne bubuubuuka nnyo n�okwagala n�ayagala okubazikiriza. 

9  Bwe nalinnya ku lusozi okuweebwa ebipande eby�amayinja, nga bye byaliko endagaano Mukama Katonda gye yali alagaanye nammwe, ne mmala ku lusozi ennaku amakumi ana emisana n�ekiro, saalya ku mmere wadde okunywa ku mazzi. 

10  Mukama Katonda n�ampa ebipande bibiri eby�amayinja nga biwandiikiddwako n�engalo ya Katonda. Ku byo kwali kuwandiikiddwako amateeka Mukama ge yali abalangiridde ng�ali ku lusozi wakati mu muliro ku lunaku olwo nga mwenna mukuŋŋaanye. 

11   Ku nkomerero y�ennaku amakumi ana n�ebiro amakumi ana Mukama Katonda n�ampa ebipande ebibiri eby�amayinja nga bye bipande eby�endagaano. 

12  Awo Mukama Katonda n�aŋŋamba nti, “Situka ove mangu wano oserengete, kubanga abantu bo be waggya mu Misiri boonoonye. Beekyusizza mangu ne bava mu kkubo lye nabalagira okutambulirangamu, ne beekolera ekibumbe ekisaanuuse ekitali Katonda.” 

13   Era Mukama Katonda ne yeeyongera n�aŋŋamba nti, “Neetegerezza abantu bano, ne ndaba nga bantu abalina ensingo enkakanyavu, nga ggwanga lya mputtu. 

14  Leka mbazikirize, erinnya ly�eggwanga lyabwe ndisangulewo wansi w�eggulu. Ndikuggyamu eggwanga eddene era ery�amaanyi okusinga eggwanga lyabwe.” 

15   Bwe ntyo ne nkyuka ne nva ku lusozi ne nserengeta, ne ndeka ng�olusozi lwaka omuliro. Ebipande byombi eby�amateeka eby�endagaano nabirina mu mikono gyange gyombi. 

16  Bwe natunula ne ndaba nga mwonoonye mu maaso ga Mukama Katonda wammwe; mwali mwekoledde ekitali Katonda nga mukibumbye okufaanana ng�ennyana; mwali mukyuse mangu okuva mu kkubo Mukama lye yali abalagidde. 

17  Bwe ntyo ne nzirira ebipande byombi bye nnali nkutte mu ngalo zange ne mbikasuka wansi ne byatikirayatikira mu maaso gammwe nga nammwe mulaba. 

18   Ate ne nziramu okweyala wansi awali Mukama Katonda nga bwe nakola olubereberye ku Lusozi Sinaayi, Mukama bwe yali amaliridde okubazikiririza ddala yeefunire eggwanga eddala; ne sirya ku mmere wadde okunywa ku tuzzi okumala ennaku amakumi ana emisana n�ekiro, olw�ekibi kye mwali mukoze, bwe mwakola ebitasaana mu maaso ga Mukama Katonda ne mumusunguwaza. 

19  Ne ntya nnyo olw�obusungu bwa Mukama Katonda n�ekiruyi kye, kubanga yali abasunguwalidde nnyo ng�ayinza n�okubazikiriza. Naye era Mukama n�ampuliriza ne ku mulundi ogwo. 

20  Era Mukama yali asunguwalidde nnyo Alooni nga n�okumuzikiriza ayinza okumuzikiriza. Naye mu kiseera ekyo ne Alooni ne mmusabira nnyo. 

21  Ne nzirira ennyana eyabaleetera okusobya, ne ngyokya mu muliro. Ne ngisekulasekula ne ngisa, n�efuuka olufufugge. Olufufugge olwo ne nduyiwa mu kagga akaali kakulukutira ku lusozi olunene. 

22   Mukama, mwayongera okumusunguwaza bwe mwali e Tabera, n�e Masa, n�e Kiberosu Kataava. 

23   Era Mukama bwe yabasindika okuva e Kadesubanea, yabagamba nti, “Mwambuke mwetwalire ensi gye mbawadde.” Naye ne mujeemera ekiragiro kya Mukama Katonda wammwe. Temwamwesiga wadde okumugondera. 

24  Kasookedde mbamanya, ebbanga eryo lyonna mubadde mujeemera Mukama Katonda. Musa Yeegayirira Mukama ku lwa Isirayiri 

25   Bwe ntyo ne nambaala ku ttaka nga neevuunise mu maaso ga Mukama, okumala ennaku amakumi ana emisana n�ekiro; kubanga Mukama Katonda yali agambye nti ajja kubazikiriza. 

26  Ne nsaba Mukama nti, Ayi Mukama Katonda, bano be bantu bo, era obusika bwo bwennyini, be wanunula n�obaggya mu nsi ey�e Misiri n�omukono gwo ogw�amaanyi. 

27  Nkusaba ojjukire abaddu bo, era abaweereza bo, Ibulayimu, ne Isaaka, ne Yakobo osonyiwe obukakanyavu bw�eggwanga lino, n�obunafu bwalyo n�ebibi byalyo. 

28  Ab�omu nsi mwe watuggya baleme okugamba nti, “Olwokubanga Mukama yali tasobola kubatuusa mu nsi gye yabasuubiza, era olwokubanga yali abakyaye nnyo, kyeyava abaggyayo mu Misiri alyoke abattire mu ddungu.” 

29  Kubanga lino lye ggwanga lyo, be bantu bo ab�obusika bwo, be waggya mu Misiri n�obuyinza bwo obungi, n�omukono gwo ogw�amaanyi.

