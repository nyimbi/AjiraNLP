1   Awo Lekobowaamu bwe yanywera ku bwakabaka, n�aba mugumu, ye ne Isirayiri yonna ne bava ku mateeka ga Mukama. 

2  Mu mwaka ogwokutaano ogw�obufuzi bwa kabaka Lekobowaamu, Sisaki kabaka w�e Misiri n�alumba Yerusaalemi kubanga tebaali beesigwa eri Mukama. 

3  N�ajja n�amagaali lukumi mu bibiri, n�abeebagala embalaasi emitwalo mukaaga, ate n�abaserikale ab�ebigere bangi nnyo: Abalubimu, n�Abasukkiyimu, n�Abaesiyopiya okuva e Misiri. 

4  N�awamba ebibuga ebiriko bbugwe ebya Yuda n�atuuka n�e Yerusaalemi. 

5   Awo Semaaya nnabbi n�agenda eri Lekobowaamu n�eri abakulembeze ba Yuda abaali bakuŋŋaanidde mu Yerusaalemi olw�okutya Sisaki, n�abagamba nti, “Bw�ati bw�ayogera Mukama nti, ‘Mwanvaako, nange kyenvudde mbawaayo mu mukono gwa Sisaki.’ ” 

6   Awo abakulembeze ba Isirayiri, nga bali wamu ne kabaka ne beetoowaza ne boogera nti, “Mukama asala bulungi emisango.” 

7   Awo Mukama bwe yalaba okwetoowaza kwabwe, ekigambo kya Mukama ne kijjira Semaaya nti, “Beetoowazizza noolwekyo siribazikiriza. Ndibalokola, era n�obusungu bwange tebulifukibwa ku Yerusaalemi nga buyita mu mukono gwa Sisaki. 

8  Wabula baliba baddu be, balyoke bategeere enjawulo eriwo wakati w�okumpeereza n�okuweereza bakabaka baamawanga amalala.” 

9   Awo Sisaki kabaka w�e Misiri n�alumba Yerusaalemi n�atwala obugagga obw�omu yeekaalu ya Mukama, n�obugagga obw�omu lubiri lwa kabaka, n�atwala buli kintu kyonna, era n�atwala n�engabo eza zaabu Sulemaani ze yali akoze. 

10  Awo kabaka Lekobowaamu n�akola engabo ez�ekikomo okudda mu kifo kyaziri eza zaabu, n�azikwasa abaduumizi b�abambowa abaakuumanga wankaaki ow�olubiri lwa kabaka. 

11  Buli kabaka bwe yalaganga mu yeekaalu ya Mukama, abakuumi baazeetikkanga nga bamuwerekera, n�oluvannyuma ne bazizaayo mu kisenge ky�abakuumi. 

12   Lekobowaamu bwe yeetoowaza, Mukama n�alekeraawo okumusunguwalira n�atasaanyizibwawo ddala, ne mu Yuda ne mubaamu emirembe. 

13   Kabaka Lekobowaamu ne yeenyweza mu Yerusaalemi, n�afuga nga ye kabaka. Yalina emyaka amakumi ana mu gumu we yafuukira kabaka, era n�afugira emyaka kkumi na musanvu mu Yerusaalemi, ekibuga Mukama kye yalonda mu bika byonna ebya Isirayiri n�ateekamu Erinnya lye. Nnyina erinnya lye ye yali Naama Omwamoni. 

14  Lekobowaamu n�akola ebibi, n�atamalirira kunoonya Mukama mu mutima gwe. 

15   Ebyafaayo ebirala ebyabaawo mu mirembe gya Lekobowaamu okuva ku ntandikwa ye okutuusa ku nkomerero ye, tebyawandiikibwa mu byafaayo bya Semaaya nnabbi n�ebya Iddo omulabi? Ne wabangawo entalo wakati wa Lekobowaamu ne Yerobowaamu. 

16  Awo Lekobowaamu ne yeebakira wamu ne bajjajjaabe, n�aziikibwa mu kibuga kya Dawudi, Abiya mutabani we n�amusikira.

