1   Awo abaana ba Isirayiri bonna okuva ku Ddaani okutuuka ku Beeruseba wamu n�ensi ya Gireyaadi ne bakuŋŋaana mu maaso ga Mukama e Mizupa, nga bali omuntu omu. 

2  Abakulembeze b�abantu bonna mu bika byonna ebya Isirayiri ne batuula mu bifo byabwe mu kuŋŋaaniro ly�abantu ba Katonda, nga bawera abaserikale abaalina ebitala, emitwalo amakumi ana. 

3  Awo abaana ba Benyamini ne bawulira nti Abantu ba Isirayiri bambuse e Mizupa. Abaana ba Isirayiri ne boogera nti, “Ekintu kino eky�ekivve bwe kiti, kyabaawo kitya?” 

4   Omuleevi bba w�omukazi eyattibwa n�addamu nti, “Natuuka e Gibea ekya Benyamini, ne mukazi wange, tusule eyo. 

5  Abasajja ab�e Gibea ne bangolokokerako mu kiro, ne bazingiza ennyumba gye twalimu, ne baagala okunzita. Kyokka ne bakwata mukazi wange ne bamusobyako n�afa. 

6  Kyennava ntwala mukazi wange ne musalaasala, ne mpeereza ebitundu bye mu buli kifo eky�omugabo gwa Isirayiri, kubanga baakola ekikolwa eky�obugwenyufu era eky�ekivve. 

7  Kaakano mmwe abaana ba Isirayiri mwenna, musaleewo eky�okukola.” 

8  Awo abantu bonna ne bagolokoka nga bali omuntu omu, ne boogera nti, “Tewali muntu mu ffe aliddayo ewuwe. Tewali aliddayo mu nnyumba ye. 

9  Naye kaakano ekintu kye tulikola Gibea okumulwanyisa, kwe kumukubira akalulu. 

10  Abantu kkumi ku bantu kikumi okuva mu bika byonna ebya Isirayiri, n�abalala kikumi ku bantu olukumi, n�abalala lukumi ku bantu omutwalo ogumu bagende bafunire eggye ebyetaago. Eggye bwe lirituuka e Gibea eky�e Benyamini balyoke bababonereze ng�ekikolwa kyabwe eby�obugwenyufu bwe kiri, kye baakola mu Isirayiri.” 

11  Awo abantu bonna aba Isirayiri ne bakuŋŋaana ne baba omuntu omu, ne balumba ekibuga. 

12   Ebika bya Isirayiri ne bituma ababaka mu kika kyonna ekya Benyamini, nga babuuza nti, “Kikolwa ki eky�ekivve ekyakolebwa wakati mu mmwe? 

13  Kale kaakano muweeyo abasajja abaana b�ebikolwa ebitali bya butuukirivu abali mu Gibea tubatte, tuggyewo ekibi mu Isirayiri.” Naye abaana ba Benyamini ne bagaana okuwuliriza eddoboozi ly�abaana ba Isirayiri. 

14  Awo abaana ba Benyamini ne bakuŋŋaanira mu Gibea nga bava mu bibuga byonna, bagende balwanyise abaana ba Isirayiri. 

15  Ku lunaku olwo, abaana ba Benyamini ne bavaayo okuva mu bibuga abasajja abalina ebitala emitwalo ebiri mu kakaaga. 

16  Mu bantu abo bonna mwalimu abasajja abalondemu lusanvu abakozesa kkono. Buli omu ku bo yayinzanga okuteeka ejjinja mu nvumuulo ekube oluviiri, n�atasubwa. 

17  Abasajja ba Isirayiri, nga totaddeeko abava mu Benyamini, ne bakuŋŋaana abasajja abalwanyi abasitula ebitala, emitwalo amakumi ana. 

18  Abaana ba Isirayiri ne bagolokoka ne bayambuka e Beseri ne beebuuza ku Katonda nga bagamba nti, “Ani ku ffe alisooka okugenda okulwanyisa abaana ba Benyamini?” Mukama n�abaddamu nti, “Yuda yalisooka.” 

19  Abaana ba Isirayiri ne bagolokoka mu makya ne basiisira okumpi ne Gibea. 

20  Abasajja ba Isirayiri ne bagenda okulwanyisa Benyamini, n�abasajja ba Benyamini ne basimba ennyiriri okulwanyisa abasajja ba Isirayiri e Gibea. 

21  Abaana ba Benyamini ne bava mu Gibea ne batta abasajja ba Isirayiri emitwalo ebiri mu enkumi bbiri mu lutalo ku lunaku olwo. 

22  Naye abantu bazzaamu abasajja ba Isirayiri amaanyi, ne baddayo ne basimba ennyiriri mu kifo mwe baali ku lunaku olwasooka. 

23  Awo abaana ba Isirayiri ne bambuka ne bakaabira Mukama okutuusa akawungeezi. Ne beebuuza ku Mukama nti, “Tuddeyo tulwanyise baganda baffe abaana ba Benyamini?” Mukama n�abaddamu nti, “Mugende mubalwanyise.” 

24  Ku lunaku olwokubiri Abayisirayiri ne basembera okulwanyisa Ababenyamini. 

25  Ababenyamini ne bavaayo ne balumba okuva e Gibea, ne batta abaana ba Isirayiri abalala omutwalo gumu mu kanaana mu lutalo ku lunaku olwo olwokubiri; Abayisirayiri abo bonna baalina ebitala. 

26   Awo abaana ba Isirayiri bonna n�abantu bonna, ne bambuka okulaga e Beseri, ne bakaabira Mukama Katonda ne batuula eyo mu maaso ge ne basiiba olunaku olwo okutuusa akawungeezi, lwe baawaayo ebiweebwayo ebyokebwa n�ebiweebwayo olw�emirembe mu maaso ga Mukama. 

27  Abaana ba Isirayiri ne beebuuza ku Mukama Katonda, kubanga essanduuko ey�endagaano ya Katonda yaliyo mu biro ebyo, 

28  nga Finekaasi mutabani wa Eriyazaali, muzzukulu wa Alooni yaweereza mu maaso ga Mukama Katonda. Ne bamwebuuzaako nga bagamba nti, “Tuddeyo tulumbe baganda baffe abaana ba Benyamini oba tetuddayo?” Mukama n�abaddamu nti, “Mugende kubanga enkya nzija kubagabula mu mukono gwammwe.” 

29   Awo Abayisirayiri ne bateegera ku njuyi zonna eza Gibea. 

30  Ku lunaku olwokusatu abaana ba Isirayiri ne bambuka okulwanyisa abaana ba Benyamini ne basimba ennyiriri nga boolekedde Gibea ng�olulala. 

31  Abaana ba Benyamini ne bavaayo okubalwanyisa ne basikirizibwa okuva mu kibuga, ne batandika okukuba n�okutta ng�olulala, nga bava ku luguudo olumu okudda e Beseri, ne ku lulala oludda e Gibea mu nnimiro. Ne batta abasajja Abayisirayiri ng�amakumi asatu. 

32  Abaana ba Benyamini bwe baagambanga nti, “Tubawangula nga luli bwe kyali ku mulundi ogwasooka,” Abayisirayiri bo ne beeteesa nti, “Tuddeyoko emabega, tubasikirize okubaggya mu kibuga badde mu nguudo.” 

33  Abasajja bonna aba Isirayiri ne bava mu nnyiriri zaabwe mu bifo byabwe, ne badda e Baalutamali. Abayisirayiri abaateega ne bafubutuka okuva mu bifo byabwe mu ttale erya Gibea. 

34  Awo abasajja omutwalo gumu abaalondebwa okuva mu Isirayiri yonna, ne balumba Gibea ne waba okulwana okw�amaanyi, Ababenyamini ne batamanya nti akabi kabajjidde. 

35  Awo Mukama Katonda n�awangula Benyamini mu maaso ga Isirayiri, era ku lunaku olwo abaana ba Isirayiri ne batta Ababenyamini bonna abaalina ebitala, abasajja emitwalo ebiri mu enkumi ttaano mu kikumi. 

36  Abaana ba Benyamini ne balaba nga bakubiddwa. Abasajja ba Isirayiri ne bakolera Ababenyamini ekkubo, nga bo Abayisirayiri beesize abateezi be baali batadde okumpi ne Gibea. 

37  Abaali bateeze ne badduka ne beesogga mu Gibea, ne basaasaana ne batta abaakirimu bonna. 

38  Abasajja ba Isirayiri baali balagaanye n�abaateega nti Abateezi bwe banaanyoosa omukka omungi mu kibuga, 

39  abasajja ba Isirayiri abali mu ddwaniro banaakyuka. Mu kiseera ekyo Ababenyamini baali batanudde okukuba n�okutta abasajja ba Isirayiri ng�amakumi asatu, nga luli olwasooka. Ne bagamba nti, “Ddala ddala tubawangudde nga mu lutalo luli olwasooka.” 

40  Naye omukka bwe gwatandika okunyooka, ekibuga kyonna nga kigya, Ababenyamini ne bakyuka okutunula emabega, laba, ng�ekibuga kyonna kikutte omuliro. 

41  Abasajja ba Isirayiri ne babakyukira. Abasajja ba Benyamini ne batya bwe baalaba ng�akabi kabajjidde. 

42  Kyebaava badduka abasajja ba Isirayiri nga baddukira mu ddungu, kyokka olutalo ne lubayinza. Buli eyadduka okuva mu bibuga n�afiira wamu nabo. 

43  Abayisirayiri ne bazingiza Ababenyamini, ne babagoba okutuukira ddala ku buvanjuba bw�e Gibea we butandikira. 

44  Abasajja abalwanyi abazira Ababenyamini abaafa baali omutwalo gumu mu kanaana. 

45  Ababenyamini bwe baddukira mu ddungu nga boolekedde olwazi lwa Limoni, Abayisirayiri ne batta enkumi ttaano ku bo. Abayisirayiri ne bongera okubagobera ddala okutuuka e Gidomu, era n�eyo ne battirayo abasajja enkumi bbiri. 

46   Bwe batyo Ababenyamini bonna abaafa ku lunaku olwo, baali emitwalo ebiri mu enkumi ttaano, bonna abo nga basajja bazira. 

47  Naye abasajja lukaaga be baddukira mu ddungu okwolekera olwazi lwa Limoni, ne babeera eyo okumala emyezi ena. 

48  Abasajja ba Isirayiri ne bakyuka ne baddayo eri abaana ba Benyamini ne batta buli kintu ekyali mu kibuga, ne batta ensolo, ne batta buli muntu gwe baasanga mu bibuga byonna bye baalaba, ne babikumako omuliro.

