1   Ebyo bwe byaggwa, Yesu n�alabikira nate abayigirizwa be, ku nnyanja ey�e Tiberiya. Yabalabikira bw�ati: 

2  Simooni Peetero, ne Tomasi ayitibwa Didumo, ne Nassanayiri ow�e Kaana eky�e Ggaliraaya, ne batabani ba Zebbedaayo, n�abayigirizwa abalala babiri, bonna baali wamu. 

3  Simooni Peetero n�abagamba nti, “ŋŋenda kuvuba.” Ne bamugamba nti, “Ka tugende ffenna.” Ne bagenda ne basaabala mu lyato. Naye ekiro ekyo kyonna ne batakwasaayo kintu. 

4   Bwe bwali bukya, Yesu n�ayimirira ku lubalama, naye abayigirizwa ne batamutegeera. 

5  Yesu n�ababuuza nti, “Abaana, mukwasizzaayo?” Ne baddamu nti, “Nedda,” 

6  Yesu n�abagamba nti, “Kale musuule akatimba ku luuyi olwa ddyo olw�eryato, mujja ku kukwasa.” Awo ne basuula, naye ne batasobola kukannyulula olw�ebyennyanja ebingi bye baakwasa! 

7   Awo omuyigirizwa oyo Yesu gwe yayagalanga ennyo n�agamba Peetero nti, “Oyo Mukama waffe!” Simooni Peetero bwe yakiwulira ne yeesiba olugoye kubanga yali mu kakutu, ne yeesuula mu mazzi. 

8  Abayigirizwa abalala bo ne bajjira mu lyato nga basika akatimba akaalimu ebyennyanja. Tebaali wala n�olukalu, baali nga mita kyenda. 

9  Awo bwe baatuuka ne basanga omuliro ogw�amanda nga gwaka, nga kuliko ekyennyanja n�omugaati. 

10  Yesu n�abagamba nti, “Muleete ku byennyanja bye muva okukwasa kaakano.” 

11  Awo Simooni Peetero n�agenda n�awalula akatimba n�akatuusa ku lukalu, nga kajjudde ebyennyanja ebinene kikumi mu ataano mu bisatu. Newaakubadde nga byali bingi bwe bityo naye akatimba tekaakutuka. 

12  Yesu n�abagamba nti, “Mujje mulye ekyenkya.” Naye ku bayigirizwa tewaali n�omu yategana ku mubuuza nti, “Ggwe ani?” Kubanga bonna baamanya nti Ye Mukama waffe. 

13  Yesu n�atoola omugaati n�abagabira era n�ebyennyanja n�akola bw�atyo. 

14  Guno gwe mulundi ogwokusatu Yesu gwe yalabikira abayigirizwa be, ng�amaze okuzuukira. Yesu Azzaamu Peetero Amaanyi 

15   Bwe baamala okulya, Yesu n�agamba Peetero nti, “Simooni omwana wa Yokaana, onjagala okusinga bano?” Peetero n�addamu nti, “Ddala, omanyi nga nkwagala nnyo.” Yesu n�amugamba nti, “Kale liisanga abaana b�endiga zange.” 

16  Yesu n�amubuuza omulundi ogwokubiri nti, “Simooni omwana wa Yokaana, ddala onjagala?” Peetero n�addamu nti, “Ddala, Mukama wange, omanyi nga nkwagala.” Yesu n�amugamba nti, “Kale lundanga endiga zange.” 

17  Yesu n�abuuza Peetero omulundi ogwokusatu nti, “Simooni omwana wa Yokaana, onjagala?” Peetero n�anakuwala kubanga Yesu yamubuuza omulundi ogwokusatu nti, “Onjagala?” Peetero n�amuddamu nti, “Mukama wange ggwe omanyi buli kimu, omanyi nga nkwagala.” Yesu n�amugamba nti, “Kale liisanga endiga zange. 

18  Bwe wali ng�okyali muvubuka wasobolanga okukola buli kye wayagalanga era ng�ogenda buli gye weetaaganga naye bw�olikaddiwa oligolola emikono gyo, omuntu omulala n�akusiba n�akutwala gy�otoyagala.” 

19  Ekyo Yesu yakyogera ng�alaga enfa Peetero gy�alifaamu okuweesa Katonda ekitiibwa. Awo n�amugamba nti, “Ngoberera.” 

20  Peetero bwe yakyuka, n�alaba omuyigirizwa oli Yesu gwe yayagalanga ennyo nga naye agoberera. Oyo ye muyigiriza eyagalamira okumpi n�ekifuba kya Yesu nga balya ekyekiro eky�enkomerero, amale abuuze Yesu nti, “Mukama waffe ani agenda okukulyamu olukwe?” 

21  Peetero bwe yamulaba kwe kubuuza Yesu nti, “Mukama wange, ate ono aliba atya?” 

22   Yesu n�amugamba nti, “Bwe njagala abeerawo okutuusa lwe ndikomawo, ofaayo ki? Ggwe goberera Nze.” 

23  Awo ekigambo ekyo ne kibuna mu booluganda nti Omuyigirizwa oyo talifa. Naye Yesu teyagamba nti Omuyigirizwa oyo talifa, wabula yagamba bugambi nti, “Bwe njagala abeerawo okutuusa lwe ndikomawo, ofaayo ki?” 

24  Oyo ye muyigirizwa akakasa bino era ye yabiwandiika. Era tumanyi nga by�ategeeza bya mazima. Ebifundikira 

25   Waliwo n�ebintu ebirala bingi Yesu bye yakola ebitaawandiikibwa. Era singa nabyo byawandiikibwa kinnakimu, ndowooza nga n�ensi zonna tezandigiddemu bitabo ebyandiwandiikiddwa.

