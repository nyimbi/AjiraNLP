1   Awo omuvubuka Samwiri n�aweerezanga mu maaso ga Mukama ng�alabirirwa Eri. Mu biro ebyo ekigambo kya Mukama kyali kya bbula, era nga n�okwolesebwa kwa bbalirirwe. 

2   Mu kiseera ekyo, Eri eyali akaddiye, n�amaaso ge nga gayimbadde, yali awumuddeko mu kisenge kye. 

3  Ettabaaza ya Katonda yali tennazikira nga ne Samwiri yeebase mu yeekaalu ya Mukama ng�aliraanye essanduuko ya Katonda we yali. 

4  Awo Mukama n�akoowoola Samwiri nti, “Samwiri, Samwiri!” N�addamu nti, “Nze nzuuno.” 

5  N�adduka n�agenda ewa Eri n�amugamba nti, “Nze nzuuno, ompise.” Naye Eri n�amuddamu nti, “Sikuyise, ddayo weebake.” 

6  Mukama n�addamu n�amuyita, “Samwiri!” Samwiri n�asituka n�agenda eri Eri, n�amugamba nti, “Nze nzuuno, ompise.” Naye Eri n�amuddamu nti, “Sikuyise, mutabani, ddayo weebake.” 

7   Samwiri yali tannategeera nga Mukama y�amuyita, nga n�ekigambo kya Mukama tekimubikkulirwanga. 

8  Mukama n�addamu n�akoowoola Samwiri omulundi ogwokusatu, Samwiri n�asituka n�agenda eri Eri n�amugamba nti, “Nzuuno, ompise.” Awo Eri n�ategeera nti Mukama y�ayita omuvubuka. 

9  Eri kyeyava agamba Samwiri nti, “Genda weebake, bw�anaddamu okukuyita, oddamu nti, Yogera, Mukama, kubanga omuweereza wo awulira.” Awo Samwiri n�agenda n�agalamira mu kifo kye. 

10   Mukama n�ajja nate, n�amukoowoola ng�olubereberye nti, “Samwiri! Samwiri!” Samwiri n�addamu nti, “Yogera, Ayi Mukama kubanga omuweereza wo awulira.” 

11   Awo Mukama n�agamba Samwiri nti, “Laba, ndikumpi okukola ekigambo mu Isirayiri ekirireetera amatu ga buli muntu alikiwulira okuwaawaala. 

12  Ku lunaku olwo ndituukiriza ebyo byonna bye nnali njogedde ku nnyumba ya Eri. 

13  Namulabula nti Ndibonereza ennyumba ye ennaku zonna, olw�obutali butuukirivu bwa batabani be abavvoola Katonda, n�akimanya naye n�atabaziyiza. 

14  Kyenva ndayirira ennyumba ya Eri nga ŋŋamba nti, ‘Omusango oguli ku nnyumba ya Eri tegulisonyiyibwa na ssaddaaka newaakubadde ekiweebwayo ennaku zonna.’ ” 

15   Samwiri n�addayo n�agalamira okutuusa obudde lwe bwakya, n�aggulawo enzigi ez�ennyumba ya Mukama. N�atya okutegeeza Eri okwolesebwa kwe yafuna, 

16  naye Eri n�amuyita n�amugamba nti, “Samwiri, mwana wange.” N�addamu nti, “Nze nzuuno.” 

17   Eri n�amubuuza nti, “Kiki kye yakugambye? Tokinkisa. Mukama akuleeteko ekibonerezo eky�amaanyi bw�onoobaako ekigambo kyonna ky�onkisizza ku ebyo bye yakugambye.” 

18  Awo Samwiri n�amutegeeza buli kimu, n�atabaako kigambo na kimu kye yamukisa. Eri n�ayogera nti, “Ye Mukama, akole nga bw�asiima.” 

19   Mukama n�abeera wamu ne Samwiri, n�akula. Buli kigambo kye yayogera ku nnyumba ya Eri ne kituukirira. 

20  Isirayiri yenna okuva mu Ddaani okutuuka e Beeruseba ne bategeera nga Samwiri ateekeddwawo okuba nnabbi wa Mukama. 

21  Mukama ne yeeyongeranga okweyolekera Samwiri mu Siiro.

