1   Samwiri bwe yakaddiwa, n�alonda batabani be okuba abalamuzi ba Isirayiri. 

2  Erinnya lya mutabani we omukulu ye yali Yoweeri, n�owokubiri nga ye Abiya, ne balamulanga mu Beeruseba. 

3  Naye batabani be ne batagoberera mpisa ze, ne bakyama ne banoonya amagoba, ne balya enguzi, era nga tebalamula mu bwenkanya. 

4   Awo abakadde bonna aba Isirayiri ne bakuŋŋaana ne bajja eri Samwiri e Laama, 

5  ne bamugamba nti, “Laba, okaddiye ne batabani bo tebagoberera mpisa zo, kaakano tulondere kabaka anaatukulemberanga, tubeere ng�amawanga amalala gonna.” 

6   Naye bwe baayogera nti, “Tuwe kabaka anaatukulemberanga,” ne kitasanyusa Samwiri. Samwiri n�asaba eri Mukama. 

7  Awo Mukama n�agamba Samwiri nti, “Wuliriza ebigambo byonna abantu bye bakugamba. Tebajeemedde ggwe, naye bajeemedde nze nneme kuba kabaka waabwe. 

8  Okusinziira ku bikolwa byabwe okuva ku lunaku lwe nabaggya mu Misiri okutuusa ku lunaku lwa leero, bwe banjeemera, ne baweereza bakatonda abalala, nawe bwe batyo bwe bakuyisa. 

9  Kaakano bawulirize, naye obalabulire ddala, era obategeeze ebintu byonna kabaka anaabafuga by�alibakola.” 

10   Awo Samwiri n�ategeeza abantu abaali bamusaba kabaka, ebigambo byonna Mukama bye yamugamba. 

11  N�abagamba nti, “Bino bye bintu kabaka alibafuga by�alibakola: alitwala batabani bammwe n�abafuula abagoba ab�amagaali ge n�abeebagazi ab�embalaasi ze, n�abamu okuddukiranga mu maaso ag�amagaali ge. 

12  Abamu ku bo alibafuula abaduumizi b�enkumi, n�abalala n�abafuula abaduumizi b�ataano, n�abalala okumulimiranga ennimiro ze n�okuzikungulanga, n�abalala okuweesanga ebyokulwanyisa n�ebintu eby�amagaali ge. 

13  Alitwala bawala bammwe, okumuteekerateekera ebyakaloosa, n�okumufumbiranga, n�okumukoleranga emigaati. 

14  Alitwala ennimiro zammwe ennungi, n�ennimiro zammwe ez�emizabbibu n�ez�emizeeyituuni, n�aziwa abaweereza be. 

15  Alitwala ekimu eky�ekkumi eky�emmere yammwe ey�empeke, n�eky�ennimiro zammwe ez�emizabbibu, n�akigabira abakungu be n�abaweereza be. 

16  Alitwala abaweereza bammwe abasajja n�abaweereza bammwe abakazi, n�abavubuka bammwe abasinga obulungi n�endogoyi, n�abyeddiza. 

17  Alitwala ekimu eky�ekkumi ku bisibo byammwe, mmwe n�abafuula abaweereza be. 

18  Luliba lumu, mulyekkokkola kabaka wammwe gwe mwerondera, naye Mukama talibafaako ku lunaku olwo.” 

19   Naye abantu ne bagaana okuwuliriza Samwiri, ne boogera nti, “Nedda! Twagala kabaka okutufuga, 

20  naffe tubeere ng�amawanga amalala gonna, nga tulina kabaka atufuga ayinza okutukulembera n�atulwanira entalo zaffe.” 

21   Awo Samwiri bwe yawulira ebigambo byonna eby�abantu, n�abiddiramu Mukama. 

22  Mukama n�addamu Samwiri nti, “Bawulirize obalondere kabaka.” Awo Samwiri n�agamba abantu ba Isirayiri nti, “Buli omu ku mmwe addeyo ewuwe.”

