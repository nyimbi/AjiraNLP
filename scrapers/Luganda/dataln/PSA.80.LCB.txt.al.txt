1   Wulira, Ayi Omusumba wa Isirayiri; ggwe akulembera Yusufu ng�alunda ekisibo kyo; ggwe atudde ku ntebe ey�obwakabaka mu bakerubi, twakire. 

2   Amaanyi go galabike mu Efulayimu, ne mu Benyamini ne mu Manase, ojje otulokole. 

3   Tukomyewo gy�oli, Ayi Katonda, otutunuulize amaaso ag�ekisa, otulokole. 

4   Ayi Katonda, Mukama ow�Eggye, olituusa ddi okusunguwalira okusaba kw�abantu bo? 

5   Wabaliisa emmere ejjudde amaziga; n�obanywesa ebikopo by�amaziga musera. 

6   Otufudde eky�okusekererwa mu baliraanwa baffe, n�abalabe baffe ne batuduulira. 

7   Tukomyewo gy�oli, Ayi Mukama ow�Eggye, otutunuulize amaaso go ag�ekisa, tulokolebwe. 

8   Waleeta omuzabbibu ng�oguggya mu Misiri; n�ogobamu amawanga agaali mu nsi muno n�ogusimba. 

9  Wagulongooseza ettaka, ne gumera, emirandira ne ginywera bulungi, ne gwagaagala mu nsi. 

10  Ekisiikirize kyagwo ne kibikka ensozi, n�amatabi gaagwo ne gaba ng�emivule egy�amaanyi. 

11   Amatabi gaagwo ne gatuuka ku Nnyanja eya Wakati n�amatabi g�ennyanja gaayo ne gatuuka ku Mugga Fulaati. 

12   Kale wamenyera ki ebisenge byagwo, abayitawo bonna ne beenogera ebibala byagwo? 

13   Embizzi ez�omu kibira zigwonoona, na buli nsolo ey�omu nsiko egulya. 

14   Tukyukire, Ayi Katonda ow�Eggye, otunuulire ensi ng�osinziira mu ggulu; olabirire omuzabbibu guno, 

15   Gwe wagwesimbira n�omukono gwo ogwa ddyo, era ggwe weerondera omwana wo. 

16   Bagutemye, ne bagwokya omuliro; abakoze ekyo banenye mu bukambwe, obazikirize. 

17   Naye muwe amaanyi omusajja oyo gw�oyagala era omwana oyo gwe weerondera. 

18   Bwe tutyo tuleme okukuvaako, n�okukukuba amabega. Otuzzeemu amaanyi, naffe tunaakoowoolanga erinnya lyo. 

19   Otukomyewo gy�oli, Ayi Mukama Katonda ow�Eggye, otutunuulize amaaso go ag�ekisa, tulyoke tulokolebwe.

