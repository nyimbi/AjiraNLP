1   Kigambo yaliwo ng�ensi tennatondebwa. Kigambo yali ne Katonda, era Kigambo yali Katonda. 

2  Oyo, okuva ku lubereberye yaliwo ne Katonda. 

3   Ebintu byonna byatondebwa ku lulwe, era tewaliiwo kintu na kimu ekyatondebwa nga taliiwo. 

4  Mu ye mwe mwali obulamu; era obulamu buno ne buba ekitangaala eri abantu. 

5  Omusana ne gwaka mu kizikiza, naye ekizikiza tekyaguyinza. 

6   Ne walabika omuntu ng�ayitibwa Yokaana, Katonda gwe yatuma, 

7  eyajja okutegeeza abantu ebifa ku musana, bonna bakkirize nga bayita mu ye. 

8  Yokaana si ye yali Omusana, wabula ye yatumibwa ategeeze eby�Omusana. 

9  Kristo ye yali Omusana, omusana ogw�amazima, ogujja mu nsi, okwakira buli muntu. 

10   Kyokka newaakubadde Kigambo oyo ye yatonda ensi, bwe yajja mu nsi, ensi teyamutegeera. 

11  Yajja eri abantu be, naye abantu be ne batamusembeza. 

12  Naye bonna abaamusembeza, yabawa obuyinza okufuuka abaana ba Katonda; be bo abakkiriza erinnya lye. 

13  Abataazaalibwa musaayi, oba okwagala kw�omubiri, wadde okwagala kw�omuntu, naye abaazaalibwa okwagala kwa Katonda. 

14  Kigambo n�afuuka omubiri, n�abeera mu ffe, ne tulaba ekitiibwa kye, ng�eky�oyo omu yekka eyava eri kitaffe ng�ajjudde ekisa n�amazima. 

15   Yokaana Omubatiza yamwogerako, ng�alangirira nti, “Ono ye oyo gwe nayogerako nti, ‘Waliwo ajja emabega wange, eyansoka okubaawo, kubanga yaliwo nga sinnabaawo.’ ” 

16  Ku kujjula kwe ffenna kwe twagabana ekisa ekisukiridde ekisa. 

17  Amateeka gaatuweebwa nga gayita mu Musa, naye Yesu Kristo ye yaaleeta ekisa n�amazima. 

18  Tewali n�omu eyali alabye ku Katonda, okuggyako Omwana we omu yekka, abeera mu kifuba kya kitaffe, oyo ye yatutegeeza byonna ebimufaako. Yokaana Omubatiza ategeeza nga bw�atali Kristo 

19   Bino bye bigambo Yokaana Omubatiza bye yategeeza abakulembeze b�Abayudaaya bwe baamutumira bakabona n�Abaleevi okuva mu Yerusaalemi ne bamubuuza nti, “Ggwe ani?” 

20  Teyagaana kubaddamu, wabula yayatulira ddala nti, “Si nze Kristo.” 

21   Ne bamubuuza nti, “Kale ggwe ani? Ggwe Eriya?” Yokaana Omubatiza n�addamu nti, “Nedda, si nze ye.” Ne bongera okumubuuza nti, “Ggwe Nnabbi ayogerwako?” N�addamu nti, “Nedda.” 

22  Awo ne bamugamba nti, “Abatutumye tunaabagamba nti, Ggwe ani? Weeyita otya?” 

23  N�abaddamu nti, “Nze ndi ddoboozi ly�oyo ayogerera mu ddoboozi ery�omwanguka ng�asinziira mu ddungu nti, ‘Mutereeze ekkubo lya Mukama mweteekereteekere okujja kwe, nga nnabbi Isaaya bwe yayogera.’ ” 

24  Abaatumibwa baava eri Abafalisaayo. 

25  Awo ne babuuza Yokaana nti, “Kale lwaki obatiza, obanga si ggwe Kristo oba Eriya oba nnabbi oli?” 

26   Yokaana n�addamu nti, “Nze mbatiza na mazzi, naye waliwo ayimiridde wakati mu mmwe gwe mutamanyi, 

27  anvaako emabega, nze sisaanira na kusumulula buguwa bwa ngatto ze.” 

28  Ebyo byali Besaniya, emitala w�omugga Yoludaani, Yokaana Omubatiza gye yabatirizanga. Yesu Omwana gw�Endiga owa Katonda 

29   Ku lunaku olwaddirira, Yokaana Omubatiza n�alaba Yesu ng�ajja, n�agamba nti, “Mulabe Omwana gw�Endiga owa Katonda aggyawo ebibi by�ensi. 

30  Ye wuuyo gwe nayogerako, bwe nagamba nti, ‘Waliwo omuntu anvaako emabega ye ansinga obuyinza, kubanga ye yaliwo nga nze sinnabaawo.’ 

31  Nange nnali simumanyi, wabula nze najja okubatiza n�amazzi, ndyoke mulage eri abantu ba Isirayiri.” 

32   Awo Yokaana Omubatiza n�abategeeza nga bwe yalaba Mwoyo Mutukuvu ng�akka okuva mu ggulu ng�ali ng�ejjiba n�abeera ku Yesu, 

33  n�abagamba nti, “Nze saamutegeera, kyokka Katonda bwe yantuma okubatiza yaŋŋamba nti, ‘Bw�olabanga Mwoyo Mutukuvu ng�akka n�abeera ku muntu, nga oyo, ye Kristo abatiza ne Mwoyo Mutukuvu.’ 

34  Ekyo nkirabye era nkiweerako obujulirwa nti Ye Mwana wa Katonda.” Abayigirizwa ba Yesu Abaasooka 

35   Awo ku lunaku olwaddirira nate Yokaana bwe yali ayimiridde n�abayigirizwa be babiri, 

36  Yesu n�ayitawo ng�atambula. Yokaana n�amutunuulira enkaliriza n�agamba nti, “Mulabe Omwana gw�Endiga wa Katonda.” 

37  Awo abayigirizwa abo ababiri bwe baawulira ekyo ne bagoberera Yesu. 

38  Yesu bwe yakyuka n�abalaba nga bamugoberera n�ababuuza nti, “Mwagala ki?” Ne bamuddamu nti, “Labbi, (ekitegeeza nti Omuyigiriza) obeera wa?” 

39  N�abaddamu nti, “Mujje mulabeyo.” Awo ne bagenda naye gye yali abeera, olunaku olwo ne baluzibiza eyo nga bali naye, obudde bwali ng�essaawa kkumi ez�olweggulo okutuusa akawungeezi. 

40  Omu ku abo ababiri abaawulira Yokaana ng�ayogera ne bagoberera Yesu, yali Andereya, muganda wa Simooni Peetero. 

41  Awo Andereya n�agenda anoonya muganda we Simooni n�amugamba nti, “Tulabye Masiya” (amakulu nti Kristo). 

42  Andereya n�atwala Simooni eri Yesu. Yesu bwe yeetegereza Simooni, n�amugamba nti, “Ggwe Simooni omwana wa Yokaana, kale onooyitibwanga Keefa,” amakulu nti Peetero. Yesu Ayita Firipo ne Nassanayiri 

43   Ku lunaku olwaddirira, Yesu n�agenda e Ggaliraaya, bwe yasanga Firipo n�amugamba nti, “Ngoberera.” 

44  Firipo yali wa mu kibuga Besusayida ewaabwe wa Andereya ne Peetero. 

45  Firipo bwe yalaba Nassanayiri, n�amugamba nti, “Tulabye Yesu mutabani wa Yusufu ow�e Nazaaleesi, Musa ne bannabbi gwe baawandiikako.” 

46  Nassanayiri n�amuddamu nti, “Mu Nazaaleesi musobola okuvaamu ekintu ekirungi?” Firipo kwe kumuddamu nti, “Jjangu weerabireko.” 

47  Nassanayiri bwe yali asemberera Yesu, Yesu n�agamba nti, “Laba, Omuyisirayiri wawu ataliimu bukuusa.” 

48  Nassanayiri kwe kumuddamu nti, “Ontegedde otya?” Yesu n�amugamba nti, “Firipo bw�abadde tannakutuukako, nkulabye ng�oli wansi w�omutiini.” 

49  Nassanayiri n�amuddamu nti, “Labbi, oli Mwana wa Katonda, gwe Kabaka wa Isirayiri!” 

50  Awo Yesu n�amugamba nti, “Okkiriza kubanga nkugambye nti Nkulabye ng�oli wansi w�omutiini? Oliraba n�ebisinga awo obukulu. 

51  Ddala ddala nkugamba nti Oliraba eggulu nga libikkuse ne bamalayika ba Katonda nga balinnya era nga bakkira ku Mwana w�Omuntu.”

