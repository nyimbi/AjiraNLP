1   Katonda wange, Katonda wange, lwaki onjabulidde? Lwaki ogaana okunnyamba wadde okuwuliriza okwaziirana kwange? 

2   Ayi Katonda wange, emisana nkukoowoola, naye tonnyanukula; n�ekiro bwe ntyo, naye siweerako. 

3   Songa ggwe Mutukuvu atudde ku Ntebe, era ettendo lya Isirayiri yonna. 

4   Bajjajjaffe baakwesiganga; baakwesiga naawe n�obawonya. 

5   Baakukoowoolanga n�obalokola; era baakwesiganga ne batajulirira. 

6   Naye nze ndi lusiriŋŋanyi, siri muntu; abantu bampisaamu amaaso, n�abalala bannyooma. 

7   Bonna abandaba banduulira, era banvuma nga bwe banyeenyeza omutwe nga bagamba nti, 

8   “Yeesiga Mukama; kale amuwonye. Obanga Mukama amwagala, kale nno amulokole!” 

9   Naye ggwe wanziggya mu lubuto lwa mmange, era wampa okukwesiga ne mu buto bwange bwonna nga nkyayonka. 

10   Olwazaalibwa ne nteekebwa mu mikono gyo; olwava mu lubuto lwa mmange n�obeera Katonda wange. 

11   Tobeera wala nange, kubanga emitawaana ginsemberedde, ate nga tewali mulala n�omu asobola kunnyamba. 

12   Zisseddume nnyingi zinneetoolodde, zisseddume enkambwe ez�e Basani zinzingizizza. 

13   Banjasamiza akamwa kaabwe ng�empologoma bw�ewuluguma ng�etaagulataagula omuyiggo gwayo. 

14   Ngiyiddwa ng�amazzi, n�amagumba gange gasowose mu nnyingo zaago. Omutima gwange guli ng�obubaane, era gusaanuukidde mu mubiri gwange. 

15   Amaanyi gampweddemu, gakaze ng�oluggyo; n�olulimi lwange lukutte waggulu mu kibuno kyange. Ondese awo mu nfuufu ng�omufu. 

16   Abantu ababi banneetoolodde; banneebunguludde ng�embwa ennyingi; banfumise ne bawummula ebibatu byange n�ebigere byange. 

17   Amagumba gansowose nnyinza n�okugabala. Abalabe bange bantunuulira nga bannyoomoola. 

18   Bagabana engoye zange; era ekyambalo kyange bakikubira akalulu. 

19   Naye ggwe, Ayi Mukama, tobeera wala nange. Ggwe, Amaanyi gange, yanguwa okunnyamba! 

20   Omponye okuttibwa n�ekitala; obulamu bwange obw�omuwendo butaase mu maanyi g�embwa! 

21   Nzigya mu kamwa k�empologoma, omponye amayembe g�embogo enkambwe. 

22   Nnaategezanga ku linnya lyo mu booluganda; nnaakutenderezanga mu kibiina ky�abantu. 

23   Mmwe abatya Mukama, mumutenderezenga. Abaana ba Yakobo mwenna mumugulumizenga; era mumussengamu ekitiibwa nga mumutya, mmwe abaana ba Isirayiri mwenna. 

24   Kubanga tanyooma kwaziirana kw�abo abali mu nnaku, era tabeekweka, wabula abaanukula bwe bamukoowoola. 

25   Mu ggwe mwe muva ettendo lyange mu kibiina ekinene, ne nkutendereza olw�ebyo by�onkoledde. Obweyamo bwange nnaabutuukirizanga mu maaso gaabo abakutya. 

26   Abaavu banaalyanga ne bakkuta, abo abanoonya Mukama banaamutenderezanga. Emitima gyabwe ginaajaguzanga emirembe gyonna. 

27   Ensi zonna zirijjukira ne zikyukira Mukama, ebika byonna eby�amawanga gonna birimuvuunamira. 

28   Kubanga obwakabaka bwonna bwa Mukama, era y�afuga amawanga gonna. 

29   Abagagga bonna ab�omu nsi balirya embaga, ne bamusinza. Bonna abagenda mu nfuufu, balimufukaamirira, abatakyali balamu. 

30   Ezadde lyabwe lirimuweereza; abaliddawo balibuulirwa ekigambo kya Mukama. 

31   N�abo abatannazaalibwa balibuulirwa obutuukirivu bwe nti, “Ekyo yakikoze.”

