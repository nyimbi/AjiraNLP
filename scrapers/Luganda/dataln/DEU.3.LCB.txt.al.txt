1   Awo ne tukyuka ne twambukira mu kkubo eriraga e Basani. Ogi, Kabaka w�e Basani, n�afuluma n�eggye lye lyonna n�ajja okututabaala mu lutalo olwalwanirwa mu Ederei. 

2  Naye Mukama n�aŋŋamba nti, “Tomutya, kubanga oyo mmugabudde mu mukono gwo ye n�eggye lye lyonna n�ensi ye. Kale, mukole nga bwe wakola Sikoni Kabaka w�Abamoli abaabeeranga mu Kesuboni.” 

3   Bw�atyo Mukama Katonda waffe n�agabula ne Ogi Kabaka w�e Basani mu mukono gwaffe awamu n�eggye lye lyonna. Ne tubatta bonna obutalekaawo muntu n�omu. 

4  Era mu kiseera ekyo ne tuwamba ebibuga bye byonna ne tubitwala. Ebibuga enkaaga byonna tekwaliko kibuga na kimu kye tutaabatwalako, ne tutwala amatwale gonna aga Alugobu ag�obwakabaka bwa Ogi mu Basani. 

5  Ebibuga ebyo byonna byali bizimbiddwa mu bigo eby�ebisenge ebiwanvu, n�emizigo egy�emitayimbwa, ng�okwo kw�ogatta n�obubuga obw�omu byalo obutaaliko bisenge. 

6  Twabizikiririza ddala byonna nga bwe twakola ebya Sikoni kabaka w�e Kesuboni, nga tuzikiriza buli kibuga n�abasajja bonna abaakirimu n�abakazi n�abaana abato bonna. 

7  Naye ente ne tuzeetwalira awamu n�omunyago gwe twaggya mu bibuga bye twawamba. 

8   Bwe tutyo mu kiseera ekyo ne tutwala ebitundu by�ensi byonna ebyali ebya bakabaka bombi ab�Abamoli ebyali ku luuyi lw�ebuvanjuba olw�omugga Yoludaani; okuva ku Kiwonvu Alunoni okutuuka ku Lusozi Kerumooni. 

9  Abasidoni nga Kerumooni baluyita Siriyooni, ate bo Abamoli nga baluyita Seniri. 

10  Twatwala ebibuga byonna ebyali mu kitundu ekya waggulu ekitereevu ne Gireyaadi yonna ne Basani yonna okutuuka ku Saleka ne Ederei, ng�ebyo byali bibuga eby�omu bwakabaka bwa Ogi mu Basani. 

11  Ogi kabaka wa Basani ye yali asigaddewo ku Balefa. Ekitanda kye kyakolebwa mu kyuma, nga kiriko mita nnya obuwanvu, n�obugazi bwa mita emu n�obutundu munaana. Kikyaliyo mu Raba eky�Abamoni. Okugabana Ensi 

12   Bwe twamala okwetwalira ebitundu by�ensi ebyo bye twawangula mu kaseera ako, ne ngabira Abalewubeeni n�Abagaadi ekitundu ekyo ekiri ku bukiikakkono okuva ku Aloweri n�okugendera ku mukugiro gw�Ekiwonvu kya Alunoni, n�ekitundu ekyamakkati eky�ensi y�ensozi eya Gireyaadi, awamu n�ebibuga byamu. 

13  Ekitundu kya Gireyaadi ekyasigalawo, n�obwakabaka bwa Ogi obwa Basani omugendera ne Alugabu, ne mbigabira ekitundu ky�ekika kya Manase. Ekitundu kya Alugabu kyonna mu Basani, wonna nga wayitibwa nsi ya Balefa. 

14  Yayiri, ava mu Manase, yafuna ekitundu kyonna ekya Alugabu, era ye Basani, nga kyerambulula okutuukira ddala ku nsalo ey�Abagesuli n�Abamaakasi; n�akibbulamu erinnya lye, n�okutuusa leero ensi Basani eyitibwa Kavosu Yayiri. 

15  Gireyaadi nagigabira Makiri. 

16  Abalewubeeni n�Abagaadi ne mbagabira ekitundu ky�ensi ekiva ku Gireyaadi okuserengeta mu Kiwonvu kya Alunoni, nga mu makkati gaakyo ye nsalo, n�okutuukira ddala ku mugga Yaboki ogw�ensalo n�Abamoni. 

17  Omugga Yoludaani nga ye nsalo ey�ebugwanjuba mu Alaba, okuviira ddala ku Kinneresi okutuuka ku Nnyanja ya Alaba, ye Nnyanja ey�Omunnyo, wansi w�olugulungujjo lw�olusozi Pisuga ku luuyi olw�ebuvanjuba. 

18   Mu kiseera ekyo, mmwe ab�ekika kya Lewubeeni, n�ekya Gaadi, n�ekitundu ky�ekika kya Manase, nabalagira nga mbagamba nti, “Mukama Katonda wammwe abawadde ekitundu ky�ensi kino okubeera obutaka bwammwe. Naye basajja bammwe bonna ab�amaanyi abazira nga beesibye ebyokulwanyisa, be balisooka baganda bammwe abaana ba Isirayiri okusomoka Yoludaani. 

19  Kyokka, bakazi bammwe, n�abaana bammwe balisigala mu bibuga bye nabawa awamu n�ente zammwe ze mulina, ze mmanyi nga bwe ziri ennyingi, 

20  okutuusa nga baganda bammwe bamaze okwetwalira ensi eri emitala w�omugga Yoludaani, Mukama Katonda wammwe gy�abawa; Mukama alyoke awe baganda bammwe ekiwummulo nga nammwe bwe yakibawa. Oluvannyuma mulikomawo mu butaka bwammwe bwe nabagabira.” 

21  Mu kiseera ekyo ne ndagira Yoswa, ne mmugamba nti, “Ebyo byonna Mukama Katonda wammwe byakoze bakabaka abo ababiri obyerabiddeko n�amaaso go gennyini. Bw�atyo Mukama bw�alikola obwakabaka bwonna obuli eyo gye mugenda. 

22  Temubatyanga; kubanga Mukama Katonda wammwe yennyini y�anaabalwaniriranga.” Musa Agaanibwa Okutuuka mu nsi Ensuubize 

23   Mu kiseera ekyo ne neegayirira Mukama nga njogera nti, 

24  “Ayi Mukama Katonda, otandise okundaga nze omuddu wo, omukono gwo ogw�amaanyi n�obukulu bwo obw�ekitiibwa. Kubanga katonda ki ali mu ggulu oba ali ku nsi asobola okukola ebyekyewuunyo bino byonna by�okola, n�emirimu egy�amaanyi bwe gityo gy�okola? 

25  Nkusaba, nsomoke omugga Yoludaani, ŋŋende ndabe ku nsi ennungi bw�etyo eri emitala waagwo, ensi eyo ey�ensozi ezirabika obulungi, awamu ne Lebanooni.” 

26   Naye Mukama n�ansunguwalira nnyo ku lwammwe, bye namusaba n�atabiwuliriza. Mukama Katonda n�aŋŋamba nti, “Ebyo by�oyogedde bikumale; toddayo kwogera gye ndi nate ku nsonga eyo. 

27  Yambuka waggulu ku ntikko y�olusozi Pisuga, ositule amaaso go otunule ebugwanjuba, ne ku bukiikakkono, n�ebuvanjuba ne ku bukiikaddyo. Weerabireko ku nsi eyo n�amaaso go gennyini, kubanga togenda kusomoka mugga guno Yoludaani. 

28  Naye obuyinza bukwase Yoswa, omukuutire era omugumye afune amaanyi, kubanga y�agenda okukulembera abantu bano nga basomoka, era ye alibasobozesa okulya ensi eyo gy�ojja okulaba, okubeera obutaka bwabwe.” 

29  Bwe tutyo ne tubeera awo mu kiwonvu okumpi ne Besu Peoli.

