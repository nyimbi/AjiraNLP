1   “Omusajja bw�agoba mukazi we, omukazi oyo n�agenda n�afuuka ow�omusajja omulala, omusajja we alimukomyawo nate? Ensi eba teyonoonekedde ddala nnyo? Naye obadde nga malaaya, ng�olina abasajja bangi; naye kaakano oyagala okukomawo gye ndi?” bw�ayogera Mukama. 

2   Yimusa amaaso go olabe ku ntikko y�obusozi. Waliwo ekifo we bateebakira naawe? Ku mabbali g�ekkubo we watulanga n�olinda abasajja ng�oli nga Omuwalabu mu ddungu; n�olyoka oyonoona ensi n�obwenzi bwo n�ekibi kyo. 

3   Noolwekyo enkuba kyevudde eziyizibwa, n�enkuba eya ttoggo n�etetonnya. Naye era otemya nga malaaya tokwatibwa nsonyi. 

4   Tewakaŋŋamba nti Kitange ggwe mukwano gwange okuva mu buto bwange, 

5   onoonyiigira ddala emirembe gyonna, olisunguwala emirembe gyonna? Bw�otyo bw�oyogera, naye okoze ebibi byonna ebisoboka. Isirayiri, Atali Mwesigwa 

6   Mu nnaku z�obufuzi bwa kabaka Yosiya Mukama yayogera nange n�aŋŋamba nti, “Olabye Isirayiri etali neesigwa ky�ekoze? Agenze ku buli kasozi na buli wansi w�omuti oguyimiridde ne yeeyisa ng�omukazi omwenzi. 

7  Nalowooza nti, Bw�alimala okukola bino byonna agenda kudda gye ndi naye teyadda, era muganda we atali mwesigwa Yuda n�akiraba. 

8  Yalaba nti bwe namala okugoba Isirayiri eyanvaako, ne muwa n�ebbaluwa ey�okumugoba olw�obwenzi bwe. Naye ate ne ndaba muganda we atali mwesigwa Yuda nga taliimu kutya, naye n�agenda n�akola obwenzi. 

9  Awo obwenzi bwe bwatuuka ne bumwanguyira nnyo n�ayenda n�asinza amayinja n�ebikonge. 

10  Naye wadde nga byonna bimaze okubaawo, muganda we Yuda atali mwesigwa, teyakomawo gye ndi na mutima gwe gwonna, naye yali alimbalimba,” bw�ayogera Mukama. 

11   Mukama n�aŋŋamba nti, Isirayiri asudde obwesigwa, mutukuvu okusinga Yuda atali mwesigwa. 

12  Genda obuulire abantu b�omu bukiikakkono obubaka buno, obagambe nti, “ ‘Komawo ggwe Isirayiri, eyanvaako,’ bw�ayogera Mukama. ‘Siribatunuuliza busungu kubanga ndi waakisa,’ bw�ayogera Mukama; ‘Sirisiba busungu ku mwoyo emirembe gyonna. 

13   Mukkirize bukkiriza ekibi kyammwe, mwajeemera Mukama Katonda wammwe, mwasinza bakatonda abalala, wansi wa buli muti oguyimiridde, era ne mutaŋŋondera,’ ” bw�ayogera Mukama. 

14   “Mukomeewo mmwe abaana abanvaako,” bw�ayogera Mukama; “kubanga nze bbammwe, era ndibalondamu omu ku omu okuva mu buli kibuga, babiri babiri okuva mu buli kika mbaleete ku lusozi Sayuuni. 

15  Era ndibawa abasumba abakola ng�omutima gwange bwe gwagala, abalibakulembera mu kumanya era ne mu kutegeera. 

16  Ennaku bwe zirituuka nga mwaze era nga muli bangi nnyo mu nsi,” bw�ayogera Mukama, “abantu baliba tebakyayogera ku Ssanduuko y�Endagaano. Baliba tebakyagirowooza nako, okugijjukira; oba okulumwa emitima olw�obutaba nayo wadde okukola endala. 

17  Ebbanga lyonna Yerusaalemi kiriyitibwa Entebe ya Mukama ey�Obwakabaka, amawanga gonna mwe ganaakuŋŋaaniranga okumugulumiza Mukama mu Yerusaalemi era tebaliddayo kugoberera mitima gyabwe minyoomi. 

18  Mu nnaku ezo ennyumba ya Yuda eryegatta ku nnyumba ya Isirayiri, era bombi awamu baliva mu nsi ey�omu bukiikakkono ne bajja mu nsi gye ndiwa bakitammwe okuba omugabo.” 

19   “Nze kennyini nalowooza “nga nayagala okubayisanga nga batabani bange, era mbawe ensi eyeegombebwa, nga gwe mugabo ogusinga obulungi mu mawanga gonna. Nalowooza nti mulimpita ‘Kitammwe,’ ne mutanvaako ne mwongera okungoberera. 

20  Naye ng�omukazi atali mwesigwa eri bba bw�abeera, bwe mutyo bwe mutabadde beesigwa gye ndi, mmwe ennyumba ya Isirayiri,” bw�ayogera Mukama. Okuyitibwa Okwenenya 

21   Okukaaba kw�Abaana ba Isirayiri kuwuliddwa ku ntikko z�ensozi ezitaliiko kantu, nga bakaaba n�okwegayirira, kubanga baatambulira mu kukola ebibi, ne beerabira Mukama Katonda waabwe. 

22   “Mukomeewo mmwe abantu abatali beesigwa, nnaabawonya ne mbafuula abeesigwa.” Ne mugamba nti, “Weewaawo tujja kudda gy�oli, kubanga ggwe Mukama Katonda waffe. 

23   Ddala okusuubira obuyambi okuva mu nsozi gye twasinzizanga bakatonda abalala temuli kantu. Ddala mu Mukama Katonda waffe mwe muli obulokozi bwa Isirayiri. 

24   Naye okuva mu buto bwaffe bakatonda abo abalala abatagasa balidde ne bamalawo ebibala bakitaffe bye baamalirako amaanyi gaabwe, embuzi zaabwe, n�ente zaabwe, batabani baabwe ne bawala baabwe. 

25   Leka tugalamire, ng�ensonyi zitutta, n�obuswavu bwaffe butuyitiridde kubanga twonoonye eri Mukama Katonda waffe, ffe ne bakadde baffe, okuva mu buto bwaffe n�okutuusa ku lunaku luno; kubanga tetugondedde ddoboozi lya Mukama Katonda waffe.”

