1   Mu kiro kimu kyokka Ali ekya Mowaabu kirizikirizibwa ne kimalibwawo. Kiiri ekya Mowaabu nakyo ne kizikirizibwa mu kiro! 

2   Abantu b�e Diboni bambuse ku lusozi okukaabira mu ssabo lyabwe. Abantu ba Mowaabu bakaaba bakungubagira ebibuga byabwe ebya Nebo ne Medeba. Buli mutwe gwonna gumwereddwako enviiri na buli kirevu kyonna kimwereddwa. 

3   Beesibye ebibukutu mu nguudo; ku nnyumba waggulu era ne mu bibangirize ebinene eby�omu bibuga bakaaba. Buli muntu atema emiranga n�abikaabira amaziga amayitirivu. 

4   Kesuboni ne Ereyale bakaaba mu ddoboozi ery�omwanguka, n�amaloboozi gaabwe gawulikika e Yakazi. Abasajja ba Mowaabu abalina ebyokulwanyisa kyebava bakaaba mu ddoboozi ery�omwanguka, emmeeme ekankanira munda mu Mowaabu. 

5   Omutima gwange gukaabira Mowaabu; abantu be babundabunda, baddukira e Zowaali ne Yegulasuserisiya. Bambuka e Lakisi nga bwe bakaaba; bakaabira mu kkubo ery�e Kolonayimu nga boogera ku kuzikirizibwa kwabwe. 

6   Amazzi g�e Nimulimu gakalidde, omuddo guwotose, omuddo omugonvu, guggwaawo, tewali kintu kimera. 

7   Abantu basomoka akagga ak�enzingu nga badduka n�ebintu byabwe bye baafuna ne babitereka. 

8   Okukaaba kwetooloodde ensalo za Mowaabu; amaloboozi gatuuse e Yegalayimu, n�ebiwoobe ne bituuka e Beererimu. 

9   Amazzi g�e Diboni gajjudde omusaayi, naye ndyongera okuleeta ebirala ku Diboni; empologoma egwe ku abo abalisigalawo mu Mowaabu, ne ku abo abalisigalawo ku nsi.

