1   Awo Zofali Omunaamasi n�ayogera nti, 

2   “Ebigambo ebyo byonna bisigale nga tebiddiddwamu? Omwogezi ono anaabalibwa ng�ataliiko musango? 

3   Okwogera kwo okutaliimu kunaatusirisa? Oduule bw�otyo wabulewo akunenya? 

4   Ogamba Katonda nti, ‘Ebirowoozo byange tebirina nsobi, era ndi mutukuvu mu maaso go.’ 

5  Naye, singa Katonda ayogera, singa abikkula akamwa ke n�akuddamu, 

6   n�akubikkulira ebyama by�amagezi; kubanga amagezi amatuufu ddala galiko enjuuyi bbiri. Manya kino: Katonda n�okwerabira yeerabira ebimu ku bibi byo.” 

7   “Osobola okupima ebyama bya Katonda? Oyinza okunoonyereza ku Ayinzabyonna n�omumalayo? 

8   Bigulumivu okusinga eggulu, kiki ky�osobola okukola? Bikka okusinga obuziba bw�emagombe, kiki ky�osobola okumanya? 

9   Obuwanvu bwabyo businga ensi era bugazi okusinga ennyanja.” 

10   “Singa ajja n�akusibira mu kkomera era n�atuuza olukiiko, ani ayinza okumuwakanya? 

11   Mazima ddala amanya abantu abalimba. Bw�alaba ebibi, tabifaako? 

12   Naye omuntu omusirusiru, talifuna magezi, ng�omwana gw�endogoyi ogw�omu nsi bwe gutayinza kuzaalibwa nga gusobola okufugibwa.” 

13   “Naye bw�owaayo omutima gwo gy�ali, n�ogolola emikono gyo gy�ali, 

14   singa oggyawo ekibi ekiri mu mukono gwo, n�otokkiriza kibi kubeera mu weema yo, 

15   olwo onoositula omutwe n�obwenyi bwo nga tokwatibwa nsonyi, era oyimirire ng�oli munywevu awatali kutya. 

16   Mazima ddala ojja kwerabira emitawaana gyo, olijjukira bujjukizi ng�amazzi agaayita edda. 

17   Obulamu bujja kwaka okusinga omusana ogw�omu ttuntu, n�ekizikiza kijja kufuuka ng�obudde obw�oku nkya. 

18   Olibeera munywevu, kubanga olibeera n�essuubi; olitunuulira ebikwetooloodde n�owummulira mu mirembe. 

19   Oligalamira nga tewali n�omu akutiisa, era bangi abalikunoonyaako omukisa. 

20   Naye amaaso g�abakozi b�ebibi galiremererwa, era tebalisobola kuwona, essuubi lyabwe libeere ng�omukka ogw�enkomerero.”

