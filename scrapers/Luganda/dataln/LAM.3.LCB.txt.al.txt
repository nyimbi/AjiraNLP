1   Nze muntu eyakangavvulwa n�omuggo ogw�obusungu bwe. 

2   Angobye mu maaso ge n�antambuliza mu kizikiza, awatali kitangaala; 

3   Ddala, omukono gwe gunnwanyisizza emirundi egiddiriŋŋanwa olunaku lwonna. 

4   Akaddiyizza omubiri gwange n�eddiba lyange era amenye n�amagumba gange. 

5   Antaayizza n�anzijuza obulumi n�okubonaabona. 

6   Antadde mu kizikiza ng�abafu abaafa edda. 

7   Ankomedde n�okuyinza ne siyinza kudduka, ansibye enjegere ezizitowa. 

8   Ne bwe mukoowoola ne mukaabira nga mmusaba anyambe, okusaba kwange akuggalira bweru. 

9   Anteeredde amayinja mu kkubo lyange era akyamizza amakubo gange. 

10   Ng�eddubu bwe liteega, n�empologoma bwe yeekweka 

11  yansikambula n�anziggya mu kkubo lyange n�antaagulataagula n�andeka awo nga sirina anyamba. 

12   Yanaanuula omutego gwe, n�anteekawo okuba ssabbaawa ey�obusaale bwe. 

13  Yafumita omutima gwange n�obusaale okuva mu mufuko gwe. 

14   Nafuuka ekisekererwa eri abantu bonna, era bannyooma nga bannyimbirira okuzibya obudde. 

15   Anzijuzza ebikaawa era ampadde ekikompe eky�obubalagaze nkinywe. 

16   Ampadde oluyinjayinja okululya amannyo gange ne gamenyeka; anninnyiridde mu nfuufu. 

17  Emmeeme yange terina mirembe, n�okujjukira sijjukira bugagga bwe bufaanana. 

18   Era njogera nti, “Ekitiibwa kyange kigenze, n�essuubi lyonna lye nalina mu Mukama limpeddeko.” 

19  Nzijukira okubonaabona kwange n�okuwankawanka kwange, n�obulumi n�obubalagaze. 

20   Mbijjukira bulungi era bwe mbirowoozaako omutima gwange gulumwa. 

21  Ebyo byonna mbijjukira, kyenvudde mbeera n�essuubi. 

22   Olw�okwagala kwa Mukama okutaggwaawo, tetulimalibwawo, kubanga ekisa kye tekiggwaawo. 

23   Buli lukya ekisa kyo kiba kiggya; n�obwesigwa bwo bwa lubeerera. 

24   Njogera mu mutima gwange nti, “Mukama gwe mugabo gwange, kyenaava mbeera n�essuubi mu ye.” 

25   Mukama mulungi eri abo abamulinamu essuubi, eri oyo amunoonya. 

26   Kirungi omuntu okulindirira obulokozi bwa Mukama n�obukkakkamu. 

27   Kirungi omuntu okwetikka ekikoligo kye mu buvubuka bwe. 

28   Atuulenga yekka mu kasirise kubanga Mukama y�akimwambiseemu. 

29   Leka akweke amaaso ge mu nfuufu, mpozi wanaabaawo essuubi. 

30   Leka aweeyo oluba lwe okukubibwa, era amalibwe n�okuvumibwa. 

31   Kubanga Mukama taligobera bantu bweru ebbanga lyonna. 

32   Newaakubadde ng�aleeta obulumi, aliraga ekisa kubanga okwagala kwe kungi nnyo tekuggwaawo. 

33   Tagenderera kuleeta bulumi newaakubadde okubonaabona ku baana ba bantu. 

34  Mukama akkiriziganya n�okulinnyirira abasibe, 

35   n�okuggyako omuntu obwetwaze bwe mu maaso g�Oyo Ali Waggulu Ennyo, 

36   oba n�obutaba na bwenkanya eri omuntu? 

37   Ani ayinza okwogera ekintu ne kituukirira, Mukama nga takiragidde? 

38   Mu kamwa k�oyo Ali Waggulu Ennyo, si mmwe muva ebigambo eby�okubeerwa n�eby�okubonereza? 

39   Lwaki omuntu omulamu yeemulugunya, bw�abonerezebwa olw�ebibi bye? 

40   Twekebere engeri zaffe, era tuzeetegereze, tudde eri Mukama. 

41   Tuyimuse emitima gyaffe n�emikono gyaffe eri Katonda mu ggulu, twogere nti, 

42   “Twayonoona ne tujeema, tokyerabiranga era tonatusonyiwa.” 

43   “Ojjudde obusungu n�otugobaganya, n�otutta awatali kutusaasira. 

44   Weebisseeko ekire, waleme okubaawo okusaba n�okumu okutuuka gy�oli. 

45   Otufudde obusa n�ebisasiro mu mawanga.” 

46   “Abalabe baffe bonna batwogerako ebigambo ebibi. 

47   Tubonyeebonye olw�entiisa n�emitego n�okunyagibwa n�okuzikirizibwa; 

48   amaaso gange gakulukuta emigga gy�amaziga olw�okuzikirira kw�abantu bange.” 

49  Era amaaso gange ganeeyongeranga okukulukuta amaziga awatali kusirika, 

50   okutuusa Mukama lw�alisinzira mu ggulu n�alaba. 

51  Bye ndaba bireeta ennaku ku mutima gwange, olw�ebyo ebyatuuka ku bawala b�ekibuga kyange. 

52   Abalabe bange banjigganya olutata ne baba ng�abayigga ennyonyi. 

53   Bagezaako okuzikiririza obulamu bwange mu bunnya, ne bankasuukirira amayinja; 

54   amazzi gaabikka omutwe gwange, ne ndowooza nti, nsanyeewo. 

55   “Nakoowoola erinnya lyo, Ayi Mukama, nga ndi mu bunnya wansi ennyo; 

56   wawulira okwegayirira kwange: toziba matu go eri okukaaba kwange.” 

57   Bwe nakukoowoola wansemberera n�oyogera nti, “Totya!” 

58   Mukama watunula mu nsonga yange, era n�onunula obulamu bwange. 

59   Ayi Mukama, walaba ebibi bye bankola, obasalire omusango nga bwe kibagwanira. 

60   Walaba bwe bampalana, n�enkwe zaabwe zonna ze bansalira. 

61  Wawulira bye banvuma, Ayi Mukama Katonda, n�enkwe zaabwe zonna ze bansalira, 

62   obwama n�ebirowoozo eby�abalabe bange bye bantesaako obudde okuziba. 

63   Batunuulire mu kutuula kwabwe ne mu kuyimirira kwabwe; bannyooma nga bwe bannyimbirira. 

64   Obasasule nga bwe kibagwanira Ayi Mukama Katonda, olw�ebikolwa eby�emikono gyabwe. 

65   Osseeko ekibikka ku mitima gyabwe, n�ekikolimo kyo kibabeereko. 

66  Obayigganye mu busungu bwo obazikirize ng�osinziira mu ggulu lya Mukama Katonda.

