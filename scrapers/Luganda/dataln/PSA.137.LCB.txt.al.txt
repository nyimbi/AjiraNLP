1   Twatuula ku mabbali g�emigga gy�e Babulooni, ne tukaaba amaziga bwe twajjukira Sayuuni. 

2   Ne tuwanika ennanga zaffe ku miti egyali awo. 

3   Abaatunyaga ne batulagira okuyimba, abaatubonyaabonya ne batulagira okusanyuka; nga bagamba nti, “Mutuyimbireyo lumu ku nnyimba za Sayuuni.” 

4   Tunaayimba tutya oluyimba lwa Mukama mu nsi eteri yaffe? 

5   Bwe nnaakwerabiranga, ggwe Yerusaalemi, omukono gwange ogwa ddyo gukale! 

6   Olulimi lwange lwesibire waggulu w�ekibuno kyange singa nkwerabira, ggwe Yerusaalemi, ne sikulowoozaako okusinga ebintu ebirala byonna. 

7   Jjukira, Ayi Mukama, batabani ba Edomu kye baakola, ku lunaku Yerusaalemi lwe kyawambibwa; ne baleekaana nti, “Kisuule, kimalirewo ddala n�emisingi gyakyo.” 

8   Ggwe omuwala wa Babulooni, agenda okuzikirizibwa, yeesiimye oyo alikusasula ebyo nga naawe bye watukola. 

9   Yeesiimye oyo aliddira abaana bo n�ababetentera ku lwazi.

