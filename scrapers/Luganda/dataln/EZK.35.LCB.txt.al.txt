1  Ekigambo kya Mukama ne kinzijira n�aŋŋamba nti, 

2  “Omwana w�omuntu, tunuulira olusozi Seyiri owe obunnabbi, 

3  oyogere nti, ‘Bw�ati bw�ayogera Mukama Katonda nti, Nkulinako ensonga, olusozi Seyiri, era ndikugolererako omukono gwange ne nkufuula amatongo. 

4  Ndifuula ebibuga byo okuba ebifulukwa era olifuuka matongo, omanye nga nze Mukama.’ 

5   “ ‘Kubanga wasiba ekiruyi eky�edda n�owaayo Abayisirayiri okuttibwa mu biro mwe baalabira ennaku, mu biro eby�okubonerezebwa kwabwe okwenkomerero, 

6  nga bwe ndi omulamu, kyendiva mbawaayo muttiŋŋane era okuttiŋŋana kulibalondoola, bw�ayogera Mukama Katonda. Kubanga temwakyawa kuyiwa musaayi, okuyiwa omusaayi kyekuliva kubalondoola. 

7  Ndifuula olusozi Seyiri okuba amatongo, ne nsalako abo bonna abajja n�abagenda. 

8  Ndijjuza ensozi zo abafu, n�abattiddwa ekitala baligwa ku busozi bwo, ne mu biwonvu byo, ne mu migga gyo. 

9  Ndikufuula matongo emirembe gyonna, so tewaliba alibeera mu bibuga byo, olyoke omanye nga nze Mukama. 

10   “ ‘Mwalowooza nga amawanga ga Yuda ne Isirayiri gammwe, era ne mulowooza okugeetwalira. Naye nze ndi Mukama waabwe, 

11  era nga bwe ndi omulamu, bw�ayogera Mukama Katonda nti, ndibabonereza olw�obusungu n�obuggya bye mwabalaga nga mubakyawa, balyoke bammanye, mmwe bwe ndibasalira omusango. 

12  Oluvannyuma olimanya nga nze Mukama mpulidde byonna eby�obunyoomi bye wayogera eri ensozi za Isirayiri. Nagamba nti, “Bafuuse matongo, era baweereddwayo gye tuli okubamalawo.” 

13  Wanneewanirako, n�oteekuma, kyokka ne nkuwulira. 

14  Bw�ati bw�ayogera Mukama Katonda nti, Ensi yonna bw�eriba esanyuka, gwe ndikufuula matongo. 

15  Olw�okuba nga wasanyuka, omugabo gw�ennyumba ya Isirayiri bwe gwafuuka amatongo nange bwe ntyo bwe ndikukola. Ggwe olusozi Seyiri ne Edomu yonna mulifuuka matongo, mulyoke mumanye nga nze Mukama.’ ”

