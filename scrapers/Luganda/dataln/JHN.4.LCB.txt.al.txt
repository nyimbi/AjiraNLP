1   Awo Yesu bwe yamanya nti Abafalisaayo bategedde nti Abantu bangi bafuuse bayigirizwa be, era ng�abatiza bangi okusinga Yokaana, 

2  newaakubadde nga Yesu yennyini teyabatiza wabula abayigirizwa be, be baabatizanga, 

3  n�ava e Buyudaaya n�addayo e Ggaliraaya. 

4   Kyali kimugwanira okuyita mu Samaliya. 

5  Awo n�atuuka mu kibuga ky�e Samaliya ekiyitibwa Sukali, nga kiri kumpi n�ekibanja Yakobo kye yawa mutabani we Yusufu. 

6  Awo we waali oluzzi lwa Yakobo. Yesu yali akooye olw�olugendo lwe yatambula, n�atuula awo ku luzzi. Obudde bwali ng�essaawa mukaaga ez�omu ttuntu. 

7   Awo omukazi Omusamaliya bwe yajja okukima amazzi, Yesu n�amugamba nti, “Mpa ku mazzi nnyweko.” 

8  Mu kiseera ekyo abayigirizwa be baali bagenze mu kibuga okugulayo ku mmere. 

9  Awo omukazi Omusamaliya n�amugamba nti, “Ggwe Omuyudaaya oyinza otya okusaba nze Omusamaliya amazzi okunywa?” Kubanga Abayudaaya nga tebakolagana na Basamaliya. 

10  Yesu n�amuddamu nti, “Singa obadde omanyi ekirabo kya Katonda, n�oyo akugamba nti Mpa nnywe ku mazzi bw�ali ggwe wandimusabye, naye yandikuwadde amazzi amalamu.” 

11  Omukazi n�amugamba nti, “Ssebo, tolina kalobo, n�oluzzi luwanvu nnyo. 

12  Ate n�ekirala, ggwe oli mukulu okusinga jjajjaffe Yakobo eyatuwa oluzzi luno ate nga yanywangamu ye n�abaana be n�ensolo ze?” 

13  Yesu n�amuddamu nti, “Buli muntu yenna anywa ku mazzi gano ennyonta eriddamu okumuluma. 

14  Naye buli anywa ku mazzi nze ge ndimuwa, talirumwa nnyonta emirembe gyonna era galifuuka mu ye ensulo etekalira, ne gakulukuta okutuuka ku bulamu obutaggwaawo.” 

15   Omukazi n�amugamba nti, “Ssebo, mpa ku mazzi ago, ennyonta eremenga kunnuma era nneme kujjanga wano kukima mazzi.” 

16  Yesu n�amugamba nti, “Genda oyite balo, okomewo.” 

17  Omukazi n�amuddamu nti, “Sirina baze!” Yesu n�amugamba nti, “Oyogedde kituufu nti Tolina balo. 

18  Kubanga walina babalo bataano, naye oyo gw�olina kaakano si balo. Ekyo oyogedde mazima.” 

19  Omukazi n�agamba Yesu nti, “Ssebo, ndaba ng�oli nnabbi. 

20  Ku lusozi luno bajjajjaffe kwe baasinzizanga. Naye mmwe mugamba nti, Yerusaalemi kye kifo ekigwana okusinzizangamu.” 

21   Yesu n�amugamba nti, “Mukazi wattu nzikiriza, kubanga ekiseera kijja kye mutalisinzizangamu Kitaffe ku lusozi luno wadde mu Yerusaalemi. 

22  Mmwe musinza kye mutamanyi; ffe tusinza kye tumanyi kubanga obulokozi buva mu Buyudaaya. 

23  Naye ekiseera kijja, era kituuse, abo abasinziza mu mazima bwe banaasinzizanga Kitaffe mu mwoyo ne mu mazima. Kubanga Kitaffe anoonya abo abamusinza era n�abo abamusinza kibagwanira okumusinzanga mu mwoyo ne mu mazima. 

24  Kubanga Katonda Mwoyo n�abo abamusinza kibagwanira okumusinza mu mwoyo ne mu mazima.” 

25  Omukazi n�amugamba nti, “Weewaawo, mmanyi nti Masiya, gwe bayita Kristo, ajja. Ye bw�alijja, alitutegeeza ebintu byonna.” 

26  Yesu n�amugamba nti, “Nze nzuuno ayogera naawe.” 

27   Awo mu kiseera ekyo abayigirizwa ba Yesu ne bakomawo. Ne beewuunya okulaba ng�ayogera n�omukazi. Kyokka ne watabaawo amubuuza nsonga emwogezezza naye wadde bye babadde boogerako. 

28  Awo omukazi n�aleka awo ensuwa ye n�agenda mu kibuga n�ategeeza abantu nti, 

29  “Mujje mulabe omuntu antegeezezza buli kye nnali nkoze. Ayinza okuba nga ye Kristo?” 

30  Ne bava mu kibuga ne bajja eri Yesu. 

31   Mu kiseera ekyo abayigirizwa baali beegayirira Yesu alye ku mmere, nga bagamba nti, “Labbi lya ku mmere.” 

32  N�abaddamu nti, “Nze nnina ekyokulya mmwe kye mutamanyi.” 

33  Awo abayigirizwa ne beebuuzaganya nti, “Waliwo omuntu amuleetedde ekyokulya?” 

34  Yesu n�abaddamu nti, “Ekyokulya kyange kwe kukola eyantuma by�ayagala, era n�okutuukiriza omulimu gwe. 

35  Mmwe temugamba nti, ‘Ekyasigaddeyo emyezi ena amakungula gatuuke?’ Kale muyimuse amaaso gammwe, mutunuulire ennimiro! Amakungula gatuuse. 

36  Akungula asasulwa empeera ye era n�akuŋŋaanyiza ebibala mu bulamu obutaggwaawo, olwo asiga n�akungula balyoke basanyukire wamu. 

37  Bwe kityo ekigambo nti, ‘Omu asiga omulala n�akungula,’ kyekiva kiba eky�amazima. 

38  Mbatumye mmwe okukungula kye mutaasiga. Abalala be baasiga naye mmwe mugobolodde.” Abasamaliya bangi bakkiriza 

39   Abasamaliya bangi ab�omu kibuga abaamukkiririzaamu olw�ebyo omukazi bye yabategeeza, ng�abagamba nti, “Antegeezezza buli kye nnali nkoze!” 

40  Awo Abasamaliya bwe bajja eri Yesu ne bamwegayirira yeeyongere okubeera nabo, n�abeera nabo ennaku bbiri. 

41  Bangi ne bakkiriza olw�ebyo bye yabategeeza. 

42  Awo ne bagamba omukazi nti, “Tumukkiriza si lwa bigambo byo byokka, naye naffe twewuliridde ebigambo bye. Ddala tutegedde nga ye Mulokozi w�ensi.” Yesu Awonya Mutabani w�Omukungu 

43  Ennaku ezo ebbiri bwe zaggwaako, Yesu n�ava e Samaliya n�alaga e Ggaliraaya. 

44  Ye yennyini yagamba nti, “Nnabbi taweebwa kitiibwa mu nsi gy�asibuka.” 

45  Awo Abagaliraaya ne bamwaniriza n�essanyu lingi nnyo, kubanga baali bamaze okulaba eby�amagero bye yakolera mu Yerusaalemi bwe baali ku Mbaga ey�Okuyitako. 

46   Yesu n�akomawo mu Kaana eky�e Ggaliraaya, gye yafuulira amazzi wayini. Waaliyo omukungu wa gavumenti ow�e Kaperunawumu eyalina mutabani we nga mulwadde. 

47  Omukungu bwe yawulira nga Yesu avudde e Buyudaaya azze e Ggaliraaya, n�agenda gy�ali n�amusaba agende amuwonyeze mutabani we eyali okumpi n�okufa. 

48  Yesu n�amugamba nti, “Temusobola kunzikiriza nga temulabye ku bubonero na byamagero?” 

49  Omukungu n�amugamba nti, “Mukama wange, nkusaba oserengete ojje ng�omwana wange tannafa!” 

50  Awo Yesu n�amugamba nti, “Ggenda mutabani wo awonye!” Omusajja n�akkiriza Yesu ky�amugambye n�agenda. 

51  Naye bwe yali ng�akyali mu kkubo abaddu be ne bamusisinkana ne bamutegeeza nti Mutabani we awonye. 

52  N�ababuuza ekiseera omulenzi we yassuukidde. Ne bamuddamu nti, “Jjo olw�eggulo essaawa nga musanvu omusujja ne gumuwonako!” 

53  Awo Kitaawe w�omulenzi n�ajjukira nga ky�ekiseera ekyo Yesu we yamugambira nti, “Mutabani wo awonye.” Awo omukungu oyo n�ab�enju ye bonna ne bakkiriza. 

54   Kino kye kyamagero ekyokubiri Yesu kye yakola ng�akomyewo e Ggaliraaya ng�avudde e Buyudaaya.

