1   “Omutima gwammwe tegweraliikiriranga. Mukkiriza Katonda, era nange munzikirize. 

2  Mu nnyumba ya Kitange mulimu ebisenge bingi, era ŋŋenda okubateekerateekera ekifo. Singa tekiri bwe kityo nandibagambye. 

3  Bwe ndimala okubateekerateekera ekifo ndikomawo, ne mbatwala gye ndi, Nze gye ndi nammwe gye muba mubeera. 

4  Era gye ŋŋenda ekkubo mulimanyi.” Yesu ly�Ekkubo Erituusa Abantu eri Kitaawe 

5   Tomasi n�amugamba nti, “Mukama waffe, tetumanyi gy�olaga, kale tuyinza tutya okumanya ekkubo?” 

6  Yesu n�addamu nti, “Nze kkubo, n�amazima n�obulamu. Tewali n�omu ajja eri Kitange wabula ng�ayita mu Nze. 

7  Singa muntegedde ne Kitange mwandimutegedde. Era okuva kaakano mumulabye era mumutegedde.” 

8  Firipo n�amugamba nti, “Mukama waffe, tulage Kitaffe, kinaatumala.” 

9  Yesu n�amugamba nti, “Firipo, kasookedde mbeera nammwe ebbanga lino lyonna era tontegeeranga? Buli alaba Nze aba alabye Kitange! Kale lwaki ate oyogera nti, ‘Tulage Kitaffe?’ 

10  Tokkiriza nga Nze ndi mu Kitange era ne Kitange ali mu Nze? Ebigambo bye mbategeeza si byange ku bwange, wabula biva eri Kitange abeera mu Nze, era akola emirimu ng�ayita mu Nze. 

11  Kale munzikirize nti Ndi mu Kitange era nga ne Kitange ali mu Nze. Oba si ekyo munzikirize olw�emirimu gyokka. 

12   “Ddala ddala mbagamba nti Buli anzikiriza alikola emirimu egyo gye nkola, era alikola egisinga egyo, kubanga Nze ŋŋenda eri Kitange. 

13  Era buli kye munaasabanga mu linnya Lyange nnaakibakoleranga, Kitange alyoke agulumizibwe mu Mwana. 

14  Bwe munaasabanga ekintu kyonna mu linnya lyange nnaakikolanga.” Okusuubizibwa Mwoyo Mutukuvu 

15   “Kale obanga munjagala mugonderenga ebiragiro byange, 

16  nange ndisaba Kitange n�abawa Omubeezi omulala anaabeeranga nammwe emirembe n�emirembe, 

17  Mwoyo ow�Amazima ensi gwe teyinza kufuna, kubanga temulaba era temumanyi. Naye mmwe mumumanyi kubanga abeera nammwe, era anaabeeranga mu mmwe. 

18  Siribaleka nga bamulekwa, ndikomawo gye muli. 

19  Mu bbanga ttono, ensi eneeba tekyandaba, naye mmwe nga mundaba. Kubanga Nze ndi mulamu, era nammwe muliba balamu. 

20  Ku lunaku olwo mulitegeera nga Nze ndi mu Kitange, era nga muli mu Nze, nga nange ndi mu mmwe. 

21  Buli anjagala anaagonderanga ebiragiro byange; era kubanga anjagala, ne Kitange anaamwagalanga. Era nange nnaamwagalanga, era nnaamulabikiranga.” 

22   Yuda, atali Isukalyoti n�amugamba nti, “Mukama waffe, lwaki oyagala okweraga eri ffe so si eri ensi?” 

23  Yesu n�amuddamu nti, “Omuntu yenna anjagala anaagonderanga ekigambo kyange, ne Kitange anaamwagalanga, era Nze ne Kitange tunajjanga ne tubeera mu ye era tunaatuulanga mu ye. 

24  Oyo atanjagala tagondera bigambo byange. Ate ebigambo bye njogera si byange ku bwange wabula bya Kitange eyantuma. 

25  Ebyo mbibabuulidde nga nkyali nammwe. 

26  Naye Omubeezi, Mwoyo Mutukuvu, Kitange gw�alituma mu linnya lyange, bw�alijja alibayigiriza ebintu byonna era alibajjukiza byonna bye nabagamba. 

27  Mbalekera emirembe, era mbawa emirembe gyange. Emirembe gye mbawa tegiringa egy�ensi. Noolwekyo temutyanga era temweraliikiriranga. 

28  Mujjukire kye n�abagamba nti ŋŋenda era ndikomawo gye muli. Singa ddala mubadde munjagala mwandisanyuse kubanga ŋŋenda eri Kitange, kubanga Kitange y�ansinga ekitiibwa. 

29  Kaakano mbabuulidde ebintu bino nga tebinnabaawo, bwe birituukirira mulyoke munzikirize. 

30  Sikyayogera bintu bingi nammwe, kubanga omufuzi omubi ow�ensi eno ajja. Naye Nze tanninaako buyinza. 

31  Kyokka ensi eryoke emanye nti njagala Kitange, nzija kukola Kitange ky�andagidde. Musituke tuve wano.”

