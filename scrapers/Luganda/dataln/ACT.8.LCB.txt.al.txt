1   Sawulo yali omu ku abo abaawagira okuttibwa kwa Suteefano. Era ku lunaku olwo okuyigganya Ekkanisa ne kutandika n�amaanyi mangi nnyo mu Yerusaalemi. Abakkiriza bonna, okuggyako abatume, ne basaasaanira mu Buyudaaya ne mu Samaliya. 

2  Abantu ba Katonda ne baggyawo Suteefano ne bamutwala ne bamuziika mu kwaziirana okungi. 

3  Naye Sawulo n�akolerera okuzikiriza Ekkanisa; n�agenda buli wantu ng�akwata abasajja n�abakazi n�abatwala mu kkomera. Firipo Abuulira mu Samaliya 

4   Naye abakkiriza abadduka mu Yerusaalemi ne bagenda mu buli kifo nga babuulira Enjiri ya Yesu. 

5  Awo Firipo, n�alaga mu kimu ku bibuga bya Samaliya n�abuulira abantu Enjiri ya Kristo. 

6  Ebibiina ne bimuwuliriza nnyo kubanga abantu bonna baalaba ebyamagero bye yakola. 

7  Baddayimooni bangi ne bava ku bantu nga bwe baleekaana; abaali bakoozimbye n�abalema bonna ne bawonyezebwa; 

8  ekibuga ne kijjula essanyu. Simooni Omufumu 

9   Waaliwo omusajja erinnya lye Simooni eyali omufumu omwatiikirivu mu kibuga omwo era nga yeewuunyisa nnyo abantu bonna mu Samaliya. Yeeyogerangako nti Muntu mukulu era wa kitiibwa. 

10  Era abantu bangi ab�ekitiibwa n�abatali ba kitiibwa baamwogerangako nti, “Omusajja oyo ge maanyi ga Katonda agayitibwa, ‘Amangi.’ ” 

11  Ne bamussangako nnyo omwoyo olw�ebyobufuusa bye yakolanga. 

12  Naye bwe bakkiriza obubaka bwa Firipo ng�abuulira ku bwakabaka bwa Katonda n�erinnya lya Yesu Kristo abasajja n�abakazi ne babatizibwa. 

13  Awo ne Simooni yennyini n�akkiriza era n�abatizibwa, n�agobereranga Firipo buli gye yalaganga; era ebyamagero Firipo bye yakolanga, Simooni n�abyewuunya nnyo. 

14   Awo abatume abaali mu Yerusaalemi bwe baawulira ng�abantu mu Samaliya bakkirizza ekigambo kya Katonda, ne babatumira Peetero ne Yokaana. 

15  Bwe baatuuka ne basabira abakkiriza bano abaggya bafune Mwoyo Mutukuvu, 

16  kubanga yali tannaba kubakkako, kubanga baali babatizibbwa mu linnya lya Mukama waffe Yesu kyokka. 

17  Awo Peetero ne Yokaana ne bassa emikono gyabwe ku bakkiriza abo, ne bafuna Mwoyo Mutukuvu. 

18  Simooni, Omufumu, bwe yalaba ng�abantu bafunye Mwoyo Mutukuvu olw�abatume okubassaako emikono kyokka, kyeyava atoola ensimbi aziwe abatume bamuguze obuyinza obwo. 

19  N�abagamba nti, “Mumpe obuyinza obwo, buli gwe nnassangako emikono gyange afune Mwoyo Mutukuvu!” 

20   Naye Peetero n�amugamba nti, “Ensimbi zo zizikirire naawe olw�okulowooza nti Ekirabo kya Katonda kiyinza okugulibwa obugulibwa n�ensimbi. 

21  Mu nsonga eno tolinaamu mugabo kubanga omutima gwo si mulongoofu mu maaso ga Katonda. 

22  Noolwekyo weenenye ekikolwa ekyo ekibi weegayirire Mukama, oboolyawo Katonda ayinza okukusonyiwa ebirowoozo byo ebyo ebibi. 

23  Kubanga ndaba nga mu mutima gwo mujjudde obuggya, era oli muddu wa kibi.” 

24   Simooni n�abeegayirira nti, “Munsabire eri Mukama ebintu ebyo bye mwogedde bireme okuntuukako.” 

25   Awo Peetero ne Yokaana bwe baamala okubuulira ekigambo kya Katonda n�obuvumu, ne basitula okuddayo mu Yerusaalemi, nga bagenda babuulira Enjiri mu bibuga bingi bye baayitangamu mu Samaliya. Firipo n�Omwesiyopya 

26   Awo malayika wa Mukama n�agamba Firipo nti, “Kwata ekkubo eriraga mu bukiikaddyo, eriva e Yerusaalemi nga liyita mu ddungu okugenda e Ggaaza.” 

27  Firipo n�akwata ekkubo eryo. Mu kiseera ekyo waaliwo omusajja Omwesiyopya mu kkubo eryo ng�ava mu kusinza e Yerusaalemi. Yali mulaawe nga mukungu mu lubiri lwa Kandake, kabaka omukazi owa Esiyopya, era ye yali omuwanika we omukulu. 

28  Yali atudde mu ggaali lye ng�addayo ewaabwe nga bw�asoma ekitabo kya nnabbi Isaaya. 

29  Awo Mwoyo Mutukuvu n�agamba Firipo nti, “Semberera eggaali eryo oligendereko.” 

30  Firipo n�adduka n�atuuka ku ggaali, n�awulira Omwesiyopya ng�asoma mu kitabo kya nnabbi Isaaya. N�amubuuza nti, “By�osoma obitegeera?” 

31   Omwesiyopya n�addamu nti, “Nnaabitegeera ntya nga sirina abinnyinnyonnyola?” N�asaba Firipo ayingire mu ggaali lye batuule bombi. 

32   Ekyawandiikibwa kye yali asoma nga kigamba bwe kiti nti: “Yatwalibwa ng�endiga egenda okuttibwa. Ng�omwana gw�endiga bwe gusiriikirira nga bagusalako ebyoya, naye bw�atyo teyayasamya kamwa ke. 

33   Yajoogebwa n�atalamulwa mu bwenkanya. Ani alyogera ku bazzukulu be? Kubanga ekiseera kye eky�obulamu bwe ku nsi kyakoma!” 

34  Omulaawe kwe kubuuza Firipo nti, “Nnyinnyonnyola, munnange, nnabbi gw�ayogerako; yeeyogerako yekka oba ayogera ku mulala?” 

35  Awo Firipo n�atandika n�Ekyawandiikibwa ekyo n�amubuulira Enjiri ya Yesu Kristo. 

36   Bwe baali bagenda ne batuuka awali amazzi, omulaawe n�agamba nti “Laba amazzi! Kale lwaki sibatizibwa?” 

37  Awo Firipo n�amugamba nti, “Oyinza okubatizibwa, bw�oba ng�okkiriza n�omutima gwo gwonna.” Omulaawe n�addamu nti, “Nzikiriza nga Yesu Kristo Mwana wa Katonda.” 

38  Awo n�alagira omugoba w�eggaali lye okuyimirira, ne bakka mu mazzi, Firipo n�amubatiza. 

39  Bwe baava mu mazzi amangwago Omwoyo wa Mukama n�atwala Firipo, Omulaawe n�ataddayo kumulaba nate, naye n�atambula olugendo lwe ng�ajjudde essanyu. 

40  Naye Firipo n�alabikira mu Azoto, n�agenda ng�abuulira Enjiri mu bibuga byonna eby�omu kitundu ekyo okutuukira ddala e Kayisaliya.

