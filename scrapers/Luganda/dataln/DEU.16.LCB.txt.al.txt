1   Ojjukiranga omwezi ogwa Abibu ng�ogukwatiramu Okuyitako kwa Mukama Katonda wo, kubanga ekiro mu mwezi gwa Abibu, Mukama Katonda wo mwe yakuggyira mu nsi y�e Misiri. 

2  Onooleetanga ekiweebwayo eri Mukama eky�Okuyitako, ng�okiggya mu ggana lyo, ne mu kisibo kyo mu kifo Mukama ky�anaabanga yerondedde nga kye ky�okubeerangamu Erinnya lye. 

3  Tokiryanga na mugaati omuzimbulukuse. Onoomalanga ennaku musanvu ng�emigaati gy�olya si mizimbulukuse, gye migaati egy�okulaba ennaku, kubanga mu Misiri wavaayo mu bwangu, bw�otyo olyokenga ojjukirenga, mu nnaku zonna ez�obulamu bwo, olunaku lwe wasitulirako ng�ova mu nsi y�e Misiri. 

4  Tewaabeerengawo asangibwa na kizimbulukusa mu nsi yo yonna okumalanga ennaku musanvu. Ennyama gy�onooteekateekanga, ey�ekiweebwayo, akawungeezi ku lunaku olw�olubereberye teesigalengawo kutuusa nkeera. 

5  Tokkirizibwenga kuweerangayo mu bibuga byo Mukama Katonda wo by�akuwa, ekiweebwayo eky�Okuyitako, 

6  wabula onookiweerangayo mu kifo Mukama ky�anaabanga yeerondedde eky�okubeerangamu Erinnya lye. Eyo gy�onooweerangayo Okuyitako akawungeezi ng�enjuba egwa, ng�ojjukiranga olunaku lwe wasitulirako ng�ova mu nsi y�e Misiri. 

7  Onoofumbanga okuyitako okwo n�okuliira mu kifo Mukama Katonda wo kye yeerondera. Enkeera onoddangayo mu weema yo. 

8  Onoolyanga emigaati egitali mizimbulukuse okumala ennaku mukaaga, kyokka ku lunaku olw�omusanvu kunaabanga kukuŋŋaana mu maaso ga Mukama Katonda wo okumusinza; tolukolerangako mulimu gwonna. Embaga ey�Amakungula 

9   Onoobalanga wiiki musanvu okuva ku kiseera lw�onookungulanga emmere ey�empeke okuva mu nnimiro yo omulundi ogusooka. 

10  Kale nno onookwatanga Embaga ya Wiiki ezo ng�oleetera Mukama Katonda wo ekiweebwayo ekya kyeyagalire ekinaavanga mu ngalo zo, ng�emikisa bwe ginaabeeranga Mukama Katonda wo gy�anaabanga akuwadde. 

11  Onoosanyukiranga mu maaso ga Mukama Katonda wo mu kifo ky�anaabanga yeerondedde okubeerangamu Erinnya lye. Onoosanyukanga ne batabani bo, ne bawala bo, n�abaweereza bo abasajja, n�abaweereza bo abakazi, n�Omuleevi anaabeeranga mu bibuga byo, ne munnaggwanga ne mulekwa, ne nnamwandu abanaabeeranga mu mmwe. 

12  Ojjukiranga nga bwe wali omuddu mu nsi ey�e Misiri, osaana ogonderenga ebiragiro ebyo n�obwegendereza. Embaga ey�Ensiisira 

13   Onookwatanga Embaga ey�Ensiisira okumala ennaku musanvu ng�omaze okuyingiza ebyamakungula byo okubiggya mu gguuliro, ne wayini ng�omuggye mu ssogolero lyo. 

14  Onoojaguzanga ng�oli ku Mbaga eyo, ggwe, ne mutabani wo, ne muwala wo, n�omuweereza wo omusajja, n�omuweereza wo omukazi, n�Omuleevi, n�omunnaggwanga, ne mulekwa, ne nnamwandu, abanaabeeranga mu bibuga byo. 

15  Onoomalanga ennaku musanvu ng�ojaguza ku Mbaga eyo mu maaso ga Mukama Katonda wo mu kifo Mukama ky�aneeronderanga. Kubanga Mukama Katonda wo anaakuwanga omukisa mu bibala byonna eby�amakungula go, ne mu mirimu gyo gyonna gy�onootuusangako engalo zo, essanyu lyo bwe lityo linaabanga lijjuvu. 

16   Abasajja bonna mu mmwe banaakuŋŋaananga emirundi esatu buli mwaka, mu maaso ga Mukama Katonda wo, mu kifo ky�aneeronderanga, ku Mbaga y�Emigaati Egitali Mizimbulukuse, ne ku Mbaga eya Wiiki Omusanvu, ne ku Mbaga ey�Ensiisira. Tewaabengawo n�omu anajjanga engalo enjereere awali Mukama. 

17  Buli omu anaaleetanga ekirabo kye ng�obusobozi bwe bwe bunaabanga, nga bwesigamizibwa ku mikisa Mukama Katonda wo gy�anaabanga akuwadde. Abalamuzi 

18   Onoolondanga abalamuzi n�abakozi mu bantu, mu bika byo byonna, mu bibuga byo byonna, Mukama Katonda wo by�akuwa, baweerezenga abantu nga babasalirawo ensonga zaabwe nga tebasaliriza. 

19  Obeeranga n�obwenkanya, era tobanga na kyekubiira ng�osala emisango. Tolyanga nguzi, kubanga enguzi eziba amaaso g�omugezi era ebuzaabuza ebigambo by�abatuukirivu. 

20  Ogobereranga bwenkanya bwokka olyoke olye ensi Mukama Katonda wo gy�akuwa. Obutasinzanga Bakatonda Balala 

21   Tosimbanga miti gya kusinza okumpi n�ekyoto ky�onoozimbiranga Mukama Katonda wo; 

22  wadde okuyimirizangawo empagi ey�amayinja ey�okusinzanga; kubanga ebyo byonna Mukama Katonda wo tabyagala abikyayira ddala.

