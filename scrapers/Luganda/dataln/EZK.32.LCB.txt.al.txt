1   Awo mu mwaka ogw�ekkumi n�ebiri, mu mwezi ogw�ekkumi n�ebiri ku lunaku olw�olubereberye, ekigambo kya Mukama ne kinzijira n�aŋŋamba nti, 

2  “Omwana w�omuntu, tandika okukungubagira Falaawo, ye kabaka w�e Misiri, omutegeeze nti: “ ‘Oli ng�empologoma mu mawanga, ng�ogusota wakati mu nnyanja, ng�owaguza mu migga gyo, era ng�otabangula amazzi, n�osiikuula n�emigga.’ ” 

3   “Bw�ati bw�ayogera Mukama Katonda nti, “ ‘Ndikusuulako akatimba kange, ne nkusindikira ekibiina ky�abantu ekinene, era balikuvuba n�akatimba kange. 

4   Ndikusuula ku lukalu, ne nkuleka ku ttale, era ebinyonyi byonna eby�omu bbanga birikukkako, n�ensolo enkambwe zonna ez�omu nsi zirikulya ne zikkusibwa. 

5   Ndisaasaanya ennyama ey�omubiri gwo ku nsozi, era ndijjuza ebiwonvu amagumba go. 

6   Nditotobaza ensi n�omusaayi gwo okutuukira ddala ku nsozi, era ndijjuza zonna ennyama ey�omubiri gwo. 

7   Bwe ndikusaanyaawo, ndibikka eggulu ne nfuula emmunyeenye zaakwo okubaako ekizikiza; 

8   Ndibikka omusana n�ekire, era n�omwezi tegulireeta kitangaala kyagwo. Ebitangaala byonna eby�omu ggulu, ndibifuula enzikiza; era n�ensi yo yonna ndigireetako enzikiza,’ ” bw�ayogera Mukama Katonda. 

9  “Ndyeraliikiriza emitima gy�amawanga amangi, bwe ndikuzikiriza mu mawanga, ne mu nsi z�otomanyangako. 

10   Amawanga mangi galijjula entiisa era bakabaka baabwe balisasamala, ng�obagalulira ekitala mu maaso gaabwe. Ku lunaku olw�okugwa kwo, buli omu ku bo alikankana, era buli muntu aligezaako okuwonya obulamu bwe.” 

11   Kubanga bw�ati bw�ayogera Mukama Katonda nti, “Ekitala kya kabaka w�e Babulooni kirikutabaala. 

12   Nditta enkuyanja y�abantu bo n�ekitala eky�abasajja abalwanyi abazira, abasingirayo ddala obukambwe mu mawanga gonna. Balimalawo amalala ga Misiri, n�enkuyanja y�abantu be bonna balizikirizibwa. 

13   Ndizikiriza amagana ge gonna ag�ente okuva awali amazzi amangi, era tewaliba n�omu alirinnyayo okubatabangula newaakubadde ente okulinnyirirayo. 

14  N�oluvannyuma nditeesa amazzi ge, n�enzizi ze ne nzifuula ng�amafuta,” bw�ayogera Mukama Katonda. 

15   Bwe ndizisa ensi ey�e Misiri, ne ngiggyamu buli kantu akalimu, ne nzita bonna ababeeramu, balimanya nga nze Mukama. 

16   “Weewaawo kuno kwe kukungubaga kwe balikungubaga. Abawala bannaggwanga balikungubagira Misiri n�enkuyanja y�abantu be bonna,” bw�ayogera Mukama Katonda. 

17  Mu mwaka ogw�ekkumi n�ebiri, ku lunaku olw�ekkumi n�ettaano mu mwezi ogwo, ekigambo kya Mukama ne kinzijira n�aŋŋamba nti, 

18  “Omwana w�omuntu, kaabirako ku nkuyanja y�abantu b�e Misiri, obasindike emagombe ye n�abawala bannaggwanga abaayatiikirira, n�abo abakka mu bunnya. 

19  Babuuze nti, ‘Olowooza gw�osinga okwagalibwa? Ggenda oteekebwe n�abatali bakomole.’ 

20  Baligwa mu abo abattiddwa ekitala, era n�ekitala kisowoddwa, leka atwalibwe n�enkuyanja y�abantu be. 

21  Okuva emagombe abakulembeze ab�amaanyi balyogera ku Misiri ne be yeekobaana nabo nti, ‘baserengese, era bagalamidde awali abatali bakomole, abattibwa n�ekitala.’ ” 

22   “Asuli ali eyo n�eggye lye lyonna; yeetooloddwa amalaalo ag�abattibwa n�ekitala. 

23  Amalaalo ge gali wansi mu bunnya, n�emirambo gy�eggye lye gyetoolodde amalaalo ge. Abo bonna abaaleeta entiisa mu nsi ey�abalamu battiddwa, bagudde n�ekitala.” 

24   “Eramu naye ali eyo, n�enkuyanja y�abantu be bonna beetoolodde amalaalo ge. Bonna baafa, battibwa n�ekitala. Bonna abaaleeta entiisa mu nsi ey�abalamu bakka emagombe nga si bakomole, be bagenda wansi mu bunnya nga balina n�ensonyi. 

25  Bamwalidde ekitanda wakati mu battibwa n�enkuyanja y�abantu be bonna okwetooloola amalaalo ge. Bonna tebaali bakomole, era battibwa n�ekitala kubanga baatiisatiisanga ensi ey�abalamu. Bajudde ensonyi wamu n�abo abakka emagombe, era bagalamidde wakati mu abo abattiddwa.” 

26   “Meseki ne Tubali nabo gye bali n�enkuyanja y�abantu baabwe era beetoolodde amalaalo gaabwe. Bonna tebaali bakomole, era battibwa n�ekitala kubanga baatiisatiisanga ensi ey�abalamu. 

27  Tebaliziikibwa ng�abakungu, naye baliziikibwa ng�abasajja abalwanyi abazira abatali bakomole, abaaserengeta emagombe n�ebyokulwanyisa byabwe, abaatikkibwa ebitala byabwe ku mitwe gyabwe. Obutali butuukirivu bwabwe bwali ku magumba gaabwe kubanga baaleeta entiisa eri abasajja ab�amaanyi mu nsi ey�abalamu.” 

28  “Naawe ggwe Falaawo, olimenyebwa era olifiira wamu n�abatali bakomole, abattibwa n�ekitala.” 

29   “Edomu naye ali eyo, bakabaka be n�abalangira be, newaakubadde nga baamaanyi, emirambo gyabwe gigalamidde n�egya bali abattibwa n�ekitala. Bagalamidde n�abatali bakomole mu bunnya.” 

30   “Abalangira bonna ab�omu bukiikakkono n�Abasidoni bonna nabo bali eyo; baaziikibwa mu nsonyi n�abattibwa newaakubadde nga baakola eby�entiisa nga be balina obuyinza. Bagalamidde nga si bakomole wamu n�abattibwa n�ekitala, nga balina ensonyi n�abo abakka emagombe.” 

31   “Era Falaawo, bw�alibalaba, alyekubagiza olw�eggye lye eryattibwa n�ekitala, bw�ayogera Mukama Katonda. 

32  Newaakubadde nga namukozesa okutiisatiisa ensi ey�abalamu Falaawo n�enkuyanja y�abantu be baligalamira mu batali bakomole, n�abattibwa n�ekitala,” bw�ayogera Mukama Katonda.

