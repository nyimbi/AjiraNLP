1   Amateeka gano gabategeeze nti: 

2   “Bw�ogulanga omuddu Omwebbulaniya, akuweererezanga emyaka mukaaga. Mu mwaka ogw�omusanvu omuddizanga eddembe lye n�agenda, era talisasuliranga. 

3  Bw�aba nga yajja yekka, era agendanga yekka; naye bw�aba nga yajja ne mukazi we, era agendanga naye. 

4  Mukama we bw�abanga amuwadde omukazi, n�amuzaalira abaana aboobulenzi n�aboobuwala; omukazi n�abaana babanga ba mukama wa muddu oyo; omusajja yekka ye yaddizibwanga eddembe lye. 

5  Naye omuddu bw�agambanga nti, ‘Nze mukama wange mmwagala, ne mukazi wange n�abaana bange bonna mbagala, era seetaaga ddembe,’ 

6  mukama we amutwalanga eri abalamuzi, amuleetanga ku luggi oba ku mwango gw�oluggi, n�amuwummula okutu n�olukato. Olwo anaamuweerezanga okutuusa okufa. 

7   “Omusajja bw�anaatundanga omwana we owoobuwala ng�omuddu, omuwala oyo taddizibwenga ddembe ng�omuddu omusajja. 

8  Bw�ataasanyusenga mukama we eyamugula, anaayinzanga okununulibwa. Kyokka mukama we taabenga na buyinza kumutunda mu bannamawanga, kubanga mukama we yanaabanga amukuusizakuusiza okumala okumuwasa ate n�amwegobako. 

9  Singa amugabira mutabani we, olwo anaabanga ng�omu ku bawala be. 

10  Singa amuwasizaako omukazi omulala, mukama we taamuggyengako mmere ye oba engoye ze, wadde ebimukwatako byonna eby�obufumbo. 

11  Ebintu ebyo ebisatu singa abimumma, omuwala omuddu anaayinzanga okuleka mukama we n�amuvaako awatali kusasulirwa. Amateeka ku Butemu 

12   “Anaakubanga omuntu n�amutta, naye ateekwa buteekwa okuttibwa. 

13  Kyokka singa akikola nga tagenderedde, naye Katonda n�akikkiriza okubaawo, anaddukanga ne yeekweka mu kifo kye ndibateekerateekera. 

14  Naye singa omuntu anaasalanga olukwe n�alumba munne n�amutta mu bugenderevu, bw�anaabanga ku kyoto kyange, mumusikangako ne mumutwala ne mumutta. 

15  “Akubanga kitaawe oba nnyina, ateekwa buteekwa okuttibwa. 

16   “Oyo awambanga omuntu n�amutunda oba n�akwatibwa naye nga tannamutunda attibwanga buttibwa. 

17   “Anaakolimiranga kitaawe oba nnyina ateekwa kuttibwa. Amateeka ku Kuyomba n�Okulwana 

18  “Abantu singa bayomba ne balwana, omu n�akuba munne ejjinja oba ekikonde, n�atafa wabula n�abeera ku kitanda; 

19  singa ava ku kitanda, n�atandika n�okutambulako ebweru n�omuggo gwe, oli eyamukuba taavunaanibwenga; wabula anaasasuliranga ebiseera by�oyo gwe yakuba, era n�amujjanjaba okutuusa ng�awonedde ddala. 

20   “Omuntu bw�anaakubanga omuddu we omusajja oba omuddu we omukazi n�omuggo, omuddu oyo emiggo ne gimutta, omusajja oyo anaabonerezebwanga; 

21  naye omuddu oyo bw�anaalamanga okumala olunaku oba ennaku ebbiri, mukama we taabonerezebwenga, kubanga ye nannyini ye. 

22   “Singa abantu babadde balwana, ne bakubiramu omukazi ali olubuto, olubuto ne luvaamu, kyokka n�atabaako mutawaana mulala gwonna, oyo amukubye anaatanzibwanga omutango bba w�omukazi gw�anaasalanga, era nga n�abalamuzi bagukkirizza. 

23  Naye singa omukazi oyo abaako omutawaana ogw�amaanyi, ekibonerezo kineenkanaakananga n�ekyo ky�amukoze. Bw�anattanga anattibwanga, 

24  bw�anaaggyangamu eriiso lya munne, n�erirye banaaligyangamu, oba omuntu bw�anaaggyangamu erinnyo lya munne, n�erirye banaalikuulangamu, bw�anaamutemangako omukono, n�ogugwe banaagutemangako, bw�anaamutemangako ekigere, n�ekikye banaakitemangako, 

25  bw�anaamwokyanga, naye anaayokebwanga, bw�anaamussangako ekiwundu, naye anaassibwangako ekiwundu, bw�anaamunuubulanga, naye anaanuubulwanga. 

26   “Omuntu bw�akubanga omuddu we omusajja oba omuddu we omukazi, n�amuggyamu eriiso, anaamuddizanga eddembe lye n�amuleka n�agenda, nga kwe kumuliyira olw�eriiso eryo. 

27  Singa akuba omuddu we omusajja oba omuddu we omukazi, n�amukuulamu erinnyo, anaamuddizanga eddembe lye, nga kwe kumuliyira olw�erinnyo eryo. Amateeka ku Nsolo Ezirundibwa 

28   “Singa ente ya seddume etomera omusajja oba omukazi n�emutta, seddume eyo eteekwa okukubwanga amayinja n�efa, n�ennyama yaayo teriibwanga. Kyokka nannyini yo taabengako musango. 

29  Naye seddume eyo singa emanyiddwa nga bulijjo ntomezi, era nga ne nannyini yo yalabulwako dda, kyokka n�atagisibira mu lugo lwayo, n�etta omusajja oba omukazi, eneekubwanga amayinja n�efa, ne nannyini yo anattibwanga. 

30  Naye singa asalirwa engassi, aneenunulanga n�awona okufa ng�asasuddeyo kyonna ekinaabanga kimusaliddwa. 

31  Seddume bw�eneetomeranga mutabani w�omuntu oba muwala we, etteeka lye limu eryo lye linaakozesebwanga. 

32  Seddume bw�etomeranga omuddu omusajja oba omuddu omukazi, nannyini yo ateekwa okusasula mukama w�omuddu oyo, ebitundu bya ffeeza amakumi asatu, ne seddume ekubwenga amayinja efe. 

33   “Omuntu bw�anaabikkulanga ekinnya n�akireka nga kyasamye, oba bw�anaasimanga ekinnya n�atakisaanikirako, seddume n�ekigwamu oba endogoyi, 

34  nannyini kinnya anaasasuliranga okufiirwa okwo; anaasasulanga nannyini nsolo efudde, era n�okugitwala anaagitwalanga. 

35  “Seddume y�omuntu bw�eneerumyanga seddume y�omulala, n�emala egitta; banaatundanga seddume ennamu, ensimbi ne bazigabana; ne seddume enfu nayo banaagigabananga. 

36  Oba singa seddume eyo ng�emanyiddwa nga ntomezitomezi, naye nannyini yo nga tagiggalira mu lugo lwayo, ateekwa asasule seddume olwa seddume, yo enfu eneebanga yiye.

