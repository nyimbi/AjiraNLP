1   “Omuwala wa Babulooni embeerera, kakkana wansi otuule mu nfuufu, tuula wansi awatali ntebe ya bwakabaka, ggwe omuwala w�Abakaludaaya. Ekibuga ekitawangulwangako. Toliddayo nate kuyitibwa kyatika oba nnalulungi. 

2   Ddira olubengo ose obutta. Ggyako akatimba ku maaso, situla ku ngoye z�oku magulu oyite mu mazzi. 

3   Obwereere bwo bulibikkulwa; obusungu bwo bulyeraga. Nzija kuwoolera eggwanga; tewali muntu yenna gwe ndirekawo.” 

4   Omununuzi waffe Mukama Katonda ow�Eggye lye linnya lye, ye Mutukuvu wa Isirayiri. 

5   “Tuula mu kasirise yingira mu kizikiza ggwe omuwala w�Abakaludaaya, tebakyakuyita kabaka omukazi afuga obwakabaka obungi. 

6   Nnali nsunguwalidde abantu bange, ne nyonoonesa omugabo gwange. Nabawaayo mu mikono gyo, n�otobasaasira n�akatono. N�abakadde wabateekako ekikoligo ekinene ennyo. 

7   Wayogera nti, ‘Nzija kubeera kabaka omukazi emirembe gyonna,’ naye n�otolowooza ku bintu bino wadde okulowooza ku kyali kigenda okubaawo.” 

8   “Kale nno kaakano wuliriza kino, ggwe awoomerwa amasanyu ggwe ateredde mu mirembe gyo, ng�oyogera mu mutima gwo nti, ‘Nze ndiwo era tewali mulala wabula nze. Siribeera nnamwandu wadde okufiirwa abaana.’ 

9   Ebintu bino byombi birikutuukako mangu nnyo mu lunaku lumu, eky�okufiirwa abaana n�okufuuka nnamwandu. Birikutuukako mu kigera kyabyo ekituufu, newaakubadde obulogo bwo nga bungi okuyitirira, n�eby�obufumu byo nga bigenze wala. 

10   Weesiga obutali butuukirivu bwo, n�olowooza nti, ‘Siriiko annondoola.’ Amagezi go era n�okumanya kwo byakuwabya, bwe wayogera nti, ‘Nze ndiwo, era teri mulala wabula nze.’ 

11   Kyokka ensasagge erikujjira era tolimanya ngeri yakugyeggyako; n�okuzikirira kw�otoliyinza kweggyako na muwendo gwa nsimbi; akabi k�otolirabirawo kalikutuukako amangu ddala.” 

12   “Weeyongere nno n�obulogo bwo n�obufumu bwo obwayinga obungi, bwe wanyiikiriramu okuva mu buto bwo. Oboolyawo olibaako kyoggyamu, oboolyawo olikolawo ekyobulabe. 

13   Amagezi ago g�ofuna gakukooya bukooya. Abalagulira ku munyeenye basembera, n�abo abakebera emmunyeenye, era aboogera ebiribaawo buli mwezi, babadduukirire mu bigenda okubatuukako. 

14   Laba, bali ng�ebisusunku era omuliro gulibookya! Tebalyewonya maanyi ga muliro. Tewaliiwo manda ga kukubugumya wadde omuliro ogw�okwota! 

15   Ekyo kye bayinza okukukolera kyokka; b�obonyeebonye nabo b�oteganidde okuva mu buto bwo. Buli muntu alikwata ekkubo lye nga yeeyongera okukola ebibi bye era tewali n�omu ayinza okukulokola.”

