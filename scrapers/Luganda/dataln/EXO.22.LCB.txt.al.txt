1   “Omuntu bw�anabbanga ente ya munne, oba endiga, n�agitta oba n�agitunda; anazzangawo ente ttaano olw�emu gy�abbye, n�endiga nnya olw�endiga emu. 

2   “Omubbi bw�anaakwatibwanga ng�amenya ennyumba, n�akubibwa emiggo n�afa; amukubye taabengako musango olw�okuyiwa omusaayi gw�omubbi oyo; 

3  naye singa ebyo bigwawo ng�enjuba emaze okuvaayo, anaabangako omusango olw�okuyiwa omusaayi ogwo. Omubbi anaateekwanga okuliwa; naye bw�abanga talina kantu, anaatundibwanga alyoke asasulire bye yabba. 

4   “Omubbi singa akwatibwa lubona nga n�ensolo gy�abbye agirina nnamu, oba nte, oba ndogoyi oba ndiga, anazzangawo bbiri bbiri. 

5  “Omuntu bw�anaabanga alunda ebisolo bye mu ddundiro lye oba mu nnimiro ye ey�emizabbibu, ensolo ze n�azireka ne zigenda ziriira mu nnimiro y�omuntu omulala; anaasasulanga ku bibala ebisinga obulungi n�ezabbibu ebiva omumwe. 

6   “Omuliro bwe gunaalandanga ne guyita mu bisaka ne gukwata ennimiro y�omuntu, ne gwokya ebinywa by�eŋŋaano, oba eŋŋaano ekyakula, oba ne guzikiriza ennimiro ye yonna; eyakumye omuliro ogwo anaasasuliranga byonna ebyonoonese. 

7   “Omuntu bw�anaateresanga munne ensimbi oba ebintu bye ebirala, ne bamala babibbira mu nnyumba ye; omubbi bw�anaakwatibwanga anaaliwanga emirundi ebiri. 

8  Naye omubbi bw�ataakwatibwenga, nannyini nnyumba ateekwa agende eri abalamuzi, basalewo obanga ebintu bya munne ye yabitutte. 

9  Mu buli misango gyonna egy�okubeera n�ebintu mu ngeri emenya amateeka, ng�okubeera n�ente, oba endogoyi, oba endiga, oba ekyambalo, oba ekintu ekirala kyonna ekinaabanga kibuze, omuntu n�amala akyogerako nti, ‘Kino kyange,’ omuntu akirina n�oyo akiyita ekikye banaatwalanga ensonga zaabwe eri abalamuzi. Oyo abalamuzi gwe banaasaliranga nti Gumusinze, anaddizangawo munne emirundi ebiri. 

10  “Omuntu bw�anaateresanga munne endogoyi, oba ente, oba endiga, oba ensolo endala yonna; n�emala efa, oba n�erumizibwa, oba n�etwalibwa nga tekitegeerekese agitutte, 

11  ensonga zaabwe zinaagonjoolwanga nga eyatereka alayidde mu maaso ga Mukama nti ensolo eyo si ye yagibba. Nannyini nsolo ateekwanga okukkiriza ekirayiro ekyo, era taasasulwenga kintu kyonna. 

12  Naye bw�eneemubbibwangako, anaagiriwanga. 

13  Bw�eneebanga erumbiddwa ensolo enkambwe n�etaagulwataagulwa, anaaleetanga ebitundutundu byayo ebisigaddewo ng�obujulizi; taaliwenga nsolo etaaguddwataaguddwa. 

14  “Omuntu bw�aneeyazikanga ensolo ku muliraanwa we, n�erumizibwa, oba n�emufaako nga nnyini yo taliiwo, anaateekwanga okugisasulira. 

15  Naye nannyini yo bw�anaabangawo, taaliyirwenga. Ensolo ng�ebadde epangisibbwa bupangisibwa, omuwendo ogugipangisizza gunaamalanga mu kugisasulira. Amateeka ku Mbeera y�Abantu 

16   “Omusajja bw�anaasendasendanga omuwala omuto akyali embeerera, ne yeebaka naye, atwalengayo ebintu ebyobuko, amuwase. 

17  Naye singa kitaawe w�omuwala agaanira ddala okumumuwa, era asasulangayo omuwendo gw�ensimbi ogwenkanankana n�eby�obuko ebiweebwayo ku mbeerera. 

18   “Omukazi omulogo omuttanga bussi. 

19   “Omuntu akola eby�ensonyi n�ensolo ateekwanga kuttibwa. 

20   “Omuntu atwalanga ssaddaaka eri katonda omulala, atali nze Mukama, azikirizibwenga. 

21  “Bannamawanga temubayisanga bubi, so temubanyigirizanga, kubanga nammwe mwali bannaggwanga mu nsi y�e Misiri. 

22   “Nnamwandu ne mulekwa temubajooganga. 

23  Bwe munaabajooganga ne bankaabira, nnaabawulirizanga. 

24  Obusungu bwange ne bubuubuuka, mmwe ne mbatta n�ekitala. Bakyala bammwe ne bafuuka bannamwandu n�abaana bammwe bamulekwa. 

25   “Bw�owolanga ensimbi omu ku bantu bange abali mu mmwe, ng�ali mu kwetaaga, teweeyisanga ng�abawozi b�ensimbi abalala; tomusasuzanga magoba. 

26  Bw�otwalanga ekyambalo ky�omuntu ng�akakalu, kimuddize ng�enjuba egenda okugwa; 

27  kubanga ekyambalo kye ekyo kye ky�okwebikka kye kyokka ky�alina. Kale bw�otokimuddiza olwo asule mu ki? Bw�anankaabiriranga nzijanga kumuwuliriza, kubanga ndi wa kisa. 

28   “Tovumanga Katonda, wadde okwogera obubi ku bafuzi bammwe. 

29   “Tolwangawo kuwaayo ku bibala ebibereberye nga byengedde. “Mutabani wo omubereberye onoomumpanga. 

30  Ente zo n�endiga zo nazo onookolanga bw�otyo. Onoozirekeranga bannyina baazo okumala ennaku musanvu; onoozimpanga ku lunaku olw�omunaana. 

31   “Mujjanga kuba bantu bange batukuvu. Noolwekyo temuulyenga nnyama ya nsolo etaaguddwataaguddwa ebisolo eby�omu nsiko. Munaagirekeranga mbwa.

