1   Mutabani nyweeza ebigambo byange, era okuumenga ebiragiro byange. 

2   Kwata ebiragiro byange obeere mulamu, n�amateeka gange ogakuume ng�emmunye y�eriiso lyo; 

3   Togalekanga kuva mu ngalo zo, gawandiike ku mutima gwo. 

4  Amagezi gatwalire ddala nga mwannyoko, n�okutegeera, ng�owooluganda ow�omu kika kyo. 

5   Binaakuwonyanga omukazi omwenzi, omukazi omutambuze awaanawaana n�ebigambo ebisendasenda. 

6  Lumu nnali nnyimiridde ku ddirisa ly�ennyumba yange, 

7   Ne ndaba mu bavubuka abatoototo, omulenzi atalina magezi, 

8  ng�ayita mu luguudo okumpi n�akafo k�omukazi omwenzi, n�akwata ekkubo eridda ku nnyumba y�omukazi oyo, 

9   olw�eggulo ng�obudde buzibye, ekizikiza nga kikutte. 

10   Awo omukazi n�ajja okumusisinkana ng�ayambadde nga malaaya, ng�ajjudde ebirowoozo eby�obukaba mu mutima gwe. 

11   Omukazi omukalukalu, atambulatambula ennyo atabeerako waka, 

12   wuuyo mu luguudo, wuuyo mu bifo ebikuŋŋaanirwamu, mu buli kafo konna ng�ateega! 

13   N�amuvumbagira, n�amunywegera era ng�amutunuulidde nkaliriza n�amaaso agatatya n�amugamba nti: 

14   “Nnina ssaddaaka ez�ebiweebwayo olw�emirembe, leero ntukiriza obweyamo bwange. 

15  Noolwekyo nzize okukusisinkana, mbadde njagala nnyo okukulaba, era kaakano nkusanze. 

16   Obuliri bwange mbwaze bulungi n�engoye eza linena ava mu Misiri. 

17   Mbukubye n�akaloosa, n�omugavu, n�obubaane, ne kinamoni, ne kalifuuwa. 

18   Jjangu tuwoomerwe omukwano okutuusa obudde okukya; leka twesanyuse ffembi mu mukwano. 

19  Kubanga baze taliiyo eka; yatambula olugendo luwanvu: 

20  Yagenda n�ensawo y�ensimbi; era alikomawo nga wayiseewo wiiki bbiri.” 

21   Yamusendasenda n�ebigambo ebisikiriza; n�amuwabya n�ebigambo ebiwoomerera. 

22   Amangwago omuvubuka n�amugoberera ng�ente etwalibwa okuttibwa obanga empeewo egwa mu mutego, 

23   okutuusa akasaale lwe kafumita ekibumba kyayo, ng�akanyonyi bwe kanguwa okugwa mu mutego, so tamanyi ng�alifiirwa obulamu bwe. 

24   Kaakano nno batabani bange mumpulirize, era musseeyo nnyo omwoyo eri ebigambo byange. 

25   Temukkiriza mitima gyammwe kugoberera bigambo bye; temukkiriza bigere byammwe kukyamira mu makubo ge. 

26   Kubanga bangi bazikiridde, ddala ab�amaanyi bangi bagudde. 

27   Ennyumba ye, lye kkubo eridda emagombe, nga likka mu bisenge eby�okufa.

