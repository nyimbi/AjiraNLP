1   Mwekuŋŋaanye mudduke mmwe abantu ba Benyamini! Mmudduke muve mu Yerusaalemi. Fuuwa ekkondeere mu Tekowa, era yimusa ebbendera mu Besukakkeremu: kubanga akacwano kasinzidde mu bukiikakkono, okuzikirira okw�entiisa. 

2   Ndizikiriza omuwala wa Sayuuni, omulungi oyo omubalagavu. 

3   Abasumba balimulumba n�ebisibo byabwe. Balimwetoolooza weema zaabwe zimwolekere enjuuyi zonna, buli omu yeezimbire w�ayagala. 

4   “Mwetegeke mumulwanyise! Muyimuke, tumulumbe mu ttuntu! Naye, nedda, omusana gugenda guggwaayo, n�ebisiikirize by�akawungeezi biwanvuye! 

5  Tugende, tulumbe kiro tuzikirize amayumba ge.” 

6   Bw�ati Mukama Katonda ow�Eggye bw�agamba nti, “Muteme emiti mukole entuumo muzingize Yerusaalemi. Ekibuga kino kiteekwa okubonerezebwa kyonna, kubanga kijjudde bujoozi bwerere. 

7   Ng�oluzzi bwe lukulukusa amazzi, bwe kityo bwe kikulukusa ebibi byakyo, entalo era n�okuzikirira biwulirwa munda waakyo. Obulwadde n�ebiwundu bye ndaba buli bbanga. 

8   Nkulabula, ggwe Yerusaalemi, emmeeme yange ereme okwawukana naawe, si kulwa ng�ofuuka amatongo.” 

9  Bw�ati bw�ayogera Mukama Katonda ow�Eggye nti, “Balisusumbulira ddala n�abo abatono abaliba basigaddewo mu Isirayiri. Ddamu oyise omukono mu matabi ng�omunozi we zabbibu bw�akola.” 

10   Ndyogera eri ani gwe ndirabula? Ani alimpuliriza? Amatu gaabwe gagaddwa ne batasobola kuwulira. Ekigambo kya Mukama kiri nga kyakusesa gye bali, tebakisanyukira n�akamu. 

11   Kyenva nzijula ekiruyi sikyasobola kukizibiikiriza. “Kiyiwe ku baana abali mu luguudo, ne ku bavubuka abakuŋŋaanye; abaami awamu n�abakazi n�abakadde abo abawezezza emyaka emingi baliwambibwa. 

12   Enju zaabwe ziritwalibwa abalala, n�ennimiro zaabwe awamu ne bakazi baabwe; kubanga ndigolola omukono gwange ku abo abali mu nsi,” bw�ayogera Mukama. 

13   “Kubanga okuva ku asembayo wansi okutuusa ku asingayo waggulu, buli omu alulunkanira kufuna. Nnabbi ne kabona bonna boogera eby�obulimba. 

14   Ekiwundu ky�abantu bange bakijjanjaba ng�ekitali ky�amaanyi. Boogera nti, ‘Mirembe, mirembe.’ So nga tewali mirembe. 

15   Bakwatibwa ensonyi olw�ebikolwa byabwe eby�emizizo? Nedda. Tebakwatibwa nsonyi n�akatono. Noolwekyo baligwira wamu n�abo abaligwa; balisuulibwa wansi bwe ndibabonereza,” bw�ayogera Mukama. 

16   Kino Mukama ky�agamba nti, “Yimirira mu masaŋŋanzira otunule. Buuza amakubo ag�edda, buuza ekkubo eddungi gye liri, era otambulire omwo, emmeeme yammwe erifuna ekiwummulo. Naye ne mugamba nti, ‘Tetujja kulitambuliramu.’ 

17   Nabateerawo abakuumi babategeeze nti, Muwulirize eddoboozi ly�ekkondeere, naye ne mugamba nti, ‘Tetujja kuwuliriza’. 

18   Kale muwulire, mmwe amawanga era mulabe mmwe ab�ekkuŋŋaaniro ekyo ekiribatuukako. 

19  Wuliriza, ggwe ensi: laba, ndeeta akabi ku bantu bano, by�ebibala by�enkwe zaabwe, kubanga tebafuddeeyo ku bigambo byange n�etteeka lyange baligaanye. 

20   Omugavu oguva e Seeba bampa gwa ki? Oba zino emmuli ezakaloosa eziva mu nsi ey�ewala? Ebiweebwayo byammwe ebyokebwa sijja kubikkiriza, n�essaddaaka zammwe tezinsanyusa.” 

21   Noolwekyo bw�ati bw�ayogera Mukama nti, “Laba nditeeka enkonge mu maaso g�abantu bano; bakitaabwe ne batabani baabwe bonna bazesittaleko. Muliraanwa we ne mukwano gwe balizikirira.” 

22   Bw�ati bw�ayogera Mukama, nti “Laba, eggye lijja eriva mu nsi ey�omu bukiikakkono, eggwanga ery�amaanyi liyimusibwa okuva ku nkomerero z�ensi. 

23   Bakutte omutego n�effumu, abakambwe abatalina kusaasira. Bawulikika ng�ennyanja ewuuma, nga beebagadde embalaasi zaabwe: bajja ng�abalwanyi mu byambalo by�olutalo okulumba ggwe Muwala wa Sayuuni!” 

24   Tuwulidde ettutumu lyabwe; era emikono gyaffe giweddemu amaanyi okulumwa okunene kutukutte n�okulumwa ng�okw�omukazi alumwa okuzaala. 

25   Togeza kugenda mu nnimiro newaakubadde okutambulira mu kkubo; kubanga omulabe abunye wonna wonna n�entiisa ejjudde mu bantu. 

26   Kale nno mmwe abantu, mwambale ebibukutu era mwevulunge mu vvu; mukungubage ng�abakaabira omwana owoobulenzi omu yekka. Kubanga oyo agenda okuzikiriza ajja kutugwako mavumbavumba. 

27   “Nkufudde ekigezesa abantu bange n�ekyuma, osobole okulaba n�okugezesa amakubo gaabwe. 

28   Bonna bakyewaggula abakakanyavu abagenda bawaayiriza, bikomo era kyuma, bonna boonoonefu. 

29  Emivubo bagifukuta n�amaanyi, omuliro gumalawo essasi, naye balongoosereza bwereere kubanga ababi tebaggyibwamu. 

30   Baliyitibwa masengere ga ffeeza, kubanga Mukama abalese.”

