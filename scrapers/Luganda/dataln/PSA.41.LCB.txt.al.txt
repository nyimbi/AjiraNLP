1   Alina omukisa asaasira omunaku; Mukama amulokola ku lunaku olw�akabi. 

2   Mukama anaamukuumanga anaawonyanga obulamu bwe, era anaamuwanga omukisa mu nsi; n�atamuwaayo eri okwegomba kw�abalabe be. 

3   Mukama anaamujjanjabanga nga mulwadde; n�amuwonya mu bulumi. 

4   Nayogera nti, “Ayi Mukama onsaasire omponye; kubanga nnyonoonye mu maaso go.” 

5   Abalabe bange boogeza obukyayi nti, “Alifa ddi n�okwerabirwa ne yeerabirwa?” 

6   Bwe bajja okundaba beefuula mikwano gyange; naye munda yaabwe bankyawa era basanyuka okulaba nga ngalamidde awo nnumwa. Bwe bansiibula bagenda beesekera nga bwe baduula. 

7   Abalabe bange bonna abo bateesa mu kaama; nga banjogerako ebitali birungi; 

8   Boogera nti, “Endwadde emukutte mbi nnyo, emukubye wansi tayinza kuwona.” 

9   Era ne mukwano gwange gwe neesiganga bwe twalyanga, anneefuukidde. 

10   Naye ggwe, Ayi Mukama, onsaasire, onzizeemu amaanyi ndyoke nneesasuze. 

11   Mmanyi ng�onsanyukira, kubanga omulabe wange tampangudde. 

12   Onnywezezza mu bwesimbu bwange, ne mbeera mu maaso go ennaku zonna. 

13   Atenderezebwenga Mukama Katonda wa Isirayiri, oyo eyabaawo okuva edda n�edda lyonna n�okutuusa emirembe gyonna. Amiina era Amiina.

