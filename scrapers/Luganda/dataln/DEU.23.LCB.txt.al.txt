1   “Omuntu yenna ng�ebitundu by�omubiri gwe eby�ekyama byabetentebwa oba nga byasalibwako, taayingirenga mu kuŋŋaaniro lya Mukama Katonda. 

2  “Abantu bonna abanaazaalibwanga mu bufumbo obutaabenga butukuvu tebaayingirenga mu kuŋŋaaniro lya Mukama Katonda. Bazzukulu baabwe okutuusa ku mulembe ogw�ekkumi, nabo tebayingiranga mu kuŋŋaaniro lya Mukama Katonda. 

3   “Abamoni n�Abamowaabu ne bazzukulu baabwe okutuusa ku mulembe ogw�ekkumi tebayingiranga mu kuŋŋaaniro lya Mukama Katonda. 

4  Kubanga bwe mwali muva mu nsi y�e Misiri, tebajja kubaaniriza n�okubaleetera ku mmere ne ku mazzi; ate ne bapangisa Balamu mutabani wa Byoli nga bamuggya e Pesoli eky�omu Mesopotamiya, okubakolimira. 

5  Kyokka Mukama Katonda wo n�alemesa Balamu; ekikolimo n�akikufuuliramu omukisa, kubanga Mukama Katonda wo akwagala nnyo. 

6  Tokolanga nabo endagaano ey�omukwano n�okubayamba mu mbeera yaabwe ebbanga lyonna ly�olimala ng�oli mulamu. 

7   “Omwedomu tomukyawanga kubanga omulinako oluganda. Tokyawanga Mumisiri n�omu kubanga wali mugenyi mu nsi yaabwe. 

8  Abaana baabwe ab�omulembe ogwokusatu banaakkirizibwanga okuyingira mu kuŋŋaaniro lya Mukama Katonda. Obutali Bulongoofu mu Lusiisira 

9  “Bw�onoogendanga okutabaala abalabe bo weewalenga obutali bulongoofu mu lusiisira lwammwe. 

10  Bwe wanaabangawo omusajja mu mmwe eyeeroteredde ekiro, bw�atyo n�aba atali mulongoofu, anaafulumanga mu lusiisira n�abeera ebweru. 

11  Naye obudde bwe bunaawungeeranga anaanaabanga n�amazzi; enjuba bw�eneemalanga okugwa anaayinzanga okukomawo mu lusiisira. 

12  “Onootegekanga ekifo ebweru w�olusiisira ky�onoolagangamu okweteewuluza. 

13  Onoogendangayo n�eby�okukozesa. Onootwalanga ekifumu, bw�onoomalanga okweteewuluza onoosimanga ekinnya n�oziikamu ebyo ebivudde mu nda yo. 

14  Kubanga Mukama Katonda wo anaatambulanga naawe, mu lusiisira lwo ng�akulabirira n�okukuyamba okuwangula abalabe bammwe. Noolwekyo olusiisira lwo kirusaanira lubeerenga lutukuvu, Mukama alemenga kusangamu kintu kyonna ekitali kirongoofu mu ggwe ne kimuleeteranga okukuvaako. Amateeka Agatali Gamu 

15   “Omuddu omugule bw�anaabombanga n�ava ku mukama we mu nsi endala, n�ajja ne yeekweka gy�oli, tomuzzangayo wa mukama we. 

16  Omulekanga n�abeera naawe wakati mu mmwe, mu kimu ku bibuga byo ky�aneerobozanga. Tomujooganga. 

17   “Mu bawala ba Isirayiri temukkirizibwenga kubeerangamu bamalaaya ab�omu masabo, n�abasajja abalya ebisiyaga nabo tebakkirizibwenga mu Isirayiri. 

18  Toleetanga nsimbi, bamalaaya ze banaabanga bafunye mu bwamalaaya, mu nnyumba ya Mukama Katonda wo okusasulira obweyamo, wadde ensimbi z�abasajja abalya ebisiyaga; kubanga Mukama Katonda wo akyayira ddala ebikolwa ebyo byombi. 

19   “Omuyisirayiri bw�anaawolanga Muyisirayiri munne ensimbi, oba emmere, oba ebintu ebirala byonna, bw�anaabanga asasulwa tasabirangako magoba gaabyo. 

20  Bw�onoowolanga bannaggwanga onoobasabirangako amagoba gaako; Mukama Katonda wo alyoke akuwenga omukisa ku buli ky�onookwatangako engalo ng�otuuse mu nsi gy�oli okumpi okuyingira n�okugyefunira. 

21   “Bw�oneeyamanga obweyamo eri Mukama tolwangawo kubutuukiriza, kubanga ddala ddala Mukama Katonda wo agenda kukikulagira olyoke weewonye omusango olw�ekibi ekyo. 

22  Naye bw�oteeyamanga bweyamo toobeerengako musango. 

23  Ebyo byonna akamwa ko bye kanaayogeranga kikugwanira okubikolanga, mu ngeri y�emu nga bw�onoobanga weeyamye obweyamo eri Mukama Katonda wo n�akamwa ko. 

24   “Bw�onooyingiranga mu nnimiro ya munno ey�emizabbibu, onooyinzanga okwenogeranga ku birimba by�emizabbibu n�olya nga bw�oneetaaganga n�okkuta, naye tossangako mu kibbo okwetwalirako eka. 

25  Bw�onooyingiranga mu nnimiro ya munno ey�emmere ey�empeke, onooyinzanga okwekungulirangako n�engalo zo, naye toddiranga kambe n�osala emmere y�empeke eyo eneebanga tennaba kusalibwa.”

