1   Lwali lumu, Koola mutabani wa Izukali, mutabani wa Kokasi, mutabani wa Leevi, ne bano abava mu Lewubeeni, Dasani ne Abiraamu batabani ba Eriyaabu, awamu ne Oni mutabani wa Peresi, bonna ne beewaggula 

2  ne basituka ne boolekera Musa. Baali ne bannaabwe abasajja Abayisirayiri ebikumi bibiri mu ataano, abaali abamanyifu ennyo mu baana ba Isirayiri era nga bakiise mu Lukiiko Olukulu. 

3  Ne bajjira wamu nga beekobaanye okwolekera Musa ne Alooni ne babagamba nti, “Mwekulumbaza nnyo! Ekibiina kyonna, buli omu mu kyo mutukuvu, ne Mukama Katonda ali nabo. Kale, lwaki mwekulumbaliza ku kibiina ky�abantu ba Mukama?” 

4   Musa bwe yakiwulira n�avuunama wansi. 

5  N�alyoka agamba Koola ne bonna abaali naye nti, “Enkya Mukama Katonda anaalondamu ababe, n�oyo omutukuvu, era anaasembeza omuntu oyo gy�ali. Oyo gw�anaalonda gw�anaasembeza gy�ali. 

6  Gwe Koola n�abagoberezi bo bonna mukole bwe muti: Muddire ebyoterezo, 

7  enkya mubiteekemu omuliro n�obubaane awali Mukama, oyo Mukama Katonda gw�anaalondamu, nga ye mutukuvu. Mmwe batabani ba Leevi mwekulumbazizza nnyo!” 

8  Musa n�agamba Koola nti, “Muwulirize, mmwe batabani ba Leevi! 

9  Mukiraba nga kitono nnyo tekibamala, Katonda wa Isirayiri okubaawulako n�abaggya ku kibiina ekinene eky�abaana ba Isirayiri n�abasembeza w�abeera okukolanga omulimu gwa Mukama mu Weema ya Mukama ey�Okukuŋŋaanirangamu, n�okuyimiriranga mu maaso g�ekibiina n�okubaweereza? 

10  Mmwe ne Baleevi bannammwe Mukama Katonda yabasembeza gy�ali, kaakano mwagala n�obwakabona nabwo mubulye? 

11  Noolwekyo mmwe n�abagoberezi bammwe, mwesimbye ku Mukama Katonda, era gwe mwolekedde. Kale Alooni naye ye ani, mmwe okumwemulugunyiza?” 

12  Awo Musa n�atumya Dasani ne Abiraamu batabani ba Eriyaabu bayitibwe bajje. Naye ne bagamba nti, “Tetujja kujja! 

13  Eky�okutuggya mu nsi ekulukuta amata n�omubisi gw�enjuki okututtira mu ddungu, kyali kitono nga tekimala? Ne kaakano oyagala okutwefuulirako omulangira otufuge? 

14  Ng�ebyo bikyali awo, totuleese mu nsi ekulukuta amata n�omubisi gw�enjuki, wadde okutusikiza amasamba n�ennimiro z�emizabbibu. Abasajja bano oyagala obasibe kantuntunu ku maaso obalimberimbe? Nedda, tetujja kujja.” Musa Asabira Abantu 

15   Awo Musa n�asunguwala nnyo n�agamba Mukama Katonda nti, “Ekiweebwayo kyabwe tokikkiriza. Tewaliiwo gwe nnali ntutteko wadde akalogoyi akamu, so tewali n�omu ku bo gwe nnali mpisizza obubi.” 

16  Musa n�agamba Koola nti, “Ggwe n�abo bonna abakugoberera, enkya mujje awali Mukama Katonda, ggwe nabo ne Alooni. 

17  Buli musajja ajje n�ekyoterezo kye akiteekemu obubaane, ebyoterezo bijja kuwera ebikumi bibiri mu ataano, mubireete awali Mukama. Ggwe ne Alooni nammwe mujja kuleeta ebyoterezo byammwe.” 

18  Awo buli musajja n�addira ekyoterezo kye n�akissaamu obubaane n�omuliro, bonna ne bayimirira ne Musa ne Alooni ku mulyango gwa Weema ya Mukama ey�Okukuŋŋaanirangamu. 

19  Koola bwe yamala okukuŋŋaanya abagoberezi be abavuganya, ku mulyango gwa Weema ya Mukama ey�Okukuŋŋaanirangamu, ekitiibwa kya Mukama Katonda ne kyeraga eri ekibiina kyonna ekyali kikuŋŋaanye. 

20  Mukama Katonda n�agamba Musa ne Alooni nti, 

21  “Mweyawuleko muve mu kibiina kino ndyoke nkizikirize embagirawo.” 

22   Naye Musa ne Alooni ne bavuunama amaaso gaabwe wansi ne bagamba nti, “Ayi Katonda, Katonda ow�emyoyo egy�abantu bonna, omuntu omu bw�ayonoona, osunguwalira ekibiina kyonna?” 

23  Mukama Katonda n�agamba Musa nti, 

24  “Muve okumpi n�eweema eza Koola ne Dasani ne Abiraamu.” Ekibonerezo ky�Abajeemu 

25   Awo Musa n�asituka n�agenda eri Dasani ne Abiraamu, n�abakulembeze ba Isirayiri ne bagenda naye nga bamugoberera. 

26  N�agamba ekibiina kyonna nti, “Musembereeyo muve okumpi n�eweema z�abasajja bano abakozi b�ebibi! Temukwata ku kintu kyabwe n�ekimu, sikulwa nga mwenna muzikirizibwa olw�ebibi byabwe.” 

27  Bwe batyo ne basemberayo ne bava okumpi n�eweema za Koola, ne Dasani, ne Abiraamu. Dasani ne Abiraamu baali nga bafulumye mu weema zaabwe nga bayimiridde mu miryango gyazo, nga bali ne bakazi baabwe, ne batabani baabwe, n�obwana bwabwe obuto. 

28  Awo Musa n�agamba nti, “Ku kino kwe munaategeerera nga Mukama Katonda y�antumye okukola ebintu bino byonna so tekubadde kutetenkanya kwange. 

29  Singa abasajja bano bafa olumbe olwa bulijjo, oba kugwibwako ebyo ebya bulijjo ebigwa ku bantu bonna, kinaaba kitegeeza nti Katonda si y�antumye. 

30  Naye singa Mukama Katonda aleetawo ekintu ekiggya ddala ekitali kya bulijjo, ensi n�eyasamya akamwa kaayo n�ebamira nga balamu n�ebintu byabwe byonna, ne bagwa wansi mu gunnya oguwanvu, kale nno munaategeera ng�abasajja abo banyoomodde Mukama Katonda.” 

31   Awo bwe yali nga yakamala okwogera ebigambo ebyo, ettaka bali kwe baali bayimiridde ne lyabikamu wabiri, 

32  ensi n�eyasamya akamwa kaayo n�ebamira n�ebintu byabwe byonna eby�omu maka gaabwe, ne basajja ba Koola bonna n�ebintu byabwe byonna. 

33  Baagwayo wansi mu gunnya nga balamu, n�ebintu byabwe byonna bye baalina; ensi n�ebabuutikira, ne basaanirawo ddala okuva mu bannaabwe. 

34  Abayisirayiri bonna abaaliwo bwe baabawulira nga bakaaba ne badduka nga bwe bagamba nti, “Si kulwa nga naffe ensi etumira!” 

35   Olwo omuliro ne gujja nga guva eri Mukama ne gwokera ddala abasajja ebikumi ebibiri mu ataano abaali bawaayo ekiweebwayo eky�obubaane. 

36  Awo Mukama Katonda n�agamba Musa nti, 

37  “Gamba Eriyazaali mutabani wa Alooni kabona aggye ebyoterezo mu muliro, kubanga bitukuvu, amanda ag�omuliro agasaasaanyize wala. 

38  Ebyoterezo ebyo bya basajja abaayonoona era n�okufa ne bafa; noolwekyo biweesebwemu amasowaane gakozesebwenga ng�ebibikka ku kyoto kubanga baabiwaayo eri Mukama Katonda; noolwekyo bitukuvu. Kale binaabanga kabonero ka kijjukizo eri abaana ba Isirayiri.” 

39   Bw�atyo Eriyazaali kabona n�addira ebyoterezo eby�ekikomo, ebyali biweereddwayo bali abaayokebwa, ne biweesebwamu ebibikka ku kyoto, 

40  kiyambe abaana ba Isirayiri okujjukiranga nti omuntu atali kabona, atava mu lulyo lwa Alooni, taasemberenga kumpi na kyoto okunyookeza obubaane eri Mukama, si kulwa ng�afuuka nga Koola n�ekibiina kye. Eriyazaali bw�atyo bwe yabikola byonna ng�ekiragiro kya Mukama Katonda bwe kyali kye yayisa mu Musa. Kawumpuli mu Bantu 

41   Naye enkeera ekibiina kyonna eby�abaana ba Isirayiri ne beemulugunyiza Musa ne Alooni, nga bagamba nti, “Musse abantu ba Mukama Katonda.” 

42  Kyokka ekibiina ky�abantu bwe baakuŋŋaana okusoomooza Musa ne Alooni ne bakyuka okwolekera Eweema ya Mukama ey�Okukuŋŋaanirangamu, amangwago ekire ne kigibikka n�ekitiibwa kya Mukama Katonda ne kyeyoleka. 

43  Musa ne Alooni ne balaga ku mulyango gwa Weema ya Mukama ey�Okukuŋŋaanirangamu, 

44  Mukama n�agamba Musa nti, 

45  “Muve mu bantu bano ndyoke mbazikirize embagirawo.” Ne bavuunama wansi. 

46   Awo Musa n�agamba Alooni nti, “Ddira ekyoterezo kyo okisseemu obubaane, n�omuliro ng�oguggya mu kyoto kya Mukama, oyanguwe ogende mu kibiina obatangiririre. Kubanga obusungu bubuubuuse okuva eri Mukama Katonda era kawumpuli atandise.” 

47  Alooni n�akola nga Musa bwe yamulagira, n�adduka n�agenda wakati mu kibiina. Yasanga kawumpuli yatandise dda mu bantu, naye Alooni n�awaayo eri Mukama Katonda obubaane okubatangiririra; 

48  n�ayimirira wakati w�abafu n�abalamu, kawumpuli n�aziyizibwa. 

49  Bwe kityo abantu abaafa kawumpuli baawera omutwalo gumu mu enkumi nnya mu lusanvu, nga bali abaafa olw�emitawaana gya Koola tobataddeeko. 

50  Alooni n�akomawo eri Musa mu mulyango gwa Weema ya Mukama ey�Okukuŋŋaanirangamu, nga kawumpuli amaze okuziyizibwa.

