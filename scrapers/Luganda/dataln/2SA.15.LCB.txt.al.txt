1   Bwe waayitawo ebbanga, Abusaalomu ne yeefunira amagaali, n�embalaasi, n�abasajja amakumi ataano okumukulemberangamu. 

2  Yagolokokanga mu makya n�ayimirira ku mabbali g�ekkubo okwolekera wankaaki w�ekibuga. Omuntu yenna bwe yabanga n�ensonga gye yaleeteranga kabaka okulamula, Abusaalomu yamuyitanga n�amubuuza nti, “Oviira mu kibuga ki?” Bwe yaddangamu nti, “Omuddu wo aviira mu kimu ku bika bya Isirayiri,” 

3  Abusaalomu n�alyoka amugamba nti, “Laba, ensonga ntuufu era etegeerekeka, naye tewali muntu anaagikulamulira.” 

4  Ate era Abusaalomu yayongerangako ne kino nti, “Singa nnondebwa okuba omukulembeze mu nsi, olwo buli muntu alina ensonga anajjanga gye ndi, ne mukolera ku nsonga ye.” 

5   Ate era omuntu yenna eyajjanga n�amuvuunamira ng�amuwa ekitiibwa, yagololanga omukono gwe, n�amukwatako n�amunywegera ng�amulamusa. 

6  Bw�atyo Abusaalomu bwe yeeyisanga eri Abayisirayiri bonna abajjanga eri kabaka nga baagala okubalamulira ensonga zaabwe. Ekyavaamu n�abba emitima gy�abantu ba Isirayiri. 

7   Oluvannyuma lw�emyaka ena, Abusaalomu n�agamba kabaka nti, “Nkwegayiridde, nzikiriza ŋŋende e Kebbulooni, ntuukirize obweyamo bwange bwe nakola eri Mukama. 

8  Omuweereza wo bwe yabeeranga e Gesuli mu Busuuli, nakola obweyamo nga ŋŋamba nti, ‘Mukama bw�alinzizaayo e Yerusaalemi, ndisinza Mukama.’ ” 

9  Kabaka n�amuddamu nti, “Ggenda mirembe.” N�asitula n�alaga e Kebbulooni. 

10   Abusaalomu n�atuma ababaka kyama mu bika byonna ebya Isirayiri, babagambe nti, “Amangwago nga muwulidde okuvuga kw�amakondeere, mwogere nti, ‘Abusaalomu ye kabaka e Kebbulooni.’ ” 

11  Abasajja ebikumi bibiri be baawerekera Abusaalomu oluvannyuma olw�okuyitibwa ng�abagenyi, songa tebaalina kye baamanya ku nsonga eyo. 

12  Mu kiseera ekyo, Abusaalomu bwe yali ng�awaayo ssaddaaka, n�atumya Akisoferi Omugiro, omuwi w�amagezi owa Dawudi, okuva mu kibuga ky�e Giro. Obujeemu ne bwongerwamu amaanyi n�abagoberezi ba Abusaalomu ne beeyongeranga obungi. 

13   Omubaka n�ajja n�ategeeza Dawudi nti, “Emitima gy�abantu ba Isirayiri gigoberedde Abusaalomu.” 

14   Awo Dawudi n�agamba abakungu be bonna abaali naye e Yerusaalemi nti, “Mugolokoke tudduke kubanga bwe tutaakole bwe tutyo tewaabeewo n�omu ku ffe anaawona Abusaalomu. Tuteekwa okuvaawo amangu nga bwe kisoboka, aleme okutusaangiriza wano okusaanyaawo ekibuga n�ekitala.” 

15  Abakungu ba kabaka ne bamuddamu nti, “Abaddu bo beetegefu okukola kyonna, mukama waffe kabaka ky�anaaba asazeewo.” 

16   Awo Kabaka n�asitula n�ennyumba ye yonna ne bamugoberera, naye n�alekawo abakyala be kkumi okulabirira olubiri. 

17  Kabaka n�abantu bonna abaagenda naye, bwe baatambulako akabanga, ne batuuka mu kifo ekimu ewalako n�olubiri ne bayimirira awo. 

18  Abasajja be bonna ne bamukulemberamu, n�Abakeresi bonna n�Abaperesi bonna, n�Abagitti olukaaga bonna abaali bamugoberedde okuva e Gaasi ne bakumba nga bamukulembeddemu. 

19   Awo kabaka n�agamba Ittayi Omugitti nti, “Lwaki otugoberera? Ddayo obeere ne kabaka Abusaalomu. Oli munnaggwanga eyagobebwa ewaabwe. 

20  Wajja jjuuzi. Lwaki leero nkutambuza eno n�eri, nga ssinamanya gye ndaga? Ddayo n�abantu bo. Ekisa n�emirembe bibeerenga naawe.” 

21   Naye Ittayi n�addamu kabaka nti, “Mukama nga bw�ali omulamu, era mukama wange kabaka nga bw�ali omulamu, buli mukama wange kabaka gy�anaagendanga, oba bulamu oba kufa, omuddu wo anaabeeranga wamu naawe.” 

22  Dawudi n�agamba Ittayi nti, “Kale yitawo ogende mu maaso.” Awo Ittayi Omugitti n�abasajja be bonna n�abantu baabwe abaali naye ne bayitawo. 

23  Ab�omu byalo bonna ne bakaaba nnyo bwe baalaba abantu nga bayitawo. Kabaka naye n�asomoka akagga Kidulooni, abantu bonna ne bayitawo ne boolekera eddungu. 

24   Zadooki awamu n�Abaleevi bonna abaali awamu naye, abaasitulanga essanduuko ey�endagaano ya Mukama, baagenda ne kabaka. Essanduuko ya Katonda ne bagissa wansi, Abiyasaali naye n�ayambuka okuwaayo ssaddaaka okutuusa abantu bonna bwe baggwa mu kibuga. 

25   Awo kabaka n�agamba Zadooki nti, “Zzaayo essanduuko ya Katonda mu kibuga. Bwe ndiraba ekisa mu maaso ga Mukama, alinkomyawo, ne ngirabako n�ekifo Mukama ky�abeeramu. 

26  Naye bw�alisalawo nti, ‘Ssiri musanyufu naawe,’ ndimweteefuteefu ankole nga bw�asiima.” 

27   Ate era kabaka n�agamba Zadooki nti, “Toli mulabi? Ddayo mu kibuga mirembe, ne mutabani wo Akimaazi ne mutabani wa Abiyasaali, Yonasaani. Ggwe ne Abiyasaali muddeeyo ne batabani bammwe. 

28  Ndirindirira ekigambo ekiriva gye muli, we tulisomokera okulaga mu ddungu.” 

29  Awo Zadooki ne Abiyasaali ne bazzaayo essanduuko ya Katonda e Yerusaalemi ne basigala eyo. 

30   Naye Dawudi n�alinnyalinnya n�alaga ku lusozi olw�Emizeeyituuni ng�akaaba, n�omutwe ng�agubisse era ng�ali mu bigere. Abantu bonna abaali awamu naye nabo baali beebisse emitwe era nga bakaaba. 

31  Dawudi n�ategeezebwa nti, “Akisoferi ali omu ku abo abeekobaana ne Abusaalomu.” Dawudi n�asaba nti, “Ayi Mukama Katonda nkwegayiridde, fuula amagezi ga Akisoferi obusirusiru.” 

32   Awo Dawudi bwe yatuuka ku ntikko y�olusozi, abantu gye baasinzizanga Katonda, Kusaayi Omwaluki yaliyo okumusisinkana, ekkooti ye ng�eyulise n�omutwe gwe nga gujjudde enfuufu. 

33  Dawudi n�amugamba nti, “Bw�onoogenda nange ojja kunfuukira ekizibu. 

34  Naye bw�onoddayo mu kibuga, n�ogamba Abusaalomu nti, ‘Ndibeera omuddu wo, ayi kabaka; nga bwe naweerezanga kitaawo mu biro eby�edda, bwe ntyo bwe nnaakuweerezanga,’ onooba ombedde mu nsonga ey�okulemesa Akisoferi, afuuse omuwi w�amagezi owa Abusaalomu. 

35  Zadooki ne Abiyasaali tebaliiyo? Kale bategeeze ekigambo kyonna ky�onoowulira mu lubiri. 

36  Batabani baabwe ababiri, Akimaazi mutabani wa Zadooki ne Yonasaani mutabani wa Abiyasaali nabo bali eyo, era abo boonoontumiranga bwe wanaabangawo ensonga yonna.” 

37   Awo Kusaayi mukwano gwa Dawudi n�atuuka e Yerusaalemi, nga Abusaalomu ayingira ekibuga.

