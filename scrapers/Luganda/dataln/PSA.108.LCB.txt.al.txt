1   Omutima gwange munywevu, Ayi Katonda; nnaayimbanga ne nkutendereza n�omwoyo gwange gwonna. 

2   Muzuukuke, mmwe entongooli n�ennanga ey�enkoba, nzija kuyimba okukeesa obudde. 

3  Nnaakutenderezanga, Ayi Mukama, mu bantu bonna, nnaakuyimbiranga mu mawanga gonna. 

4   Okwagala kwo kunene, kutumbiira okutuuka ku ggulu; n�obwesigwa bwo butuuka ku bire. 

5   Ogulumizibwenga, Ayi Katonda, okuyisa eggulu; n�ekitiibwa kyo kibune ensi yonna. 

6   Tulokole otuyambe n�omukono gwo ogwa ddyo, abo booyagala banunulibwe. 

7   Katonda ayogedde ng�asinziira mu kifo kye ekitukuvu n�agamba nti, “Nga nzijudde essanyu, ndisala mu Sekemu, era n�Ekiwonvu kya Sukkosi ndikigabanyagabanyaamu. 

8   Ensi ya Gireyaadi yange, n�eya Manase nayo yange. Efulayimu mwe muli abalwanyi bange abazira; ate mu Yuda mwe munaavanga bakabaka. 

9   Mowaabu be baweereza bange abawulize; ate Edomu be baddu bange; Abafirisuuti ndibaleekaanira mu ddoboozi ery�omwanguka ery�obuwanguzi.” 

10   Ani anantuusa ku kibuga ekigumu ekinywevu? Ani anankulembera okunnyingiza mu Edomu? 

11   Si ggwe, ayi Katonda, atusudde, atakyatabaala n�amaggye gaffe? 

12   Tudduukirire nga tulwanyisa abalabe baffe, kubanga obuyambi bw�abantu temuli nsa. 

13   Bwe tunaabeeranga ne Katonda tunaabanga bawanguzi; kubanga y�anaalinnyiriranga abalabe baffe wansi w�ebigere bye.

