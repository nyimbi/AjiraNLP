1   “Mujje, tudde eri Mukama. Atutaaguddetaagudde, naye alituwonya; atuleeseeko ebiwundu, naye ebiwundu alibinyiga. 

2   Oluvannyuma olw�ennaku bbiri alituzzaamu obulamu, era ku lunaku olwokusatu alituzza buggya, ne tubeera balamu mu maaso ge. 

3   Tumanye Mukama; tunyiikire okumumanya. Ng�enjuba bw�evaayo enkya, bw�atyo bw�alirabika; alijja gye tuli ng�enkuba ey�omu kiseera ky�omuzira, era ng�enkuba eya ddumbi efukirira ettaka.” 

4   Nkukolere ki, Efulayimu? Nkukolere ki, Yuda? Okwagala kwo kuli ng�olufu olw�enkya, era ng�omusulo ogw�enkya ogukala amangu. 

5   Kyenvudde nkozesa bannabbi okubasalaasala ebitundutundu, ne mbatta n�ebigambo eby�omu kamwa kange, era ne mbasalira emisango ng�okumyansa okw�eggulu. 

6   Kubanga njagala ekisa so si ssaddaaka, era n�okumanya Katonda, okusinga ebiweebwayo ebyokebwa. 

7   Okufaanana nga Adamu, bamenye endagaano, tebaali beesigwa. 

8   Gireyaadi kibuga ky�abakozi ba bibi, era engalo zaabwe zijjudde omusaayi. 

9   Ng�abatemu bwe bateegerera omuntu mu kkubo, n�ebibiina bya bakabona bwe bityo bwe bittira ku luguudo olugenda e Sekemu, ne bazza emisango egy�obuswavu. 

10   Ndabye eby�ekivve mu nnyumba ya Isirayiri; era eyo Efulayimu gye yeeweereddeyo mu bwamalaaya, ne Isirayiri gy�ayonoonekedde. 

11   Naawe Yuda, amakungula gatuuse.

