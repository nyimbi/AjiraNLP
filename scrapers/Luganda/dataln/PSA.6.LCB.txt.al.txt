1   Ayi Mukama, tonnenya ng�ojjudde obusungu; so tombonereza mu kiruyi kyo. 

2   Onsaasire, Ayi Mukama, kubanga ndi munafu. Omponye, Ayi Mukama, kubanga amagumba gange gali mu bulumi. 

3   Emmeeme yange ejjudde ennaku. Olirindirira kutuusa ddi olyoke onnyambe? 

4   Onkyukire, Ayi Mukama, olokole omwoyo gwange; omponye okufa olw�okwagala kwo okungi. 

5   Kubanga tewali ayinza kukujjukira ng�amaze okufa. Ani alikutendereza ng�asinziira emagombe? 

6   Mpweddemu amaanyi olw�okusinda. Buli kiro obuliri bwange bujjula amaziga gange n�omutto ne gutoba. 

7   Amaaso gange ganafuye olw�okunyolwa, tegakyalaba bulungi olw�abalabe bange. 

8   Muve we ndi mmwe mwenna abakola ebibi; kubanga Mukama awulidde okukaaba kwange. 

9   Mukama awulidde okwegayirira kwange, n�okusaba kwange akukkirizza. 

10   Abalabe bange bonna baliswazibwa era balitya nnyo; bazzibwe emabega nga bajjudde obuswavu mangu ago.

