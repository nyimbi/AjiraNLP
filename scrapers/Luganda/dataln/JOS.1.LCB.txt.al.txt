1   Awo Musa omuweereza wa Mukama bwe yamala okufa, Mukama n�agamba Yoswa mutabani wa Nuuni, eyali omubeezi wa Musa nti, 

2  “Musa omuweereza wange afudde, kale kaakano weeteeketeeke osomoke omugga guno Yoludaani ggwe awamu n�abantu bano bonna mulyoke muyingire mu nsi eno gye mbawa mmwe abaana ba Isirayiri. 

3  Nga bwe nasuubiza Musa, buli we munaalinnyanga ekigere, mbawaddewo. 

4  Mbawadde ekitundu ekyo kyonna okuviira ddala ku ddungu ne ku Lebanooni, okutuuka ku mugga omunene, Fulaati, n�ensi ey�Abakiiti n�okutuukira ddala ku Nnyanja Ennene ebugwanjuba. 

5  Tewali n�omu alisobola kubaziyiza ennaku zonna ez�obulamu bwo; nga bwe nabeeranga ne Musa era bwe ntyo bwe nnaabeeranga naawe, sirikuleka wadde okukwabuulira. 

6   “Ddamu amaanyi, guma omwoyo; kubanga ggwe oligabira abantu bano ensi gye nasuubiza edda bajjajjaabwe. 

7  Ddamu amaanyi era beera muzira, byonna by�okola obyesigamye ku mateeka omuweereza wange Musa ge yakulagira; togaviirangako ddala, oleme okukyama ku mukono ogwa ddyo oba ogwa kkono olyoke obenga omuwanguzi buli gy�onoogendanga. 

8  Ekitabo kino eky�amateeka tekikuvanga mu kamwa, okifumiitirizangako emisana n�ekiro olyoke oteekenga mu nkola ebyo bye kikulagira era bw�otyo bw�oneefunira obuwanguzi n�okukulaakulana. 

9  Si nze nkulagidde? Noolwekyo ddamu amaanyi, guma omwoyo, totya era toterebuka kubanga Mukama Katonda wo anaabanga naawe buli gy�onoogendanga.” 

10   Bw�atyo ne Yoswa n�alagira abakulembeze b�Abayisirayiri nti, 

11  “Muyite mu lusiisira lwonna nga mutegeeza abantu bonna nti, ‘Mwesibire entanda kubanga mu nnaku ssatu mulisomoka omugga guno Yoludaani mulyoke mugabane ensi Mukama Katonda wammwe gy�abawa.’ ” 

12   Yoswa n�agamba ab�ekika kya Lewubeeni, n�ab�ekika kya Gaadi n�ekitundu ky�ekika kya Manase nti, 

13  “Mujjukire omuweereza wa Mukama Musa kye yabalagira ng�agamba nti, ‘Mukama Katonda wammwe abawa ekifo eky�okuwummuliramu era alibawa ensi eno.’ 

14  Bakazi bammwe, n�abaana bammwe abato balisigala wano awamu n�amagana gammwe mu kitundu kino Musa kye yabawa edda ebuvanjuba w�omugga Yoludaani. Naye abasajja bammwe enkwatangabo nga bambalidde ebyokulwanyisa, bateekwa okubakulemberamu n�okubalwanirira, 

15  okutuusa baganda bammwe abo nabo Mukama lw�alibawa ensi eyo n�abatebenkeza. N�oluvannyuma mulikomawo mu kitundu kino Musa omuweereza wa Mukama kye yabawa emitala wa Yoludaani okwolekera ebuvanjuba.” 

16   Awo ne baanukula Yoswa nti, “Byonna by�otukalaatidde tunaabikola era tunaagenda yonna gy�onootusindika. 

17  Nga bwe twagonderanga Musa mu byonna naawe bwe tunaakugonderanga tutyo; Mukama Katonda wo abeerenga naawe nga bwe yabeeranga ne Musa. 

18  Buli anaajeemeranga ebigambo byo n�atabiwuliriza anattibwanga. Ddamu amaanyi, guma omwoyo.”

