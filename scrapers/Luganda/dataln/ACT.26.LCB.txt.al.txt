1   Agulipa n�agamba Pawulo nti, “Okkirizibbwa okuwoza ensonga zo.” Awo Pawulo n�agolola omukono gwe, n�awoza nti, 

2  “Kabaka Agulipa, nnina omukisa okuwoleza mu maaso go leero, nga nnyanukula byonna Abayudaaya bye banvunaana, 

3  kubanga mmanyi ng�empisa z�Ekiyudaaya, zonna ozitegeera bulungi. Kyenva nkusaba ompulirize n�obugumiikiriza. 

4   “Nayigirizibwa n�obwegendereza mu mpisa z�Ekiyudaaya okuviira ddala mu buto bwange mu kibuga ky�ewaffe e Taluso ne mu Yerusaalemi, era ne ntambulira mu mpisa ezo obulamu bwange bwonna. Ebyo byonna Abayudaaya bonna babimanyi bulungi. 

5  Era bammanyidde ebbanga ddene nnyo, singa babadde baagala bandinjulidde, nga ndi munnakibiina eky�Abafalisaayo, eky�omu ddiini yaffe ekisingira ddala okunonooza mu buli nsonga ey�Ekiyudaaya. 

6  Kaakano nnyimiridde nga nvunaanibwa, kubanga nnina essuubi mu ebyo Katonda bye yasuubiza bajjajjaffe, 

7  ebika byaffe ekkumi n�ebibiri bye basuubira okutuukako nga banyiikira okusinza emisana n�ekiro; era olw�essuubi eryo, ayi kabaka, Abayudaaya kyebavudde banvunaana. 

8  Kiki ekibalowoozesa nti Tekiyinzika Katonda okuzuukiza abafu? 

9   “Nze ku lwange nalowooza nti Kiŋŋwanidde okuyigganya erinnya lya Yesu Omunnazaaleesi, n�obukambwe bungi. 

10  Bwe ntyo ne mbikola ne mu Yerusaalemi era ne nsiba abatuukirivu bangi mu makomera, era ne mpeebwa n�obuyinza okuva eri bakabona abakulu; abatukuvu ne bwe battibwanga, nga nkiwagira. 

11  Ne mu makuŋŋaaniro gonna wonna ne mbasindiikirizanga nga mbawalirizanga okuvvoola, ne mbasunguwaliranga nnyo, ne mbayigganyanga okutuuka ne mu bibuga eby�ewala. 

12  “Awo bwe nnali nga ndaga e Damasiko, nga ndagiddwa era nga mpeereddwa obuyinza okuva eri bakabona abakulu, 

13  nga ndi mu kkubo mu ttuntu, ayi Kabaka, ne ndaba ekitangaala ekyaka okusinga eky�enjuba, ne kinjakira ne bannange be nnali ntambula nabo. 

14  Ffenna bwe twagwa wansi, ne mpulira eddoboozi nga liŋŋamba mu Lwebbulaniya nti, ‘Sawulo, Sawulo, onjigganyiza ki? Weerumya wekka bw�osamba ku nkato.’ 

15  Ne mbuuza nti, ‘Ggwe ani Mukama wange?’ Mukama waffe n�addamu nti, ‘Nze Yesu, gw�oyigganya. 

16  Naye golokoka. Nkulabikidde, nkulonde obeere omuweereza wange era omujulirwa w�ebyo mw�ondabidde era ow�ebyo mwe nnaakulabikiranga. 

17  Era ndikuwonya mu bantu bano ne mu baamawanga gye ndikutuma 

18  okuzibula amaaso gaabwe bakyuke bave mu kizikiza badde eri omusana, n�okuva mu buyinza bwa Setaani, badde eri Katonda balyoke basonyiyibwe ebibi bafunire wamu omugabo gwa Katonda n�abo abatukuzibwa olw�okunzikiriza.’ 

19   “Bwe ntyo, Ayi Kabaka Agulipa, ne sinyooma kwolesebwa okwo okwava mu ggulu, 

20  naye ne nsookera ku b�omu Damasiko, ne nzizaako ab�omu Yerusaalemi ne mu Buyudaaya mwonna, n�eri Abaamawanga, nga mbategeeza beenenye bakyukire Katonda, era bakolenga ebikolwa eby�okwenenya ebisaanira. 

21  Eyo y�ensonga Abayudaaya kyebaava bankwata nga ndi mu Yeekaalu ne bagezaako n�okunzita. 

22  Katonda kyavudde ankuuma okutuusa leero ndyoke nyimirire nga ndi mujulirwa eri ab�ekitiibwa era n�aba bulijjo, nga sirina kirala kye njogera, wabula ebyo bannabbi ne Musa bye baategeeza nga bigenda okujja 

23  nti Kristo kimugwanira okubonaabona, era abeere omubereberye mu kuzuukira kw�abafu, alyoke aleetere abantu bano n�Abamawanga omusana.” 

24   Awo Pawulo bwe yali akyawoza Fesuto n�aleekaana mu ddoboozi ery�omwanguka nti, “Pawulo, olaluse! Okusoma ennyo kukusudde eddalu!” 

25   Pawulo n�addamu nti, “Siraluse, Oweekitiibwa Fesuto. Ebigambo bye njogera bya nsonga era bya mazima. 

26  Era ebintu bino Kabaka Agulipa abitegeera, noolwekyo nnyinza okubimubuulira nga seekomoma. Era nkakasa nga tewali na kimu ku bintu bino ky�ataamanya, kubanga tebyakolerwa mu nkiso! 

27  Kabaka Agulipa, bannabbi obakkiriza? Mmanyi ng�obakkiriza.” 

28   Agulipa n�agamba Pawulo nti, “Onsendasenda nfuuke Omukristaayo mu kaseera kano akatono bwe kati?” 

29  Pawulo n�addamu nti, “Nsaba Katonda, mu kaseera katono oba mu kiseera kinene, ggwe ne bonna abampuliriza kaakano, bafuuke nga nze, okuggyako enjegere zino ezinsibiddwa.” 

30   Awo Kabaka, ne gavana ne Berenike, n�abalala bwe baali batudde, ne basituka ne bafuluma. 

31  Bwe badda ebbali ne bakkiriziganya ne bagamba nti, “Omusajja ono talina ky�akoze kimusaanyiza kuttibwa wadde okusibwa mu njegere.” 

32   Agulipa kwe kugamba Fesuto nti, “Omusajja ono yanditeereddwa singa teyajulira wa Kayisaali.”

