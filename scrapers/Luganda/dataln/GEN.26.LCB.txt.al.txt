1  Ne wabaawo enjala mu nsi, eteri eri eyabaawo mu biseera bya Ibulayimu. Isaaka n�agenda mu Gerali, ewa Abimereki kabaka w�Abafirisuuti. 

2  Ne Mukama n�amulabikira, n�amugamba nti, “Toserengeta Misiri, beera mu nsi gye ndikulaga. 

3  Beera mu nsi gye ndikulaga, nnaabeeranga naawe, n�akuwanga omukisa kubanga gwe n�abaana bo ndibawa ensi zino zonna, era ndituukiriza ekirayiro kye nalayirira kitaawo Ibulayimu. 

4  Ndyaza abaana b�enda yo ne baba ng�emmunyeenye ez�eggulu, era ndibawa n�ensi zino zonna. Era mu bo amawanga gonna ag�oku nsi mwe galiweerwa omukisa; 

5  kubanga Ibulayimu yagondera eddoboozi lyange, n�akwata bye namukuutira, n�ebiragiro byange, n�ebigambo byange awamu n�amateeka gange.” 

6  Bw�atyo Isaaka n�abeera mu Gerali, 

7  abasajja ab�omu nsi omwo bwe baamubuuza ku mukazi we n�abaddamu nti, “Mwannyinaze.” Kubanga yatya okwogera nti, “Mukazi wange,” ng�alowooza nti, “Abasajja ab�omu nsi omwo tebalwa kunzita lwa Lebbeeka,” kubanga yali mulungi nnyo. 

8  Bwe yamalayo ekiseera ekiwanvu, Abimereki, kabaka w�Abafirisuuti n�atunula mu ddirisa, n�alaba Isaaka ng�azannya ne Lebbeeka mukazi we. 

9  Abimereki kwe kuyita Isaaka n�amugamba nti, “Ddala, mukazi wo, lwaki wagamba nti, ‘Mwannyinaze’?” Isaaka n�amuddamu nti, “Kubanga nalowooza nti, ‘Nnyinza okufiirwa obulamu bwange ku lulwe.’ ” 

10  Abimereki n�amugamba nti, “Kale kiki kino ky�otukoze? Omu ku basajja yandiyinzizza okusobya ku mukazi wo, wandituleeseeko omusango.” 

11  Awo Abimereki n�alyoka alagira abantu bonna ng�agamba nti, “Buli alikwata ku musajja ono oba ku mukyala we waakuttibwa.” 

12  Isaaka n�asigala mu nsi omwo, n�afuna amakungula emirundi kikumi ag�ebyo bye yasiga. 

13  N�afuuka mugagga, obugagga bwe ne bweyongera n�agaggawala nnyo. 

14  Yalina ebisibo by�endiga bingi nnyo n�amagana g�ente, era n�abaweereza nfaafa; Abafirisuuti ne bamukwatirwa obuggya. 

15  Kyebaava bajjuza enzizi zonna abaddu ba kitaawe ze baasima mu biro bya kitaawe Ibulayimu, ne baziziba. 

16  Ne Abimereki n�agamba Isaaka nti, “Ggenda, tuveemu kubanga otuyitiridde amaanyi.” Abasumba ba Isaaka n�aba Abafirisuuti 

17  Awo Isaaka n�avaayo n�azimba mu kiwonvu eky�e Gerali, n�abeera omwo. 

18  Isaaka n�azibukula enzizi ezaali zisimiddwa mu biseera bya Ibulayimu kitaawe, kubanga Abafirisuuti baziziba Ibulayimu bwe yamala okufa. Era ye Isaaka n�aziyita amannya gali kitaawe ge yali azituumye. 

19  Naye abaddu ba Isaaka bwe basima mu kiwonvu ne bazuula oluzzi olw�ensulo, 

20  abasumba b�omu Gerali ne bayomba n�abasumba ba Isaaka nga bagamba nti, “Amazzi gaffe”. Oluzzi olwo kyeyava alutuuma Eseki, kubanga baawakana naye. 

21  Kyebaava basima oluzzi olulala, era nalwo ne baluyombera, lwo kwe kuluyita Situna. 

22  Awo n�avaayo n�asima oluzzi olulala, olwo lwo ne bataluyombera, kyeyava alutuuma Lekobosi, ng�agamba nti, “Kubanga kaakano Mukama atuwadde ebbanga, era tujja kukulaakulanira muno.” 

23  Bwe yava eyo n�agenda e Beeruseba, 

24  Ekiro ekyo Mukama n�alabikira Isaaka, n�amugamba nti, “Nze Katonda wa Ibulayimu kitaawo, totya. Kubanga ndiwamu naawe, ndikuwa omukisa era ndyaza abaana bo ku lwa Ibulayimu omuddu wange.” 

25  Awo n�azimbawo ekyoto n�akoowoola erinnya lya Mukama, n�asimba eyo eweema ye. Era n�eyo abaddu be ne basimayo oluzzi. 

26  Mu kiseera kye kimu Abimereki n�ava mu Gerali ng�ali ne Akuzasa gwe yeebuuzangako amagezi ne Fikoli omukulu w�eggye lye, n�agenda eri Isaaka. 

27  Isaaka n�ababuuza nti, “Lwaki muzze gye ndi ng�ate mwankijjanya ne mungobaganya?” 

28  Ne bamuddamu nti, “Tulabidde ddala nga Katonda ali naawe, kyetuva tugamba nti, ‘Wabeewo ekirayiro wakati wo naffe. Era tukole endagaano naawe, 

29  nga tolitukola kabi, nga ffe bwe tutaakakukola era nga tetuliiko kye tukukoze, wabula ebirungi era nga twakusiibula mirembe.’ Kaakano gwe oli muntu Mukama gw�awadde omukisa.” 

30  Awo Isaaka n�abakolera ekijjulo ne balya ne banywa. 

31  Ku makya ennyo ne bagolokoka ne balayiriragana, Isaaka n�abawerekerako ne bava gy�ali mirembe. 

32  Ku lunaku olwo lwennyini, abaddu ba Isaaka ne bajja ne bamutegeeza eby�oluzzi lwe baasima, ne bamugamba nti, “Tuzudde amazzi.” 

33  N�alutuuma Siba; erinnya ly�ekibuga kyeriva liba Beeruseba na buli kati. 

34  Esawu bwe yaweza emyaka amakumi ana egy�obukulu, n�awasa Yudisi muwala wa Beeri Omukiiti, ne Besimansi muwala wa Eroni naye Omukiiti. 

35  Ne bakaluubiriza nnyo Isaaka ne Lebbeeka obulamu.

