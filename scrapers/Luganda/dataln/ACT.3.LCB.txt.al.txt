1   Awo Peetero ne Yokaana bwe baali bagenda mu Yeekaalu mu kusaba okw�essaawa omwenda, 

2  ne wabaawo omusajja eyazaalibwa nga mulema gwe baasitulanga ne bateekanga bulijjo ku mulyango gwa Yeekaalu oguyitibwa Omulyango Omulungi, okusabiriza. 

3  Awo bwe yalaba Peetero ne Yokaana nga bagenda okuyingira mu yeekaalu n�abasaba ensimbi. 

4  Ne bamwekaliriza amaaso, Peetero n�alyoka amugamba nti, “Tutunuulire!” 

5  N�abatunuulira ng�asuubira okuweebwayo akantu. 

6   Naye Peetero n�agamba nti, “Effeeza ne zaabu sibirina, naye ka nkuwe ekyo kye nnina. Mu linnya lya Yesu Omunnazaaleesi Golokoka, otambule!” 

7  Awo Peetero n�akwata omulema ku mukono ogwa ddyo n�amuyimusa, amangwago ebigere by�omusajja n�obukongovvule ne bifuna amaanyi, 

8  n�abuuka n�ayimirira n�atandika okutambula! N�ayingira nabo mu Yeekaalu ng�atambula era nga bw�abuuka ng�atendereza Katonda. 

9  Abantu bonna ne baamulaba ng�atambula, era ng�atendereza Katonda, 

10  ne bamutegeera nga ye wuuyo eyatuulanga ku mulyango gwa Yeekaalu oguyitibwa Omulyango Omulungi ng�asabiriza, ne bawuniikirira era ne beewuunya nnyo olw�ekyo ekimutuuseeko. Okwogera kwa Peetero mu Yeekaalu 

11   Awo omusajja eyali omulema bwe yali ng�akyekutte ku Peetero ne Yokaana abantu bonna ne badduka okujja we baali ne bakuŋŋaanira mu kisasi kya Sulemaani, nga basamaaliridde. 

12  Awo Peetero bwe yabalaba n�agamba abantu nti, “Abasajja Abayisirayiri, kiki ekibeewuunyisa? Era lwaki mututunuulira ng�abagamba nti Obulungi bwaffe n�obuyinza bwaffe bye bitambuzza omusajja ono? 

13  Katonda wa Ibulayimu, ne Isaaka, ne Yakobo, era Katonda wa bajjajjaffe ffenna yagulumiza omuweereza we Yesu, gwe mwawaayo ne mu mwegaanira mu maaso ga Piraato newaakubadde nga ye yali amaliridde okumusumulula, 

14  naye mmwe ne mwegaana omutuukirivu era omutukuvu, ne musaba babateere omutemu. 

15  Bwe mutyo ne mutta aleeta obulamu; oyo ye Katonda yamuzuukiza mu bafu, era ffe bajulirwa. 

16  Olw�okukkiriza mu linnya lye, omusajja ono, mwenna gwe mulaba era gwe mumanyi aweereddwa amaanyi mu linnya lye, era okukkiriza mu ye kwe kuwadde omusajja ono obulamu obutuukiridde nga mwenna bwe mulaba.” 

17   “Kale kaakano, abooluganda, mmanyi nga kye mwakola mwakikola mu butamanya, era n�abakulembeze bammwe nabo bwe batyo. 

18  Kyokka Katonda yali atuukiriza ebyo bannabbi bonna bye baayogera nti Kristo we ateekwa okubonaabona mu ngeri eyo. 

19  Noolwekyo mwenenye, mukyuke, mulyoke mugibweko ebibi byammwe, 

20  mulyoke muwummulire mu maaso ga Mukama, naye abaweereze Yesu, ye Kristo eyalangirirwa gye muli edda, 

21  eyagwanyizibwa okutwalibwa mu ggulu okutuusa ekiseera nga kituuse ebintu byonna ne bizzibwa obuggya Katonda bye yayogerera edda mu bannabbi be abatukuvu. 

22  Weewaawo Musa yagamba nti, ‘Mukama Katonda wammwe alibayimusiza nnabbi ali nga nze, gw�aliggya mu baganda bammwe. Muwulirizanga buli ky�alibagamba. 

23  Ataliwuliriza nnabbi oyo abantu balimuzikiririza ddala.’ 

24   “Ne bannabbi bonna okuviira ddala ku Samwiri n�abo abaamuddirira bonna abaayogera nabo baalangirira olunaku luno. 

25  Mmwe bazzukulu ba bannabbi abo, era ab�endagaano Katonda gye yalagaana ne bajjajjammwe ng�agamba Ibulayimu nti, ‘Mu zzadde lyo abantu bonna ab�oku nsi mwe baliweerwa omukisa.’ 

26  Bw�atyo Katonda bwe yalondawo okubatumira Omuweereza we abawe omukisa, buli omu ku mmwe ng�akyuka okuva mu bibi bye.”

