1   Weebaze Mukama, ggwe emmeeme yange. Ayi Mukama Katonda wange, oli mukulu nnyo; ojjudde obukulu n�ekitiibwa. 

2   Yeebika ekitangaala ng�ayeebikka ekyambalo n�abamba eggulu ng�eweema, 

3   n�ateeka akasolya k�ebisulo bye eby�oku ntikko kungulu ku mazzi; ebire abifuula amagaali ge, ne yeebagala ebiwaawaatiro by�empewo. 

4   Afuula empewo ababaka be, n�ennimi z�omuliro ogwaka abaweereza be. 

5   Yassaawo ensi ku misingi gyayo; teyinza kunyeenyezebwa. 

6   Wagibikkako obuziba ng�ekyambalo; amazzi ne gatumbiira okuyisa ensozi ennene. 

7   Bwe wagaboggolera ne gadduka; bwe gaawulira okubwatuka kwo ne gaddukira ddala; 

8   Gaakulukutira ku nsozi ennene, ne gakkirira wansi mu biwonvu mu bifo bye wagategekera. 

9   Wagassizaawo ensalo ze gatasaana kusukka, na kuddayo kubuutikira nsi. 

10   Olagira ensulo ne zisindika amazzi mu biwonvu; ne gakulukutira wakati w�ensozi, 

11   Ne ganywesa ebisolo byonna eby�omu nsiko; n�endogoyi ne gazimalako ennyonta. 

12   Ebinyonyi eby�omu bbanga bizimba ebisu byabyo ku mabbali g�amazzi, ne biyimbira mu matabi. 

13   Afukirira ensozi ennene ng�osinziira waggulu gy�obeera; ensi n�ekkuta ebibala by�emirimu gyo. 

14   Olagira omuddo ne gukula okuliisa ente, n�ebirime abantu bye balima, balyoke bafune ebyokulya okuva mu ttaka. 

15   Ne wayini okusanyusa omutima gwe, n�ebizigo okwesiiga awoomye endabika ye, n�emmere okumuwa obulamu. 

16   Emiti gya Mukama gifuna amazzi mangi; gy�emivule gy�e Lebanooni gye yasimba. 

17   Omwo ebinyonyi mwe bizimba ebisu byabyo; ne ssekanyolya asula mu miti omwo. 

18   Ku nsozi empanvu eyo embulabuzi ez�omu nsiko gye zibeera; n�enjazi kye kiddukiro ky�obumyu. 

19   Wakola omwezi okutegeeza ebiro; n�enjuba bw�egwa n�eraga olunaku. 

20   Oleeta ekizikiza, ne buba ekiro; olwo ebisolo byonna eby�omu bibira ne biryoka bivaayo. 

21   Empologoma ento zikaabira emmere gye zinaalya; nga zinoonya ebyokulya okuva eri Katonda. 

22   Enjuba bw�evaayo ne zigenda, n�oluvannyuma ne zikomawo ne zigalamira mu mpuku zaazo. 

23   Abantu ne bagenda ku mirimu gyabwe, ne bakola okutuusa akawungeezi. 

24   Ayi Mukama, ebintu bye wakola nga bingi nnyo! Byonna wabikola n�amagezi ag�ekitalo; ensi ejjudde ebitonde byo. 

25   Waliwo ennyanja, nnene era ngazi, ejjudde ebitonde ebitabalika, ebintu ebirina obulamu ebinene era n�ebitono. 

26   Okwo amaato kwe gaseeyeeyera nga galaga eno n�eri; ne galukwata ge wakola mwe gabeera okuzannyiranga omwo. 

27   Ebyo byonna bitunuulira ggwe okubiwa emmere yaabyo ng�ekiseera kituuse. 

28   Bw�ogibiwa, nga bigikuŋŋaanya; bw�oyanjuluza engalo zo n�obigabira ebintu ebirungi ne bikkusibwa. 

29   Bw�okweka amaaso go ne byeraliikirira nnyo; bw�obiggyamu omukka nga bifa, nga biddayo mu nfuufu. 

30   Bw�oweereza Omwoyo wo, ne bifuna obulamu obuggya; olwo ensi n�ogizza buggya. 

31   Ekitiibwa kya Katonda kibeerengawo emirembe gyonna; era Mukama asanyukirenga ebyo bye yakola. 

32   Atunuulira ensi, n�ekankana; bw�akwata ku nsozi ennene, ne zinyooka omukka. 

33   Nnaayimbiranga Mukama obulamu bwange bwonna; nnaayimbanga nga ntendereza Katonda wange ennaku zonna ze ndimala nga nkyali mulamu. 

34   Ebirowoozo byange, nga nfumiitiriza, bimusanyusenga; kubanga mu Mukama mwe neeyagalira. 

35   Naye abakola ebibi baggweewo ku nsi; aboonoonyi baleme kulabikirako ddala. Weebaze Mukama, gwe emmeeme yange. Mumutenderezenga Mukama.

