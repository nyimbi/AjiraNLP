1   Bino bye byali mu bbaluwa nnabbi Yeremiya gye yaweereza okuva mu Yerusaalemi eri abakadde abaali bakyasigaddewo mu bawaŋŋanguse n�eri bakabona, ne bannabbi n�abantu bonna Nebukadduneeza be yali atutte mu buwaŋŋanguse mu Babulooni okuva mu Yerusaalemi. 

2  Kino kyaliwo nga kabaka Yekoyakini n�abakungu be ne Namasole we n�abakulembeze ba Yuda ne Yerusaalemi, n�abafundi n�abaweesi bonna baggyiddwa mu Yerusaalemi. 

3  Ebbaluwa yagiwa Erasa mutabani wa Safani ne Bemaliya mutabani wa Kirukiya, ne Zeddekiya kabaka wa Yuda be yatuma eri kabaka Nebukadduneeza mu Babulooni. Yali egamba bw�eti nti, 

4   Bw�ati bw�ayogera Mukama ow�Eggye, Katonda wa Isirayiri, ng�agamba abo bonna be natwala mu buwaŋŋanguse okuva mu Yerusaalemi okugenda mu Babulooni nti, 

5  “Mwezimbire amayumba mutuule omwo; mulime ennimiro mulye ebibala byamu. 

6  Muwase muzaale abaana aboobulenzi n�aboobuwala; muwasize batabani bammwe abakazi, ne bawala bammwe mubafumbize, nabo bazaale abaana abalenzi n�abawala. Mweyongere obungi eyo, temukendeera. 

7  Era munoonye emirembe n�okukulaakulana kw�ekibuga gye mbatutte mu buwaŋŋanguse. Musabenga Mukama, ekibuga mukisabire kubanga bwe kikulaakulana nammwe mujja kukulaakulana.” 

8  Ddala kino Mukama ow�Eggye, Katonda wa Isirayiri ky�agamba nti, “Temukkiriza bannabbi n�abalaguzi abali mu mmwe kubalimbalimba. Temussaayo mwoyo ku birooto byabwe bye babalootolola. 

9  Babategeeza obunnabbi bwa bulimba mu linnya lyange. Sibatumanga,” bw�ayogera Mukama. 

10   Ddala ddala bw�ati bw�ayogera Mukama nti, “Emyaka nsanvu nga giweddeko e Babulooni, ndijja gye muli ntuukirize ekisuubizo kyange eky�ekisa mbakomyewo mu kifo kino. 

11  Kubanga mmanyi enteekateeka ze nnina gye muli, enteekateeka ez�okubakulaakulanya so si okubakolako akabi, enteekateeka ez�okubawa essuubi era n�obulamu obw�omu maaso,” bw�ayogera Mukama. 

12  “Awo mulimpita ne mujja ne munsaba, nange ne mbawulira,” bw�ayogera Mukama. 

13  “Mulinnoonya ne mundaba bwe mulinnoonya n�omutima gwammwe gwonna. 

14  Mulinzuula era ndibakomyawo okubaggya mu buwaŋŋanguse. Ndibakuŋŋaanya mu mawanga gonna n�ebifo byonna, gye nabagobera, era ndibakomyawo mu kifo mwe nabaggya okubatwala mu buwaŋŋanguse,” bw�ayogera Mukama. 

15  Muyinza okugamba nti, “Mukama atuyimusirizza bannabbi mu Babulooni.” 

16  Naye kino Mukama ky�agamba ku kabaka atuula ku ntebe ya Dawudi n�abantu bonna abaasigala mu kibuga kino, n�abantu ab�ensi yammwe abataagenda nammwe mu buwaŋŋanguse. 

17  Bw�ati bwayogera Mukama Katonda ow�Eggye nti, “Ndisindika ekitala, n�enjala ne kawumpuli okubalumba era mbafuule ng�emitiini emibi ennyo egitayinza kuliika olw�obubi bwagyo. 

18  Ndibagoberera n�ekitala, n�enjala ne kawumpuli ne mbafuula ekyenyinyalwa eri obwakabaka bwonna obw�ensi era ekikolimo n�ekikangabwa, n�eky�okusekererwa n�okuvumwa eri amawanga gonna gye ndibagobera. 

19  Kubanga tebaawuliriza bigambo byange,” bwayogera Mukama, “ebigambo bye nabatumira emirundi emingi mu baweereza bange bannabbi. Era nammwe abawaŋŋanguse temuwulirizza,” bw�ayogera Mukama. 

20   Noolwekyo, muwulirize ekigambo kya Mukama, mmwe mwenna abali mu buwaŋŋanguse be nagoba mu Yerusaalemi okugenda mu Babulooni. 

21  Kino Mukama ow�Eggye, Katonda wa Isirayiri, ky�ayogera ku Akabu mutabani wa Kolaya ne Zeddekiya mutabani wa Maaseya, abaawa obunnabbi mu linnya lyange nti, “Ndibawaayo eri Nebukadduneeza kabaka w�e Babulooni, abatte nga mulaba. 

22  Olw�abasajja abo, abali mu buwaŋŋanguse bonna abaava mu Yuda abali mu Babulooni balikozesa ekikolimo kino nti, ‘Mukama akukole nga bwe yakola Zeddekiya ne Akabu, kabaka w�e Babulooni be yayokya mu muliro.’ 

23  Kubanga bakoze eby�ekivve mu Isirayiri; bakoze obwenzi ne baka baliraanwa baabwe era ne boogera eby�obulimba mu linnya lyange, bye sibagambanga kwogera. Nkimanyi era ndi mujulirwa ku ekyo,” bw�ayogera Mukama. Obubaka eri Semaaya 

24  Semaaya Omunekeramu mugambe nti, 

25  “Bw�ati bw�ayogera Mukama ow�Eggye, Katonda wa Isirayiri nti, Waweereza ebbaluwa mu mannya go eri abantu bonna mu Yerusaalemi, eri Zeffaniya mutabani wa Maaseya kabona ne bakabona bonna. Wagamba Zeffaniya nti, 

26  ‘Mukama yakuteekawo okuba kabona mu kifo kya Yekoyaada okutwala obuvunaanyizibwa ku nnyumba ya Mukama; oteekwa okuteeka omulalu yenna eyefuula nga nnabbi mu nvuba ne mu masamba. 

27  Noolwekyo lwaki tokangavudde Yeremiya ow�e Yanasosi, eyefuula nnabbi wakati mu mmwe? 

28  Atuweerezza obubaka buno mu Babulooni ng�agamba nti, Obuwaŋŋanguse bwammwe bujja kubeera bwa bbanga ddene. Noolwekyo mwezimbire amayumba mutereere mu nsi, mulime ennimiro mulye ebibala byamu.’ ” 

29  Wabula Zeffaniya kabona nasomera nnabbi Yeremiya ebbaluwa eno. 

30  Awo ekigambo kya Mukama ne kijjira Yeremiya nti, 

31  “Muweereze obubaka buno eri abawaŋŋanguse nti, ‘Kino Mukama ky�agamba ku Semaaya Omunekeramu. Kubanga Semaaya yakuwa obunnabbi, wadde nga ssamutuma, era akutuusizza ku kwesiga eby�obulimba, 

32  kino Mukama ky�agamba nti, Ddala ddala ndibonereza Semaaya Omunekeramu n�abantu b�omu nju ye. Tewaliba n�omu alisigalawo ku bantu be, wadde aliraba ebirungi bye ndikolera abantu bange, kubanga ayigirizza abantu okunjeemera, bw�ayogera Mukama.’ ”

