1   Ayi Mukama Katonda, Omulokozi wange, nkaaba emisana n�ekiro mu maaso go. 

2  Kkiriza okusaba kwange kutuuke gy�oli; otege okutu kwo nga nkukoowoola. 

3   Kubanga emmeeme yange ejjudde ebizibu, era nsemberedde okufa. 

4   Mbalirwa mu abo abaserengeta emagombe; nfaanana ng�omuntu atalina maanyi. 

5   Bandese wano ng�afudde, nga ndi ng�abo be basse abalinda obulinzi entaana, nga tokyaddayo kubajjukira, era nga tewakyali kya kubakolera. 

6   Ontadde mu kinnya ekisinga obuwanvu, era eky�ekizikiza ekikutte ennyo. 

7   Obusungu bwo bumbuubuukiddeko nnyo, ng�ennyanja esiikuuse n�amayengo gaayo ne gankuba okusukkirira. 

8   Ab�emikwano abasingira ddala okunjagala obammazeeko, n�onfuula ekyenyinyalwa gye bali. Nsibiddwa, so sisobola kwesumattula. 

9   Amaaso gange gayimbadde olw�ennaku. Nkukoowoola buli lunaku, Ayi Mukama, ne ngolola emikono gyange gy�oli nga nkwegayirira. 

10   Ebyamagero byo onoobikoleranga bafu? Abafudde banaagolokokanga ne bakutendereza? 

11   Okwagala kwo onookulaganga abali emagombe n�obwesigwa bwo abo abali mu kifo eky�okuzikirira? 

12   Ebyamagero byo binaamanyibwanga mu kifo ekyo eky�ekizikiza? Oba ebikolwa byo eby�obutuukirivu bwo bye binaamanyibwanga mu nsi eyamala edda okwerabirwa? 

13   Naye nze, Ayi Mukama, naakabiriranga ggwe okunnyamba; buli nkya okusaba kwange kunaatuukanga gy�oli. 

14   Ayi Mukama, onsuulidde ki? Onkwekedde ki amaaso go? 

15   Ombonyaabonyezza okuviira ddala mu buvubuka bwange, era nga mbeera kumpi n�okufa; ngumiikirizza nnyo entiisa yo, era kaakano mpweddemu essuubi. 

16   Obusungu bwo obubuubuuka bunzigwereddeko era bunzikkiriza. Entiisa yo tendeseemu ka buntu. 

17   Binzingiza nga mukoka olunaku lwonna; binsaanikiridde ddala. 

18   Ommazeeko ab�emikwano n�abo abanjagala ennyo; nsigazza nzikiza yokka.

