1   Oluvannyuma lw�ebyo, Musa ne Alooni ne bajja eri Falaawo, ne bamugamba nti, “Tutumiddwa Mukama Katonda wa Isirayiri ng�akugamba nti, ‘Leka abantu bange bagende, bankolere embaga mu ddungu.’ ” 

2   Naye Falaawo n�abaddamu nti, “Mukama ye ani, mmugondere, nzikirize Abayisirayiri, sijja kubakkiriza kugenda.” 

3   Ne bamugamba nti, “Katonda w�Abaebbulaniya yatulabikira. Tukusaba otuleke tugende olugendo lwa nnaku ssatu mu ddungu, tuweeyo ssaddaaka eri Mukama Katonda waffe; aleme kututta ne kawumpuli, oba n�ekitala.” 

4   Naye kabaka w�e Misiri n�abagamba nti, “Mmwe Musa ne Alooni, lwaki mwagala okuggya abantu ku mirimu gyabwe? Muddeeyo mangu ku mirimu gyammwe.” 

5  Falaawo n�ayongera n�agamba nti, “Kale, mulabe abantu nga bwe beeyongedde obungi mu ggwanga ate mmwe mubaziyiza kukola.” 

6   Ku lunaku olwo lwennyini Falaawo n�alagira abagabi b�emirimu ne bannampala b�abantu nti, 

7  “Mulekeraawo okuwanga abantu essubi ery�okukozesa mu kubumba amatoffaali; mubaleke bagende beenoonyezenga essubi lyabwe. 

8  Naye mubalagire babumbenga obungi bw�amatoffaali bwe bumu nga ge babadde babumba; temukendeezanga ku muwendo ogwabasalirwa. Bagayaavu; era kyebava bankaabirira nti, ‘Tuleke tugende tuweeyo ssaddaaka eri Katonda waffe.’ 

9  Abasajja mubongereko ku mirimu gye mubasalira, bakole nnyo, balyoke baleme na kufa ku ebyo bye babalimbalimba.” Abakozesa Bongera ku Mirimu gy�Abayisirayiri 

10  Awo abakozesa ne bannampala ne bagenda ne bategeeza abantu nti, “Falaawo agambye bw�ati nti, ‘Sijja kwongera kubawanga ssubi. 

11  Mugende mwenoonyeze essubi yonna gye musobola okuliraba; kyokka emirimu gyammwe tegijja kukendeezebwako n�akatono.’ ” 

12  Bwe batyo abantu ne basaasaanira Misiri yonna okukuŋŋaanya obukonge bw�essubi ly�eŋŋaano bakozese obwo mu kifo ky�essubi. 

13  Abakozesa ne babakuluusanyanga nga babalagira nti, “Emirimu gyammwe egibasalirwa buli lunaku, mugituukirize nga bwe mwakolanga ng�essubi likyabaweebwa.” 

14  Bannampala Abayisirayiri, abaalondebwa abakozesa ba Falaawo, ne bakubibwanga nga bwe babuuzibwa nti, “Lwaki omuwendo gw�amatoffaali ogwa jjo n�ogwa leero ogwabasalirwa temugutuukirizza nga bwe mwakolanga edda?” 

15  Awo bannampala Abayisirayiri ne bajja ne bajulira ewa Falaawo, ne bamugamba nti, “Ffe abaddu bo, lwaki otuyisizza bw�oti? 

16  Abaddu bo tetuweebwa ssubi, kyokka tulagirwa nti, ‘Mubumbe amatoffaali!’ Abaddu bo tukubibwa, so ng�omusango guli mu bantu bo.” 

17  Falaawo n�abaddamu nti, “Muli bagayaavu bugayaavu kyokka. Kyemuva mundeeberera nti, ‘Tuleke tugende tuweeyo ssaddaaka eri Mukama.’ 

18  Kale, mugende mukole! Temujja kuweebwa ssubi, naye muteekwa okubumba omuwendo gw�amatoffaali omujjuvu nga bwe gwabasalirwa.” 

19  Bannampala Abayisirayiri ne bategeera ng�akacwano kabatuukiridde, bwe baagambibwa nti, “Omuwendo gw�amatoffaali ogwabasalirwa okubumbanga buli lunaku tegujja kukendeezebwako.” 

20  Bwe baava ewa Falaawo, baasanga Musa ne Alooni nga babalindiridde. 

21  Bannampala ne babagamba nti, “Mukama abatunuulire era asalewo; kubanga mutufudde ekyenyinyalwa ewa Falaawo n�abaweereza be, era mubakwasizza ekitala okututta.” Katonda Asuubiza Okununula Abayisirayiri 

22   Awo Musa n�akomawo awali Mukama, n�ayogera nti, “Ayi Mukama, abantu bano lwaki obaleetedde emitawaana? Eyo y�ensonga kyewava ontuma? 

23  Kubanga kasookedde ŋŋenda ne njogera ne Falaawo mu linnya lyo, abantu bo abataddeko ebizibu bingi; era abantu bo tobawonyezza n�akatono.”

