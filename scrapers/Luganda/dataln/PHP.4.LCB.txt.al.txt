1   Kale, baganda bange abaagalwa, era be nnumirirwa omwoyo, mmwe ssanyu lyange era mmwe ngule yange; noolwekyo abaagalwa, muyimirire mu Mukama waffe. 

2  Ewudiya ne Sintuke mbeegayirira mukkiriziganye mu Mukama waffe. 

3  Era ggwe mukozi munnange, nkusaba oyambenga abakazi abo, kubanga baakolera wamu nange omulimu gw�okubunyisa Enjiri. Abo awamu ne Kerementi, era ne bakozi bannange abalala, amannya gaabwe gawandiikiddwa mu kitabo ky�obulamu. 

4   Musanyukirenga mu Mukama waffe bulijjo. Nziramu okubagamba nti Musanyukenga. 

5  Era mubeere n�okuzibiikiriza eri abantu bonna. Mukama waffe, ali kumpi. 

6  Temweraliikiriranga kintu na kimu, wabula mu buli kintu mu kusabanga ne mu kwegayiriranga awamu n�okwebazanga, mutegeezenga Katonda bye mwetaaga. 

7  N�emirembe gya Katonda, egisukkiridde okutegeera kwammwe ginaabakuumanga amagezi gammwe n�emitima gyammwe mu Kristo Yesu. 

8   Eky�enkomerero, abooluganda, mulowoozenga ku buli kya mazima, na buli ekisiimibwa na buli kya butuukirivu, na buli kirongoofu, na buli kyagalibwa, na buli kyogerwako obulungi, era bwe wabangawo ekirungi oba bwe wabangawo ettendo, ebyo mubirowoozengako. 

9  Ebyo bye mwayiga, n�ebyo bye mwafuna ne muwulira, ebyo mubirowoozengako. Okwebaza 

10   Nasanyuka nnyo mu Mukama waffe, kubanga kaakano oluvannyuma lw�ebbanga muzzeemu okundowoozaako buggya, kubanga mwali munzisaako nnyo omwoyo, naye temwalina mukisa ku kiraga. 

11  Soogera kino olwokubanga Ndiko kye nneetaaga, kubanga mu buli mbeera gye mbaamu nayiga okumalibwanga. 

12  Mmanyi okubeera nga sirina kantu, era mmanyi okuba nga nnina buli kimu. Mu buli ngeri ne mu bintu byonna nayiga ekyama ekiri mu kukkusibwa ne mu kuba omuyala, mu kuba n�ebingi ne mu bwetaavu. 

13  Nnyinza okukola byonna mu oyo ampa amaanyi. 

14   Kyokka mukola bulungi okulumirirwa awamu nange mu kubonaabona kwange. 

15  Mmwe, Abafiripi, mumanyi nti bwe nava e Makedoniya nga nakatandika okubuulira Enjiri, tewali Kkanisa n�emu eyampaayo akantu olw�ebyo bye yafuna okuggyako mmwe mwekka. 

16  Kubanga ddala ddala bwe nnali mu Sessaloniika mwampeereza emirundi ebiri. 

17  Soogera kino lwa kubanga njagala okufuna ekirabo, wabula kye njagala kwe kulaba ng�ekibala kyeyongera ku lwammwe. 

18  Naye kaakano nfunye bingi okusinga bye neetaaga, kino kisinzidde mu ebyo bye mwampeereza, Epafuladito bye yandeetera. Biri ng�akaloosa akalungi ennyo aka ssaddaaka esanyusa era esiimibwa Katonda. 

19  Kale ne Katonda wange alibawa buli kye mwetaaga ng�obugagga bwe obungi obuli mu Kristo Yesu bwe buli. 

20   Katonda Kitaffe aweebwenga ekitiibwa emirembe n�emirembe. Amiina. 

21   Munnamusize buli mutukuvu mu Kristo Yesu; era n�abooluganda abali wano nange babalamusizza. 

22  Era n�abatukuvu bonna babatumidde, naye okusingira ddala abo abali mu lubiri lwa Kayisaali. 

23   Ekisa kya Mukama waffe Yesu Kristo kibeerenga nammwe. Amiina.

