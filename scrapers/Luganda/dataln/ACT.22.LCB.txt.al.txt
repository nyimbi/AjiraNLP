1   “Abasajja abooluganda, ne bakadde bange, mumpulirize.” 

2  Bwe baawulira ng�ayogera Lwebbulaniya ne beeyongera okusirikira ddala. 

3  Pawulo n�abagamba nti, “Ndi Muyudaaya, nazaalibwa mu kibuga Taluso eky�omu Kirukiya, naye ne nkulira wano mu Yerusaalemi. Era mu kibuga muno mwe nayigira ne nzijjumbira amateeka gonna aga bajjajjaffe n�obwegendereza, nga njigirizibwa Gamalyeri. Nafubanga nnyo okuweesa Katonda ekitiibwa mu buli kye nakolanga, nga nammwe bwe mukola leero. 

4  Nayigganya abantu b�Ekkubo n�okubatuusa ku kufa, ne nkwata abasajja n�abakazi ne mbasibisa mu kkomera. 

5  Era Kabona Asinga Obukulu n�ab�Olukiiko Olukulu be bajulirwa bange. Kubanga nabasaba bawandiikire bannaabwe mu Damasiko ebbaluwa okunnyamba nkwate abaali eyo mbaleete wano mu Yerusaalemi nga mbasibye mu njegere mbaweeyo babonerezebwe. 

6  Naye mu ssaawa ez�omu ttuntu bwe nnali nga nsemberera Damasiko, amangwago ekitangaala eky�amaanyi ekyava mu ggulu ne kinjakira okunneetooloola. 

7  Ne ngwa wansi ku ttaka, ne mpulira eddoboozi nga liŋŋamba nti, ‘Sawulo, Sawulo, onjigganyiza ki?’ 

8   “Ne mbuuza nti, ‘Ani, Mukama wange?’ N�anziramu nti, ‘Nze Yesu Omunnazaaleesi gw�oyigganya.’ 

9  Be nnali nabo baalaba ekitangaala, naye eddoboozi ly�oyo eyayogera nange tebaaliwulira. 

10  Ne mmubuuza nti, ‘Nkole ki, Mukama wange?’ Mukama waffe n�anziramu nti, ‘Situka ogende mu Damasiko, bw�onootuuka eyo ojja kutegeezebwa byonna bye nkutumye okukola.’ 

11  Bannange ne bankwata ku mukono ne bannyingiza mu Damasiko, kubanga ekitiibwa ky�ekitangaala kiri eky�amaanyi kyali kinzibye amaaso. 

12  Omusajja omu ayitibwa Ananiya, ng�atya Katonda era ng�agondera amateeka gonna ag�Ekiyudaaya, n�Abayudaaya bonna mu Damasiko nga bamussaamu ekitiibwa, 

13  n�ajja okundaba n�ayimirira we ndi n�aŋŋamba nti, ‘Owooluganda Sawulo, zibuka amaaso!’ Mu ssaawa eyo yennyini ne nsobola okumulaba! 

14   “Awo n�aŋŋamba nti, ‘Katonda wa bajjajjaffe akulonze otegeere by�ayagala era olabe Omutuukirivu we, era owulire okuyitibwa okuva mu kamwa ke. 

15  Olituusa obubaka bwe mu bantu bonna ng�obategeeza by�olabye era ne by�owulidde. 

16  Kaakano olinda ki? Situka obatizibwe onaazibweko ebibi byo nga bw�oyatudde erinnya lye.’ 

17   “Ne nkomawo mu Yerusaalemi. Naye olunaku lumu bwe nnali mu Yeekaalu nga nsaba, ne mbeera ng�eyeebase, 

18  ne nfuna okwolesebwa ne ndaba Mukama waffe ng�ayogera nange, n�aŋŋamba nti, ‘Yanguwa mangu ove mu Yerusaalemi, kubanga abantu ba wano tebajja kukkiriza bubaka bwo bw�onoobategeeza obufa ku nze.’ 

19   “Ne nziramu nti, ‘Naye Mukama wange, abantu bonna bamanyi nga bwe nagendanga mu buli kkuŋŋaaniro ne nzigyamu abakukkiriza, ne mbatwala ne bakubwa emiggo n�okusibibwa ne basibibwa mu kkomera. 

20  Era n�omujulirwa wo Suteefano bwe yali attibwa nnali nnyimiridde awo era nga mpagira okuttibwa kwe, era nga ndabirira engoye z�abo abaali bamutta.’ 

21  Naye Mukama waffe n�aŋŋamba nti, ‘Vva mu Yerusaalemi, kubanga nzija kukutuma mu bitundu bye wala mu baamawanga!’ ” Pawulo Omuruumi 

22   Ekibiina ky�abantu ne bawuliriza Pawulo okutuusa lwe yatuuka ku bigambo ebyo, bonna ne balyoka baleekaanira wamu nti, “Mumuggyeewo! Mumutte! Tasaanira kuba mulamu!” 

23  Ne bawowoggana nnyo nga bwe bakasuka n�engoye zaabwe waggulu mu bbanga, ne bayoola enfuufu nga bagiyiwa mu bbanga. 

24  Omukulu w�abaserikale n�ayingiza Pawulo munda mu nkambi yaabwe, n�alagira akubwemu embooko nga bwe bamubuuza ayogere omusango gwe yazzizza oguleetedde ekibiina kyonna okwecwacwana. 

25  Bwe baali bamugalamizza nga bagenda okumusiba bamukube, Pawulo n�abuuza omuserikale eyali amuyimiridde okumpi nti, “Amateeka gabakkiriza okukuba omuntu Omuruumi nga temunnaba na kumuwozesa?” 

26  Omuserikale n�agenda eri omuduumizi waabwe n�amutegeeza nti, “Kiki kino ky�ogenda okukola? Omusajja ono Muruumi.” 

27  Omuduumizi w�abaserikale n�ajja n�abuuza Pawulo nti, “Mbulira, oli Muruumi?” Pawulo n�amuddamu nti, “Yee, bwe kiri.” 

28  Omuduumizi w�abaserikale n�amugamba nti, “Nange ndi Muruumi, naye nabusasulira ensimbi nnyingi.” Pawulo n�amuddamu nti, “Nze mwe nazaalirwa!” 

29  Abaserikale abaali beetegese okumubuuza ne baseebulukuka ne bavaawo bwe baategeera nga Pawulo Muruumi, n�omuduumizi waabwe naye n�atya nnyo kubanga yali alagidde okumusiba n�okumukuba kibooko. 

30  Enkeera omuduumizi w�abaserikale bwe yayagala okumanyira ddala ensonga Abayudaaya gye bamulanze, n�asumulula Pawulo mu njegere, n�alagira bakabona abakulu bayite Olukiiko lw�Abayudaaya Olukulu lutuule. N�alagira Pawulo aleetebwe mu Lukiiko ensonga Abayudaaya gye bamuvunaana eryoke etegeerebwe.

