1   Ayi Mukama nkukaabira; oyanguwe okujja gye ndi! Owulire eddoboozi lyange, nga nkukoowoola. 

2   Okusaba kwange kubeere ng�ebyakaloosa mu maaso go, n�okugolola emikono gyange gy�oli kubeere nga ssaddaaka ey�akawungeezi. 

3   Onkuume, Ayi Mukama, nneme okwasamya akamwa kange, era bwe njogera onkomeko. 

4   Okyuse omutima gwange guleme kugoberera kibi, n�okwemalira mu bikolwa ebibi; nneme okwetaba n�abantu abakola ebitali bya butuukirivu, wadde okulya ku mmere yaabwe. 

5   Leka omuntu omutuukirivu ankube, kubanga anaaba ankwatiddwa ekisa; muleke annenye, ekyo kinaaba ng�amafuta amalungi agafukiddwa ku mutwe gwange; sijja kugagaana. Naye nnaasabanga bulijjo nga sikkiriziganya na babi wadde n�ebikolwa byabwe. 

6   Abakola ebibi bwe baliweebwayo eri ab�okubasalira omusango, olwo ne balyoka bayiga nti Ekigambo kya Katonda kya mazima. 

7   Balyogera nti, “Ng�omuntu bw�akabala n�akuba amavuunike, n�amagumba gaffe bwe galisaasaanyizibwa bwe gatyo mu kamwa k�emagombe.” 

8   Naye nze amaaso ngatadde ku ggwe, Ayi Mukama Katonda; mu ggwe mwe neekwese, tondeka nga sirina anambeera! 

9   Nkuuma omponye omutego gwe banteze, n�ebitimba by�abo abakola ebitali bya butuukirivu. 

10   Ebitimba bye banteze abakola ebibi abo bonna, baleke babigwemu, kyokka nze mpone.

