1   Kabaka Kiramu ow�e Ttuulo n�atuma ababaka ne batwala emivule, ne bagenda n�abazimbi b�amayinja, n�ababazzi eri Dawudi okumuzimbira olubiri. 

2  Awo Dawudi n�ategeera nga Mukama amunywezezza okuba kabaka wa Isirayiri, era nga n�obwakabaka bwe bwagulumizibwa nnyo olw�abantu ba Mukama Isirayiri. 

3   Dawudi ne yeeyongera okuwasa abakazi abalala mu Yerusaalemi, ne bamuzaalira abaana abalala bangi aboobulenzi n�aboobuwala. 

4  Amannya g�abaana abaamuzaalirwa ge gaano: Sammuwa, ne Sobabu, ne Nasani, ne Sulemaani, 

5  ne Ibukali, ne Eriswa, ne Erupereti, 

6  ne Noga, ne Nefegi, ne Yafiya, 

7  ne Erisaama, ne Beeriyadda, ne Erifereti. 

8   Awo Abafirisuuti bwe baawulira nti Dawudi yafukibwako amafuta okuba kabaka wa Isirayiri yenna, ne bambuka okugenda okumunoonya, naye Dawudi n�akiwulirako era n�agenda okubatabaala. 

9  Abafirisuuti baali bazze nga bazinze ekiwonvu Lefayimu; 

10  Dawudi ne yeebuuza ku Mukama nti, “Ŋŋende ntabaale Abafirisuuti? Onoobagabula mu mukono gwange?” Mukama n�amuddamu nti, “Genda, kubanga nnaabagabula mu mukono gwo.” 

11   Awo Dawudi n�ayambuka ne basajja be e Baaluperazimu, n�atabaala Abafirisuuti n�abawangula. N�ayogera nti, “Katonda awangudde abalabe bange n�omukono gwe, ng�amazzi bwe gawaguza.” Era ekifo ekyo kyekyava kituumibwa Baaluperazimu. 

12  Abafirisuuti baali balese awo balubaale baabwe be beekolera, Dawudi n�alagira okwokya balubaale abo. 

13   Abafirisuuti ne badda, ne bazinda ekiwonvu. 

14  Awo Dawudi n�addamu ne yeebuuza ku Mukama, Mukama n�amuddamu nti, “Tobatabaalirawo, naye beetooloole, obalumbe ng�obafuluma mu maaso g�emitugunda. 

15  Awo bw�onoowulira eddoboozi ery�okukumba waggulu mu mitugunda, onootabaala, kubanga ekyo kinaategeeza nti Katonda akukulembedde okuzikiriza eggye ly�Abafirisuuti.” 

16  Dawudi n�akola nga Mukama bwe yamulagira, ne bazikiriza eggye ly�Abafirisuuti, okuva e Gibyoni okutuuka e Gezeri. 

17   Awo ettutumo lya Dawudi ne libuna ensi zonna, Mukama n�aleetera amawanga gonna okutya Dawudi.

