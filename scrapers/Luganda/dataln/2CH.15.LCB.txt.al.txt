1   Awo Omwoyo wa Katonda n�akka ku Azaliya mutabani wa Obedi, 

2  n�agenda n�asisinkana Asa n�amugamba nti, “Mumpulirize, mmwe Asa, ne Yuda ne Benyamini mwenna, Mukama ali nammwe bwe muba mu ye. Bwe munaamunoonyanga, munaamulabanga, naye bwe munaamulekuliranga naye anaabalekuliranga. 

3  Isirayiri yamala ebbanga ddene nga tegondera Katonda ow�amazima, nga tebalina kabona abayigiriza, wadde okuba n�amateeka. 

4  Naye wakati mu nnaku yaabwe ne bakyukira Mukama Katonda wa Isirayiri, ne bamunoonya, era ne bamulaba. 

5  Mu biro ebyo tewaali mirembe abantu okutambula nga bwe baayagalanga, kubanga baali mu kweraliikirira kungi nnyo. 

6  Amawanga n�amawanga gaalwanagananga, n�ebibuga ne birumbagananga kubanga Katonda yabaleetako ebizibu bingi nnyo. 

7  Naye mmwe mugume omwoyo! Temuganya mikono gyammwe kunafuwa kubanga omulimu gwammwe guliko empeera.” 

8   Awo Asa bwe yawulira ebigambo ebyo, n�ebyobunnabbi bwa Azaliya mutabani wa Obedi, n�aguma omwoyo, n�aggyawo ebifaananyi ebyole okuva mu nsi yonna eya Yuda ne Benyamini, n�okuva mu bibuga bye yali awambye mu nsi ey�ensozi eya Efulayimu. N�addaabiriza ekyoto kya Mukama ekyali mu maaso g�ekisasi ekya yeekaalu ya Mukama. 

9  N�akuŋŋaanya aba Yuda n�aba Benyamini bonna, n�abantu b�e Efulayimu, n�e Manase, n�e Simyoni abaabeeranga nabo, kubanga bangi basenga gyali okuva mu Isirayiri bwe baalaba nga Mukama Katonda ali wamu naye. 

10  Ne bakuŋŋaanira e Yerusaalemi mu mwezi ogwokusatu mu mwaka ogw�ekkumi n�ettaano ogw�obufuzi bwa Asa. 

11  Ku lunaku olwo ne bawaayo eri Mukama ebimu ku by�omunyago: ente lusanvu, n�endiga n�embuzi zonna kasanvu. 

12  Ne beeyama okunoonyanga Mukama, Katonda wa bajjajjaabwe, n�omutima gwabwe gwonna, n�emmeeme yaabwe yonna. 

13  Era abo bonna abatanoonyanga Mukama, Katonda wa Isirayiri battibwanga, oba bato oba bakulu, oba bakazi oba basajja. 

14  Ne balayirira Mukama mu ddoboozi ery�omwanguka, wamu n�okufuuwa amakondeere n�eŋŋombe. 

15  Yuda yonna ne basanyukira ekirayiro ekyo, kubanga baali balayidde n�omutima gwabwe gwonna, era nga bamunoonyezza n�okwagala kwabwe kwonna, ne bamulaba. Era Mukama n�abawa emirembe enjuuyi zonna. 

16   Kabaka Asa n�agoba jjajjaawe Maaka ku bwannamasole kubanga yali akoze ekifaananyi ekyole ekya Asera. Asa n�akitemaatema n�akimenyaamenya, n�akyokera mu kagga Kidulooni. 

17  Newaakubadde nga teyaggyawo bifo ebigulumivu mu Isirayiri, Asa yamalirira mu mutima gwe okunywerera ku Mukama ennaku ze zonna. 

18  Mu yeekaalu ya Mukama n�aleetamu effeeza ne zaabu, n�ebintu ye ne kitaawe bye baawonga. 

19  Ne wataba ntalo nate okumala emyaka amakumi asatu mu etaano egy�obufuzi bwa Asa.

