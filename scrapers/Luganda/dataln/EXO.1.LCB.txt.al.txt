1   Gano ge mannya ga batabani ba Isirayiri, era ye Yakobo, abajja naye mu Misiri; buli omu n�ab�omu nnyumba ye: 

2  Lewubeeni, ne Simyoni, ne Leevi ne Yuda, 

3  ne Isakaali, ne Zebbulooni, ne Benyamini, 

4  ne Ddaani, ne Nafutaali, ne Gaadi, ne Aseri. 

5  Abaana bonna awamu Yakobo yennyini be yazaala baali bawera nsanvu; Yusufu ye, yali yabeera dda mu Misiri. 

6   Awo Yusufu n�afa; ne baganda be ne bonna ab�omulembe ogwo ne bafa. 

7  Naye Abayisirayiri ne bazaala nnyo, ne baala, ne bayitirira obungi, era ne baba ba maanyi nnyo; ne bajjula ekitundu ekyo mwe baali. 

8   Awo ne waddawo kabaka omuggya mu Misiri ataamanya Yusufu. 

9  N�agamba abantu be nti, “Abayisirayiri batuyitiriddeko obungi era ba maanyi. 

10  Ka tubasalire amagezi baleme kweyongera bungi. Kubanga singa wagwawo olutalo ne beegatta n�abalabe baffe, ne batulwanyisa, balituddukako ne bava mu nsi eno.” 

11   Bwe batyo ne babateekako bannampala bababonyeebonye n�emirimu egy�obuwaze; ne bazimbira Falaawo ebibuga eby�amaterekero, Pisomu ne Lamusesi. 

12  Naye gye baakoma okutuntuzibwa, ate gye baakoma okweyongera obungi, ne basaasaana wonna. Abamisiri ne bakyawa abaana ba Isirayiri ate nga bwe babatya. 

13  Ne bongera okutuntuza abaana ba Isirayiri n�obukambwe. 

14  Obulamu bw�Abayisirayiri ne bubakaayirira nga bakozesebwa ng�abaddu; nga batabula ebbumba okukola amatoffaali; n�emirimu egya buli ngeri egikolebwa mu nnimiro. Mu mirimu egyo gyonna baabakozesanga n�amaanyi era n�obukambwe. Falaawo Awa Abazaalisa Ekiragiro 

15   Awo kabaka w�e Misiri n�ayogera n�abazaalisa b�Abaebbulaniya, amannya gaabwe Sifira ne Puwa, n�abagamba nti, 

16  “Bwe mubanga muzaalisa abakazi Abaebbulaniya, ne mulaba ng�omwana wabulenzi, mumuttanga bussi, naye bw�abanga owoobuwala, mumulekanga n�alama.” 

17  Naye abazaalisa baali batya Katonda, nga bamussaamu ekitiibwa, ebyo kabaka w�e Misiri bye yabalagira ne batabikolerako, n�abaana abalenzi nabo ne babaleka ne balama. 

18  Kabaka w�e Misiri n�ayita abazaalisa, n�ababuuza nti, “Kiki ekibakozesezza bwe mutyo, okuleka abaana abalenzi ne balama?” 

19   Abazaalisa, ne baddamu Falaawo nti, “Abakazi Abaebbulaniya tebali ng�abakazi Abamisiri; bo balamu bulungi era ba maanyi; abazaalisa we bagendera okubatuukako nga bamaze okuzaala.” 

20   Katonda, n�ayisanga bulungi abazaalisa n�abawa emikisa. Abaana ba Isirayiri ne beeyongera nnyo obungi era ne baba ba maanyi nnyo. 

21  Olwokubanga abazaalisa bassangamu Katonda ekitiibwa, nga bamutya, n�abawa ezzadde. 

22   Falaawo n�alyoka alagira abantu be bonna nti, “Buli mwana wabulenzi Abaebbulaniya gwe banaazaalanga mumusuulanga mu mugga Kiyira, naye owoobuwala mumulekanga.”

