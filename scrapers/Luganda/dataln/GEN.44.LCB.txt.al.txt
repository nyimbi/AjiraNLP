1  Awo Yusufu n�alagira omuweereza mu nnyumba ye nti, “Jjuza ensawo z�abasajja emmere nga bwe basobola okugyetikka, era oteeke ensimbi za buli omu mu nsawo ye. 

2  Era oteeke ekikopo kyange, ekya ffeeza, mu kamwa k�ensawo ya muto waabwe, wamu n�ensimbi ze ez�okugula emmere.” N�akola nga Yusufu bwe yamugamba. 

3  Emmambya eba evaayo abasajja ne basiibulwa n�endogoyi zaabwe. 

4  Bwe baali baakava mu kibuga Yusufu n�agamba omuweereza we nti, “Golokoka obagoberere bw�obatuukako obabuuze nti, ‘Lwaki musasudde ekibi olw�ebirungi? Lwaki mubbye ekikopo kyange ekya ffeeza? 

5  Mu kino mukama wange si mwanywera, era si kyalaguza? Mu ekyo mukoze bubi.’ ” 

6  Bwe yabatuukako n�abategeeza ebigambo ebyo. 

7  Ne bamugamba nti, “Mukama waffe lwaki ayogedde ebigambo ebyo? Olowooza tuli bantu ba ngeri ki abayinza okukola ekintu ng�ekyo? 

8  Laba, ensimbi ze twasanga ku mimwa gy�ensawo zaffe twazikuddiza okuva mu nsi ya Kanani, kale twandisobodde tutya okubba ffeeza oba zaabu okuva mu nnyumba ya mukama wo? 

9  Oyo gw�onookisanga nakyo mu ffe abaddu bo, afe, era naffe tuliba baddu ba mukama wange.” 

10  N�abaddamu nti, “Kale kibeere nga bwe mwogedde, oyo anaasangibwa nakyo abeere muddu wange, naye abalala mu mmwe tewaabe abaako ky�avunaanwa.” 

11  Amangwago buli omu nassa ensawo ye wansi n�agisumulula. 

12  N�alyoka abaaza ng�asookera ku asinga obukulu okutuuka ku asembayo obuto; ekikopo ne kisangibwa mu nsawo ya Benyamini. 

13  Awo ne bayuza engoye zaabwe, buli omu n�atikka endogoyi ye, ne baddayo mu kibuga. Baganda ba Yusufu Bamuvuunamira 

14  Yusufu yali akyali mu nju, Yuda ne baganda be bwe baatuuka gy�ali, ne bagwa mu maaso ge ne bamuvuunamira. 

15  Yusufu n�abagamba nti, “Kiki kino kye mukoze? Temumanyi nti omuntu ali nga nze asobola okuvumbula kye mukoze?” 

16  Yuda n�addamu nti, “Tunaddamu ki mukama wange? Tunaayogera ki? Oba tuneggyako tutya omusango? Katonda avumbudde obwonoonyi bw�abaddu bo, laba tuli baddu ba mukama wange, ffenna, ffe n�oyo asangiddwa n�ekikopo.” 

17  Yusufu n�addamu nti, “Ekyo sijja kukikola, wabula oyo asangiddwa n�ekikopo, y�anaaba omuddu wange, naye mmwe mwambuke mirembe, mutuuke eri kitammwe.” Yuda Yeegayirira olwa Benyamini 

18  Awo Yuda n�alaga eri Yusufu n�agamba nti, “Ayi mukama wange nkusaba omuddu wo abeeko kyayogera gy�oli, n�obusungu bwo buleme kubuubuuka eri omuddu wo; kubanga oli nga Falaawo yennyini. 

19  Mukama wange yabuuza abaweereza be nti, ‘Mulina kitammwe oba muganda wammwe?’ 

20  Ne tuddamu mukama wange nti, ‘Tulina kitaffe, musajja mukulu, ne muganda waffe atusinga obuto, omwana gwe yazaala mu bukadde bwe, ne muganda wa muto waffe, yafa; muto waffe yekka y�aliwo, eyasigalawo yekka ku baana ba nnyina; era kitaawe amwagala nnyo.’ 

21  “N�olyoka ogamba abaddu bo nti, ‘Mumundeetere, mmulabeko.’ 

22  Twategeeza mukama wange nti, ‘Omulenzi tayinza kuva ku kitaawe, kubanga bw�amuvaako, kitaawe alifa bufi!’ 

23  N�oddamu abaddu bo nti, ‘Muto wammwe bw�ataliserengeta nammwe, temugenda kulaba maaso gange.’ 

24  Bwe twaddayo eri omuddu wo kitaffe, twamutegeeza ebigambo ebyo, mukama wange. 

25  Kale kitaffe bwe yagamba nti, ‘Muddeeyo mutugulire ku mmere,’ 

26  ne tumuddamu nti, ‘Tetusobola kuserengeta. Muto waffe bw�atagenda naffe tetujja kugenda kubanga tetusobola kulaba maaso ga musajja oli nga muto waffe tali naffe.’ 

27  “Awo omuddu wo, kitaffe n�atugamba nti, ‘Mumanyi, mukazi wange yanzaalira abaana abalenzi babiri; 

28  omu yambulako, ne njogera nti Mazima yataagulwataagulwa; era siddangayo kumulaba. 

29  Bwe muntwalako n�ono, akabi ne kamutuukako, muliserengesa envi zange emagombe nga nkungubaga.’ 

30  “Kale kaakano, bwe nzirayo eri omuddu wo kitange ng�omulenzi tali naffe, obulamu bwe nga bwe bunyweredde ku bw�omulenzi, 

31  bw�anaalaba ng�omulenzi tali naffe, ajja kufa, n�abaddu bo baliserengesa envi z�omuddu wo kitaffe emagombe ng�akyakungubagira omwana we. 

32  Kubanga omuweereza wo yeeyimirira omulenzi eri kitange; nga ŋŋamba nti, ‘Bwe sirimuzza gy�oli ndiba n�obuvunaanyizibwa n�okunenyezebwa ennaku zonna ez�obulamu bwange.’ 

33  “Kale kaakano nkwegayirira, omuddu wo nsigale ng�omuddu wa mukama wange, mu kifo ky�omulenzi; omulenzi omuleke addeyo ne baganda be. 

34  Kale n�addayo ntya eri kitange ng�omulenzi tali nange? Ntya okulaba akabi akayinza okutuuka ku kitange.”

