1   Tosanyuka ggwe Isirayiri; tojaguza ng�amawanga amalala, kubanga tobadde mwesigwa eri Katonda wo, weegomba empeera eya malaaya ku buli gguuliro. 

2   Egguuliro n�essogolero tebiribaliisa, ne wayini omusu alibaggwaako. 

3   Tebalisigala mu nsi ya Mukama; Efulayimu aliddayo e Misiri n�alya emmere etali nnongoofu mu Bwasuli. 

4   Tebaliwaayo biweebwayo ebya wayini eri Mukama, so ne ssaddaaka zaabwe tezirimusanyusa. Ssaddaaka zaabwe ziriba ng�emmere ey�abakungubazi, ne bonna abaliziryako balifuuka abatali balongoofu. Emmere eyo eriba yaabwe bo, so teriyingizibwa mu yeekaalu ya Mukama. 

5   Kiki ky�olikola ku lunaku olw�embaga ezaalondebwa, ku lunaku olw�embaga ya Mukama? 

6   Ne bwe baliwona okuzikirira, Misiri alibakuŋŋaanya, ne Menfisi alibaziika. Eby�obugagga byabwe ebya ffeeza birizika, n�eweema zaabwe zirimeramu amaggwa. 

7   Ennaku ez�okubonerezebwa zijja, ennaku ez�okusasulirwamu ziri kumpi. Ekyo Isirayiri akimanye. Olw�ebibi byammwe okuba ebingi ennyo, n�obukambwe bwammwe obungi, nnabbi ayitibwa musirusiru, n�oyo eyabikkulirwa mumuyita mugu wa ddalu. 

8   Nnabbi awamu ne Katonda wange ye mukuumi wa Efulayimu, newaakubadde nga waliwo emitego mu kkubo lye, n�obukambwe mu nnyumba ya Katonda we. 

9   Boonoonye nnyo nnyini nga mu nnaku ez�e Gibea. Katonda alijjukira obutali butuukirivu bwabwe, n�ababonereza olw�ebibi byabwe. 

10   We nasangira Isirayiri, kyali nga kulaba zabbibu mu ddungu. Bwe nalaba bajjajjammwe, kyali nga kulaba ebibala ebisooka ku mutiini. Naye bwe bajja e Baalipyoli, beewonga eri ekifaananyi eky�ensonyi, ne bafuuka ekyenyinnyalwa ng�ekifaananyi kye baayagala. 

11   Ekitiibwa kya Efulayimu kiribuuka ne kigenda ng�ekinyonyi nga tewali kuzaala, newaakubadde okuba olubuto newaakubadde okufuna olubuto. 

12   Ne bwe balikuza abaana baabwe, ndibabaggyako bonna. Ziribasanga bwe ndibavaako. 

13   Nalaba Efulayimu ng�asimbiddwa mu kifo ekirungi, nga Ttuulo bw�ali. Naye Efulayimu alifulumya abaana be ne battibwa. 

14   Bawe Ayi Mukama Katonda. Olibawa ki? Leetera embuto zaabwe okuvaamu obawe n�amabeere amakalu. 

15   Olw�ebibi byabwe byonna mu Girugaali, kyennava mbakyayira eyo. Olw�ebikolwa byabwe ebitali bya butuukirivu, kyendiva mbagoba mu nnyumba yange. Siribaagala nate; abakulembeze baabwe bonna bajeemu. 

16   Efulayimu balwadde, emirandira gyabwe gikaze, tebakyabala bibala. Ne bwe balizaala abaana baabwe, nditta ezzadde lyabwe lye baagala ennyo. 

17   Katonda wange alibavaako kubanga tebamugondedde; baliba momboze mu mawanga.

