1   Awo Mukama n�atuma Nasani eri Dawudi amugambe nti, “Waaliwo abasajja babiri mu kibuga ekimu, omu nga mugagga, omulala nga mwavu. 

2  Omugagga yalina ebisibo by�endiga bingi n�ente nnyingi; 

3  naye omwavu nga taliiko bw�ali wabula yalina omwana gw�endiga gumu nga muluusi gwe yagula. N�alabirira omwana gw�endiga ogwo, ne gukula n�abaana be, ne gugabananga ku mmere ye, ne gunyweranga wamu naye, era n�aguleranga. Gwali ng�omwana we owoobuwala gy�ali. 

4  “Lwali lumu ne wajja omutambuze eri nnaggagga, naye nnaggagga oyo n�atayagala kuddira emu ku ndiga ze oba nte ze okuteekerateekera omutambuze oyo ekyokulya. Kyeyava addira omwana gw�endiga guli ogw�omwavu n�aguteekerateekera omugenyi we.” 

5   Awo Dawudi n�asunguwalira nnyo omusajja nnaggagga, n�ayogera nti, “Mukama nga bw�ali omulamu, omusajja akoze ekintu bwe kityo ateekwa 

6  okusasula emirundi ena olw�ekikolwa ekyo, kubanga talina kusaasira, era asaanira attibwe.” 

7   Nasani n�agamba Dawudi nti, “Omusajja oyo ye ggwe. Bw�ati bw�ayogera Mukama, Katonda wa Isirayiri nti, ‘Nakufukako amafuta okuba kabaka wa Isirayiri, ne nkulokola mu mukono gwa Sawulo, 

8  ne nkuwa ennyumba ya mukama wo, ne nkukwasa ne bakyala ba mukama wo, ne nkuwa ennyumba ya Isirayiri ne Yuda; ebyo singa byali tebimala nandikwongedde bingi n�okusingawo. 

9  Kiki ekikunyoomezza ekigambo kya Mukama, n�okukola n�okola ekibi bwe kityo mu maaso ge? Watta Uliya Omukiiti n�ekitala, n�otwala mukyala we n�omufuula owuwo.’ 

10  Wamutta n�ekitala eky�Abaana ba Amoni. Noolwekyo ekitala tekiriva mu nnyumba yo, kubanga onnyoomye n�otwala mukyala wa Uliya Omukiiti n�omufuula owuwo. 

11   “Bw�ati bw�ayogera Mukama nti, ‘Laba, ndireeta ekikolimo mu nnyumba yo, ne nzirira bakyala bo ng�olaba ne mbawa muliraanwa wo, ne yeebaka nabo emisana. 

12  Wakikola mu kyama, naye nze ndikikola mu maaso ga Isirayiri yenna, emisana.’ ” 

13   Awo Dawudi n�agamba Nasani nti, “Nnyonoonye Mukama.” Nasani n�addamu nti, “Kale, Mukama aggyeewo ekyonoono kyo era toofe. 

14  Naye olw�ekikolwa ekyo, oleetedde abalabe ba Mukama okumunyooma, omwana anaakuzaalirwa kyanaava afa.” 

15  Nasani bwe yaddayo eka, Mukama n�alwaza nnyo omwana muka wa Uliya gwe yazaala. 

16  Dawudi ne yeegayirira Katonda ku lw�omwana, n�asiiba, n�agenda mu nnyumba ye n�amala ekiro kyonna nga yeebase wansi. 

17  Abakadde ab�ennyumba ye ne bagendanga gy�ali, okumuwaliriza asituke, alye ne ku mmere, naye n�agaana. 

18  Ku lunaku olw�omusanvu omwana n�afa. Naye abaddu ba Dawudi ne batya okumutegeeza nti omwana afudde, nga bagamba, nti, “Omwana bwe yali omulamu twagezaako okwogera naye, n�atatuwuliriza, olwo binaabeera bitya bwe tunaamubuulira nti omwana afudde? Ayinza okutabukira ddala.” 

19  Naye Dawudi n�alaba abaddu be nga boogera obwama, n�ategeera nti omwana afudde. N�ababuuza nti, “Omwana afudde?” Ne baddamu nti, “Afudde.” 

20   Awo Dawudi n�ava wansi, n�anaabako, ne yeerongoosa, n�akyusa ebyambalo bye, n�alaga mu nnyumba ya Mukama n�asinza. Oluvannyuma n�addayo mu nnyumba ye, n�asaba emmere, n�alya. 

21  Abaddu be ne bamubuuza nti, “Kiki ekyo ky�okola? Omwana bwe yali omulamu, wasiiba n�okaaba, naye kati afudde, ogolokose, olya!” 

22  N�addamu nti, “Omwana we yabeerera omulamu, n�asiiba ne nkaaba, nga ndowooza nti, ‘Ani amanyi, Mukama ayinza okunsaasira, omwana n�aba mulamu?’ 

23  Naye kaakano afudde, kiki ekinsiibya? Nkyayinza okumukomyawo? Nze ndigenda gy�ali, naye ye talikomawo gye ndi.” 

24   Awo Dawudi n�akubagiza mukyala we Basuseba, ne yeetaba naye, n�aba olubuto, n�azaala omwana wabulenzi, ne bamutuuma Sulemaani, Mukama n�amwagala, 

25  era olw�okwagala okwo, Mukama kyeyava atuma Nasani nnabbi n�amutuuma Yedidiya, amakulu nti ayagalibwa Mukama. 

26   Mu biro ebyo Yowaabu n�alwana n�abaana ba Amoni, n�awamba Labba ekibuga kyabwe ekikulu. 

27  Yowaabu n�atumira Dawudi nti, “Nnumbye Labba, era n�amazzi gaabwe ngasazeeko. 

28  Kaakano kuŋŋaanya eggye lyonna, otabaale ekibuga ekikulu, okiwambe, nga sinnaba kukitwala, ne kituumibwa erinnya lyange.” 

29  Awo Dawudi n�akuŋŋaanya eggye lyonna n�ayolekera Labba, n�akirumba era n�akiwamba. 

30  N�addira engule eyali eya kabaka waabwe, obuzito bwayo kilo asatu mu nnya eza zaabu, nga mu yo baateekamu amayinja ag�omuwendo, n�agyetikkira ku mutwe gwe. N�atwala n�omunyago mungi ddala okuva mu kibuga. 

31  N�aggya abantu abaali mu kibuga, n�abatwala okuba abapakasi; ne bakozesanga emisomeeno, n�ensuuluulu, n�embazzi, n�abalala ne babumbanga amatoffaali. Mu ngeri y�emu n�akozesanga abantu ab�ebibuga byonna eby�abaana ba Amoni. Oluvannyuma Dawudi n�eggye lye lyonna, ne baddayo e Yerusaalemi.

