1   Yekosafaati yali mugagga nnyo era nga wa kitiibwa kinene nnyo, ate nga mukoddomi wa Akabu. 

2  Bwe waayitawo emyaka, n�aserengeta okugenda okulaba ku Akabu e Samaliya. Akabu n�amuteekerateekera ekijjulo eky�amaanyi n�amuttira endiga nnyingi n�ente nnyingi, ye n�abantu be yagenda nabo, era n�amusendasenda okulumba Lamosugireyaadi. 

3  Akabu kabaka wa Isirayiri n�abuuza Yekosafaati kabaka wa Yuda nti, “Onoogenda nange okulumba Lamosugireyaadi?” Yekosafaati n�addamu nti, “Ky�oli kye ndi, era n�abantu bo be bantu bange, tujja kukwegattako mu lutalo.” 

4  Naye Yekosafaati n�alabula kabaka wa Isirayiri nti, “Sooka weebuuze ku Mukama.” 

5   Awo kabaka wa Isirayiri n�akuŋŋaanya bannabbi bonna awamu; baali abasajja ebikumi bina, n�ababuuza nti, “Tugende tulumbe Lamosugireyaadi nantiki tulekeyo?” Ne bamuddamu nti, “Tugende, kubanga Mukama anaakigabula mu mukono gwa kabaka.” 

6  Naye Yekosafaati n�abuuza nti, “Tewaliwo wano nnabbi wa Mukama gwe tuyinza okwebuuzaako?” 

7  Awo kabaka wa Isirayiri n�addamu Yekosafaati nti, “Waliyo omusajja omulala gwe tuyinza okwebuuzaako ku Mukama, ye Mikaaya mutabani wa Imula, naye namukyawa kubanga tandagulako birungi, wabula ebibi ebyereere.” Yekosafaati n�ayogera nti, “Kabaka teyandiyogedde bw�atyo.” 

8  Kabaka wa Isirayiri n�alyoka alagira omu ku bakungu be nti, “Kima Mikaaya mutabani wa Imula ku bwangu.” 

9  Awo kabaka wa Isirayiri ne Yekosafaati kabaka wa Yuda ne batuula ku ntebe zaabwe ez�obwakabaka mu gguuliro ku mulyango gwa wankaaki w�e Samaliya, nga bambadde ebyambalo byabwe, nga ne bannabbi bonna balagulira mu maaso gaabwe. 

10  Zeddekiya mutabani wa Kenaana yali yeeweesereza amayembe ag�ekyuma, n�ayogera nti, “Bw�ati bw�ayogera Mukama nti, ‘Abasuuli balitomerwa na gano okutuusa lwe balimalibwawo.’ ” 

11   Era ne bannabbi abalala bonna baalagulanga kye kimu nti, “Yambuka olumbe Lamosugireyaadi onoowangula kubanga Mukama anaakiwaayo mu mukono gwa kabaka.” 

12  Awo omubaka eyali agenze okuyita Mikaaya, n�amugamba nti, “Laba, ebigambo ebya bannabbi bali abalala byogera kyekimu, kale naawe ba bumu nabo.” 

13   Naye Mikaaya n�ayogera nti, “Nga Mukama bw�ali omulamu Katonda ky�anaŋŋamba ekyo kye nnaayogera.” 

14   Awo bwe yatuuka ewa kabaka, kabaka n�amubuuza nti, “Mikaaya tulumbe Lamosugireyaadi, oba tulekeyo?” N�amuddamu nti, “Mugende mukirumbe, munaakiwangula, kubanga banaaweebwayo mu mukono gwo.” 

15  Naye kabaka n�amugamba nti, “Nnaakulayizanga emirundi emeka, obutannimbanga wabula okuntegeezanga amazima mu linnya lya Mukama?” 

16   Awo Mikaaya n�addamu nti, “Nalaba Isirayiri yenna, nga basaasaanye ku nsozi ng�endiga ezitalina musumba, Mukama n�ayogera nti, ‘Abantu bano tebalina abakulembera, buli omu addeyo ewaabwe mirembe.’ ” 

17  Kabaka wa Isirayiri n�agamba Yekosafaati nti, “Sakugambye nti talina kirungi ky�andagulako, okuggyako ebibi?” 

18   Mikaaya n�ayongerako na bino nti, “Noolwekyo muwulire ekigambo kya Mukama: Nalaba Mukama ng�atudde ku ntebe ye ey�obwakabaka n�eggye lyonna ery�omu ggulu nga liyimiridde okumwetooloola ku mukono gwe ogwa kkono. 

19  Awo Mukama n�abuuza nti, ‘Ani anasendasenda Akabu kabaka wa Isirayiri okulumba Lamosugireyaadi n�oluvannyuma afiire eyo?’ “Omu ku bo n�ateesa kino, n�omulala kiri. 

20  Ku nkomerero, omwoyo ogumu ne gusembera, ne guyimirira mu maaso ga Mukama ne gwogera nti, ‘Nze nzija kumusendasenda.’ “Mukama n�agubuuza nti, ‘Ekyo onookikola otya?’ 

21   “Ne guddamu nti, ‘Nzija kugenda, mbeere omwoyo omulimba mu kamwa ka buli nnabbi we.’ “Mukama n�agugamba nti, ‘Ggwe onoosobola okumusendasenda, era genda okole bw�otyo.’ 

22   “Kale nno Mukama atadde omwoyo ogw�obulimba mu kamwa ka bannabbi bo, era Mukama akwogeddeko kabi keereere.” 

23   Awo Zeddekiya mutabani wa Kenaana n�asembera okumpi ne Mikaaya we yali n�amukuba oluyi mu maaso, n�amubuuza nti, “Omwoyo wa Mukama yampiseeko wa okwogera naawe?” 

24  Mikaaya n�amuddamu nti, “Laba, ekyo olikimanya ku lunaku lw�oligenda okwekweka mu kisenge eky�omunda.” 

25  Awo kabaka wa Isirayiri n�alagira nti, “Mukwate Mikaaya mumuzzeeyo ewa Amoni ew�omukulu w�ekibuga n�ewa Yowaasi omulangira, 

26  mwogere nti, ‘Bw�ati bw�ayogera kabaka nti, Omuntu ono mumuteeke mu kkomera, temumuwa kintu kyonna wabula omugaati omutono n�amazzi amatono, okutuusa lwe ndikomawo mirembe.’ ” 

27  Awo Mikaaya n�alangirira nti, “Bw�olikomawo mirembe, Mukama nga tayogeredde mu nze,” ate n�ayongerako na kino nti, “Mmwe mwenna, mwekuume ebigambo byange.” Akabu Afiira e Lamosugireyaadi 

28  Awo kabaka wa Isirayiri ne Yekosafaati kabaka wa Yuda ne bambuka e Lamosugireyaadi. 

29  Kabaka wa Isirayiri n�agamba Yekosafaati nti, “Nze nzija kugenda mu lutalo nga nneefudde ng�omuntu omulala, naye ggwe yambala ebyambalo byo.” Awo kabaka wa Isirayiri ne yeefuula ng�omuntu omulala, ne bagenda mu lutalo. 

30  Naye kabaka w�e Busuuli yali alagidde abaduumizi ab�amagaali ge nti, “Temulwanagananga na muntu yenna, oba wa kitiibwa oba si wa kitiibwa, okuggyako kabaka wa Isirayiri.” 

31  Awo abaduumizi ab�amagaali bwe balaba Yekosafaati, ne boogera nti, “Oyo ye kabaka wa Isirayiri.” Ne bakyuka ne bamulumba, naye Yekosafaati n�ayogera mu ddoboozi ery�omwanguka, Mukama n�amubeera, era Katonda n�abaziyiza, n�okubaggyawo n�abaggyawo. 

32  Abaduumizi ab�amagaali bwe baakizuula nti si ye kabaka wa Isirayiri, ne balekeraawo okumugoba. 

33  Naye omu ku basajja n�amala ganaanuula omutego gwe, n�alasa kabaka wa Isirayiri mu kifo ekimu ebyambalo bye eby�olutalo we byegattira. Kabaka n�agamba omugoba w�eggaali lye nti, “Kyusa onzigye mu lutalo kubanga nfumitiddwa.” 

34  Olutalo ne lukanya olunaku lwonna, kyokka kabaka wa Isirayiri ne yeewaliriza okusigala mu gaali lye ng�atunuulidde Abasuuli okutuusa akawungeezi, era enjuba bwe yali ng�egwa n�afa.

