1   Zibasanze abo abaserengeta e Misiri okuyambibwa, abeesiga embalaasi, abeesiga amagaali gaabwe amangi, abeesiga amaanyi amangi ag�abeebagala embalaasi ne batatunuulira Omutukuvu wa Isirayiri wadde okunoonya obuyambi bwa Mukama. 

2   Kyokka Mukama mugezi era asobola okuleeta akabi; tajjulula bigambo bye. Aligolokokera ku nnyumba y�abatali batuukirivu, ne ku abo abayamba abakozi b�ebibi. 

3   Naye Abamisiri bantu buntu si Katonda n�embalaasi zaabwe mibiri bubiri. Katonda bw�agolola omukono gwe oyo ayamba, alyesittala, n�oyo ayambibwa aligwa era bombi balizikiririra wamu. 

4   Ddala ddala bw�ati bw�ayogera Mukama gye ndi nti, “Ng�empologoma bwe wuluguma, empologoma ey�amaanyi bwe wulugumira ku muyiggo gwayo era newaakubadde ng�ekibinja ky�abasumba kiyitibwa awamu okugirumba, tetiisibwatiisibwa kuwowogana kwabwe, newaakubadde oluyoogaano lwabwe. Bw�atyo ne Mukama Katonda ow�Eggye bw�aliserengeta, okulwanira ku lusozi Sayuuni ne ku busozi bwa lwo. 

5   Ng�ebinyonyi bwe bibuukira waggulu, bw�atyo Mukama Katonda ow�Eggye bw�alisaanikira Yerusaalemi; alikikuuma, n�akiwonya, alikiyitamu n�akirokola.” 

6   Mudde eri oyo gwe mwajeemera ennyo, mmwe abaana ba Isirayiri. 

7  Mu biro ebyo buli omu ku mmwe alisuulira ddala wala ebitali Katonda ebya ffeeza ne zaabu, emikono gyo egitali mituukirivu gye byakola. 

8   “Bwasuli kirigwa n�ekitala ekitali kya muntu; ekitala ekitali ky�abo abafa kirimusaanyaawo. Alidduka ekitala, n�abavubuka be balikozesebwa emirimu egy�amaanyi n�obuwaze. 

9   Ekigo kyabwe kirigwa olw�okutya, n�abaduumizi baabwe balitekemuka omutima olw�okulaba ebbendera ey�olutalo,” bw�ayogera Mukama nannyini muliro oguli mu Sayuuni, era nannyini kikoomi ekiri mu Yerusaalemi.

