1   Mukama akwanukulenga ng�oli mu buzibu. Erinnya lya Katonda wa Yakobo likukuumenga. 

2   Akuweerezenga obuyambi obuva mu kifo kye ekitukuvu; akudduukirirenga okuva ku lusozi Sayuuni. 

3   Ajjukirenga ssaddaaka zo zonna z�omuwa, era asiimenga ebiweebwayo byo ebyokebwa. 

4   Akuwenga omutima gwo bye gwetaaga, era atuukirizenga by�oteekateeka byonna. 

5   Tulijaganya olw�obuwanguzi bwo, ne tuwuuba ebendera zaffe mu linnya lya Katonda waffe. Mukama akuwenga byonna by�omusaba. 

6   Kaakano ntegedde nga Mukama awanguza oyo gwe yafukako amafuta, amwanukula ng�amuwa obuwanguzi n�omukono gwe ogwa ddyo, ng�asinziira mu ggulu lye ettukuvu. 

7   Abamu beesiga amagaali, n�abalala beesiga embalaasi, naye ffe twesiga erinnya lya Mukama Katonda waffe. 

8   Batalantuka ne bagwa wansi ne balemerawo, naye ffe tugolokoka ne tuyimirira nga tuli banywevu. 

9   Ayi Mukama, lokola kabaka, otwanukule bwe tukukoowoola.

