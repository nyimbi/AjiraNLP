1   Awo Yesu n�abayigirizwa be bwe baali basemberera Yerusaalemi nga batuuse kumpi n�ekibuga Besufaage ku lusozi lwa Zeyituuni, Yesu n�atuma babiri ku bayigirizwa be. 

2  N�abagamba nti, “Mugende mu kibuga ekiri mu maaso, bwe munaaba mwakakiyingira mujja kulaba endogoyi ng�esibiddwa awo wamu n�omwana gwayo. Muzisumulule muzireete wano. 

3  Naye omuntu yenna bw�anaabaako ky�abagamba, mumuddamu nti, ‘Mukama waffe y�azeetaaga,’ amangwago ajja kuziweereza.” 

4   Kino kyabaawo okutuukiriza ebigambo nnabbi bye yayogera nti, 

5   “Mubuulire omuwala wa Sayuuni nti, ‘Laba Kabaka wammwe ajja gye muli nga muwombeefu, nga yeebagadde omwana gw�endogoyi.’ ” 

6   Awo abayigirizwa ababiri ne bagenda ne bakola nga Yesu bwe yabalagira. 

7  Ne baleeta endogoyi n�omwana gwayo, ne baaliirako engoye zaabwe ku ndogoyi, n�agyebagala. 

8  Abantu bangi ne baaliira engoye zaabwe mu luguudo n�abalala ne batema amatabi g�emiti ne bagaalira mu luguudo. 

9  Ebibiina ebyamukulembera, n�ebyo ebyamuva emabega ne bireekaana nti, “Ozaana Omwana wa Dawudi! “Aweereddwa omukisa oyo ajja mu linnya lya Mukama. “Ozaana waggulu ennyo!” 

10   Awo Yesu bwe yayingira mu, Yerusaalemi ne wabaawo oluyoogaano mu kibuga kyonna nga beebuuza nti, “Ono ye ani?” 

11   Abaali mu kibiina ne baddamu nti, “Ono ye Yesu Nnabbi ava mu Nazaaleesi eky�omu Ggaliraaya.” Yesu mu Yeekaalu 

12   Awo Yesu n�ayingira mu Yeekaalu n�agobamu abasuubuzi bonna n�avuunika emmeeza z�abaali bawaanyisa ensimbi n�entebe z�abaali batunda amayiba. 

13  N�abagamba nti, “Kyawandiikibwa nti, ‘Ennyumba yange eneeyitibwanga nnyumba ya kusabirangamu,’ naye mmwe mugifudde ‘empuku y�abanyazi.’” 

14   Awo abazibe b�amaaso n�abalema ne bajja gy�ali mu Yeekaalu n�abawonya. 

15  Naye bakabona abakulu n�abannyonnyozi b�amateeka bwe baalaba eby�ekitalo bye yakola, n�abaana abato abaali mu Yeekaalu nga baleekaanira waggulu nti, “Ozaana Omwana wa Dawudi!” ne banyiiga. 

16   Ne bamubuuza nti, “Owulira bano bye bagamba?” Yesu n�abaddamu nti, “Mpulira. Temusomangako nti, ‘Abaana abato n�abawere abayonka balimutendereza!’ ” 

17   N�abaviira, n�afuluma mu kibuga n�agenda e Besaniya, n�asula eyo. Omuti Ogwawotoka 

18   Awo enkeera bwe yali ng�addayo mu kibuga enjala n�emuluma, 

19  n�alengera omutiini ku mabbali g�ekkubo, n�agutuukako n�atasangako ttiini okuggyako amakoola ameereere. N�agugamba nti, “Toddangayo okubala ebibala.” Amangwago omuti ne guwotoka. 

20   Abayigirizwa bwe baakiraba ne beewuunya ne beebuuza nti, “Omutiini guwotose gutya amangu?” 

21   Yesu n�abaddamu nti, “Ddala ddala mbagamba nti bw�oba n�okukkiriza nga tobuusabuusa, oyinza okukola ekiri nga kino n�ebisingawo. Oyinza n�okulagira olusozi luno nti, ‘Siguka ogwe mu nnyanja,’ ne kibaawo. 

22  Buli kye munaasabanga nga mukkiriza, munaakiweebwanga.” Yesu Abuuzibwa gy�aggya Obuyinza 

23   Awo Yesu bwe yakomawo mu Yeekaalu bakabona abakulu n�abakulembeze b�Abayudaaya ne bajja gy�ali ne bamubuuza nti, “Buyinza ki obukukoza ebyo, era ani yakuwa obuyinza obwo?” 

24  Yesu n�addamu nti, “Mumale okunziramu ekibuuzo kyange kino, nange ndyoke mbabuulire obuyinza bwe nkozesa bino. 

25  Okubatiza kwa Yokaana kwava wa? Kwava mu ggulu oba mu bantu?” Ne basooka ne boogeraganyaamu bokka na bokka nti, “Bwe tugamba nti, ‘Kwava mu ggulu,’ ajja kutubuuza nti, ‘Kale lwaki temwamukkiriza?’ ” 

26   “Ate bwe tunaagamba nti, ‘Kwava mu bantu,’ tutya ekibiina, kubanga bonna bamanyi nga Yokaana yali nnabbi.” 

27  Bwe batyo ne baddamu nti, “Tetumanyi!” Yesu kwe kubaddamu nti, “Nange sijja kubabuulira obuyinza bwe nkozesa bino.” Olugero olw�Abaana Ababiri 

28   “Kale mulowooza mutya ku kino? Waaliwo omusajja eyalina abaana be babiri, n�agamba omubereberye nti, ‘Genda okole mu nnimiro y�emizabbibu leero.’ 

29   “Omulenzi n�addamu nti, ‘ŋŋaanyi,’ naye oluvannyuma ne yeerowooza n�agenda. 

30   “Ate kitaabwe n�agenda eri omulala n�amugamba ekintu kye kimu. Naye ye n�addamu nti, ‘Nnaagenda mukama wange.’ Naye n�atagenda. 

31   “Kale, ku bombi aliwa eyagondera kitaawe?” Ne bamuddamu nti, “Omulenzi ow�olubereberye.” Awo Yesu n�abagamba nti, “Ddala ddala mbagamba nti, abasolooza b�omusolo ne bamalaaya balibasooka okuyingira mu bwakabaka bwa Katonda. 

32  Kubanga Yokaana yajja ng�abuulira ekkubo ery�obutuukirivu naye ne mutamukkiriza. Wabula abasolooza b�omusolo ne bamalaaya baamukkiriza, newaakubadde nga mwakiraba, oluvannyuma temwenenya kumukkiririzaamu.” Olugero olw�Abalimi 

33   “Muwulirize olugero olulala. Waaliwo omusajja ssemaka eyalina emizabbibu, n�agyetoolooza olukomera, n�asimamu essogolero, n�azimbamu n�omunaala, n�agipangisa abalimi ne yeetambulira. 

34  Ekiseera ky�amakungula bwe kyatuuka, n�atuma abaddu be eri abalimi banone ebibala byamu. 

35   “Naye abalimi ne badda ku baddu be, omu ne bamukuba, n�omulala ne bamutta, n�omulala ne bamukasuukirira amayinja. 

36  Ate n�abatumira abaddu abalala nga bangiko okusinga abaasooka, era nabo ne babayisa mu ngeri y�emu nga bali abaasooka. 

37  Oluvannyuma n�abatumira mutabani we, ng�alowooza nti Bajja kumussaamu ekitiibwa. 

38   “Naye abalimi bwe baalaba omwana ng�ajja ne bateesa nti, ‘Ono y�agenda okusika, ka tumutte, ebyobusika bwe biriba byaffe!’ 

39  Bwe batyo ne bamufulumya ebweru w�ennimiro y�emizabbibu ne bamutta. 

40  Kale nannyini nnimiro y�emizabbibu bw�alikomawo alibakola atya?” 

41   Ne bamuddamu nti, “Abantu abo ababi bwe batyo alibazikiririza ddala, ennimiro y�emizabbibu n�agipangisa abalimi abalala abanaamuwanga ebibala mu ntuuko zaabyo.” 

42   Awo Yesu n�ababuuza nti, “Temusomanga ku Kyawandiikibwa kino nti, ‘Ejjinja abazimbi lye baagaana lyafuulibwa ejjinja ekkulu ery�oku nsonda. Kino kyava eri Mukama era kya kyewuunyo.’ 

43   “Kyenva mbagamba nti, Obwakabaka bwa Katonda bulibaggyibwako ne buweebwa eggwanga eribala ebibala byabwo. 

44  Oyo alyesitala n�agwa ku lwazi, alibetentebwa, na buli gwe lirigwako lirimubetenta.” 

45  Awo bakabona abakulu n�Abafalisaayo bwe baabiwulira ne bategeera nga Yesu bo b�ayogerako. 

46  Ne baagala bamukwate, naye ne batya ekibiina, kubanga abantu Yesu baamukkiriza, nga nnabbi.

