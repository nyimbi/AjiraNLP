1   Muganzi wo alaze wa, ggwe akira abakyala bonna obulungi? Muganzi wo yakutte lya wa tumukunoonyezeeko? Omwagalwa 

2   Muganzi wange aserengese mu nnimiro ye, mu misiri egy�ebirime ebyakaloosa, okulabirira ennimiro ye n�okunoga amalanga. 

3   Muganzi wange, wange, nange ndi wuwe; anoonyeza mu malanga. Owoomukwano 

4   Oli mubalagavu nga Tiruza, omwagalwa wange, omulungi nga Yerusaalemi, era ow�ekitiibwa ng�eggye eririna ebendera. 

5  Tontunuulira nnyo kubanga amaaso go gantawanya. Enviiri zo ziri ng�ekisibo eky�embuzi, eziserengeta okuva e Gireyaadi. 

6  Amannyo go gali ng�ekisibo eky�endiga eziva okunaazibwa; buli emu nnongo eri n�ennongo ginnaayo, so tewali eri yokka. 

7   Obwenyi bwo bw�obisse mu lugoye, buli ng�ebitundu by�amakomamawanga. 

8   Ne bwe walibeerawo bakabaka abakazi nkaaga, n�abazaana kinaana, n�abawala embeerera abatamanyiddwa muwendo, 

9   ejjiba lyange, owange ataliiko bbala, ow�enjawulo, mwana muwala eyazaalibwa yekka, ayagalibwa ennyo nnyina okusinga abalala, y�ansingira mu bonna. Abawala baamulaba ne bamuyita wa mukisa; bakabaka abakazi n�abazaana baamutenda. Abemikwano 

10  Ani ono alabika ng�emmambya, omulungi ng�omwezi, atangalijja ng�enjuba, alina ekitiibwa ng�eky�emunnyeenye? Owoomukwano 

11   Naserengeta mu nnimiro ey�emiti egy�ensigo okwetegereza okumulisa okw�ebimera eby�omu kiwonvu, okulaba omuzabbibu obanga gwamulisa, n�okulaba emikomamawanga oba nga gyamera. 

12  Bwe nnali nkyali awo emmeeme yange n�egenda eri amagaali ag�obwakabaka ag�omu bantu bange. Abemikwano 

13   Komawo, Komawo, ggwe Omusulamu; komawo, komawo tukutunuleko. Owoomukwano Lwaki mutunuulira Omusulamu ng�abali ku mazina ga Makanayimu?

