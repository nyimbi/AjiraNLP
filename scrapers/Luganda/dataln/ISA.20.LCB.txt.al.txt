1   Mu mwaka Talutani omuduumizi w�oku ntikko mwe yajjira mu Asudodi ng�atumiddwa Salugoni kabaka we Bwasuli n�alwana ne Asudodi n�akiwamba; 

2  mu kiseera ekyo Mukama Katonda n�ayogera ne Isaaya mutabani wa Amozi nti, “Genda osumulule ebibukutu mu kiwato kyo era oyambulemu engatto mu bigere byo.” N�akola bw�atyo n�atambula engatto ng�aziggyemu. 

3  Mukama Katonda n�ayogera nti, “Ng�omuddu wange Isaaya bwe yatambula obwereere emyaka esatu nga tayambadde ngoye wadde engatto okuba akabonero n�ekyewuunyo ku Misiri ne ku Kuusi; 

4  bw�atyo kabaka w�e Bwasuli bw�aliwambira ddala Abamisiri, aliwaŋŋangusa Abakuusi, abato n�abakulu nga bali bwereere nga tebalina na ngatto, amakugunyu gaabwe nga tegabikiddwako, Misiri ekwatibwe ensonyi. 

5  Era balitya bakwatibwe ensonyi olwa Kuusi essuubi lyabwe, n�olwa Misiri ekitiibwa kyabwe. 

6  Ku olwo abantu abatuula ku lubalama lw�ennyanja baligamba nti, ‘Mulabe ekigudde ku bantu be tubadde twesiga okutukuuma, gye twadda tuwonyezebwe nga tudduka kabaka w�e Bwasuli! Kaakano ffe tunaawonyezebwa tutya?’ ”

