1   “Laba Ddamasiko tekikyali kibuga, kifuuse matongo. 

2   Ebibuga bya Aloweri babidduseemu: birirekerwa ensolo mwe zinaagalamiranga nga tewali azikanga. 

3   Ekigo eky�amaanyi kirisaanyizibwawo mu Efulayimu, n�obwakabaka mu Ddamasiko bulimalibwawo; naye abalisigalawo mu Busuuli, baliba n�ekitiibwa ng�eky�abaana ba Isirayiri,” bw�ayogera Mukama Katonda ow�Eggye. 

4   “Awo olulituuka ku lunaku luli, ekitiibwa kya Yakobo kirikendeera; era akoggere ddala. 

5   Ne kiba ng�omukunguzi bw�akuŋŋaanya eŋŋaano, n�omukono gwe ne gukungula empeke; weewaawo kiriba ng�omuntu bw�alonda ebinywa by�eŋŋaano mu Kiwonvu kya Lefayimu. 

6   Naye mulisigalamu ebinywa ebirondererwa ng�omuzeyituuni bwe gubeera nga gukubiddwa, ne guleka ebibala bibiri oba bisatu waggulu ku busongezo, bina oba bitaano ku busongezo bw�omuti omugimu,” bw�ayogera Mukama, Katonda wa Isirayiri. 

7   Ku lunaku luli abantu balirowooza ku Mutonzi waabwe, n�amaaso gaabwe galikyukira Omutukuvu wa Isirayiri. 

8   So tebalirowooza ku byoto bya balubaale baabwe, emirimu gy�emikono gyabwe, be beekolera, oba empagi za katonda wa Baasera oba ebyoto kwe bootereza obubaane. 

9   Mu biro ebyo ebibuga byabwe eby�amaanyi Abayisirayiri bye baabalesa, biriba ng�ebifo ebyameramu ebisaka ne kalandalugo. Byonna birisigala matongo. 

10   Weerabidde Katonda Omulokozi wo, so tojjukidde Lwazi lwa maanyi go; kyova osimbamu ebisimbe eby�okukusanyusa n�osigamu omuzabbibu oguvudde ebweru. 

11   Wadde obisimba bulungi nnyo ne bimera ku lunaku lw�obisimbye, era ne bimerusa ensigo ku makya kwennyini kwe bisimbiddwa, tolibaako ky�okungula wabula obulumi obutawonyezeka n�ennaku ey�ekitalo. 

12   Woowe oluyoogaano olw�amawanga amangi, bawuluguma ng�okuwuluguma kw�ennyanja esiikuuse! Okuwuluguma kw�abantu, bawuluguma ng�amazzi agayiika n�amaanyi amangi! 

13   Wadde amawanga galiwuuma n�okuwulikika ne gawulikika ng�amazzi agayiika n�amaanyi amangi, Mukama bw�aligagoba, galibulawo mbagirawo. Galiba ng�ebisusunku bwe bitwalibwa empewo; era ng�enfuufu ekunta nga yeetooloola, enkuba ng�eneetera okutonnya. 

14   Entiisa ey�amaanyi eribagwako akawungeezi. Buliba tebunnakya ng�abalabe bonna tewakyali. Guno gwe mugabo gw�abo abatunyaga, era y�empeera y�abo abatunyagako ebyaffe.

