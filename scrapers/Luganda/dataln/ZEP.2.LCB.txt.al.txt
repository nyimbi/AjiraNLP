1   Mukuŋŋaane, weewaawo, mukuŋŋaane, mmwe eggwanga eritalina nsonyi, 

2   ekiseera ekyategekebwa nga tekinnatuuka, olunaku ne luba ng�ebisusunku ebifuumulibwa, obusungu bwa Mukama nga tebunnabatuukako, ng�olunaku olw�obusungu bwa Mukama terunnabatuukako. 

3   Munoonye Mukama, mmwe mwenna abawombeefu ab�omu nsi, abakola by�alagira; munoonye obutuukirivu n�obuwombeefu; mpozzi mulikwekebwa ku lunaku olw�obusungu bwe. Obubaka eri Abafirisuuti 

4   Gaza kirirekebwawo, ne Asukulooni kiriba matongo: abantu ba Asudodi baligobebwamu mu ttuntu, ne Ekuloni kirisimbulibwa. 

5   Zibasanze mmwe ababeera ku lubalama lw�ennyanja, eggwanga ery�Abakeresi! Ekigambo kya Mukama kikwolekedde, ggwe Kanani, ensi ey�Abafirisuuti. Ndikuzikiriza so tewaliba asigalawo. 

6   Olubalama lw�ennyanja ab�Akeresi gye babeera luliba malundiro g�abasumba n�ebisulo by�endiga. 

7   Olubalama lw�ennyanja luliba lwa kitundu ky�ennyumba ya Yuda ekyasigalawo era we banaalundiranga, ne mu nnyumba za Asukulooni mwe banaagalamiranga akawungeezi. Mukama Katonda waabwe alibalabirira, n�akomyawo obugagga bwabwe. Obubaka eri Abamowaabu n�Abamoni 

8   Mpulidde okuvuma kwa Mowaabu n�okusekerera kw�Abamoni kwe bavumye abantu bange ne batiisatiisa ensi yaabwe. 

9   Kale nga bwe ndi omulamu, bw�ayogera Mukama Ayinzabyonna, Katonda wa Isirayiri, ddala Mowaabu aliba nga Sodomu, n�abaana ba Amoni nga Ggomola, ekifo emyennyango kye gyemala, n�ebirombe by�omunnyo, amatongo agolubeerera. Balinyagibwa abantu bange abaliba basigaddewo, n�ekitundu ky�eggwanga lyange ekifisseewo kiritwala ensi yaabwe. 

10   Eno y�eriba empeera yaabwe olw�amalala gaabwe, kubanga bavumye ne banyooma abantu ba Mukama Ayinzabyonna. 

11   Mukama aliba wa ntiisa gye bali bw�alizikiriza bakatonda bonna ab�ensi. Amawanga gonna ag�oku mbalama zonna galimusinza, buli muntu ng�asinziira mu nsi ye. Obubaka eri Abaesiyopiya 

12   Nammwe Abaesiyopiya, mulittibwa n�ekitala kyange. Obubaka eri Obwasuli 

13   Aligololera omukono gwe ku bukiikakkono n�azikiriza Obwasuli; n�afuula Nineeve amatongo era ekikalu ng�eddungu. 

14   Ente n�endiga zinaagalamiranga wakati mu kyo, n�ensolo zonna eza buli kika: ekiwuugulu era ne nnamunnungu banaasulanga ku mpagi zaakyo. Amaloboozi gaabyo ganaawulikikanga mu madirisa; kafakalimbo ajjudde mu miryango, n�emikiikiro egy�emivule giryelulwa. 

15   Kino kye kibuga ekya kyetwala, ekyayogeranga mu mutima gwakyo nti, Nze we ndi, tewali mulala wabula nze: nga kifuuse bifulukwa, ekifo ensolo ez�omu nsiko we zigalamira! Buli muntu akiyitako aneesoozanga n�akinyoomoola.

