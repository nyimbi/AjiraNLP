1  Kino kye kigambo kya Mukama ekyajjira Yeremiya nti, 

2  “Bw�ati bw�ayogera Mukama Katonda wa Isirayiri nti, ‘Wandiika ku muzingo ebigambo byonna bye njogedde naawe. 

3  Ennaku zijja, lwe ndikomyawo abantu bange Isirayiri ne Yuda okuva mu busibe, mbazzeeyo mu nsi gye nawa bajjajjaabwe babeere omwo,’ bw�ayogera Mukama.” 

4  Bino bye bigambo Mukama bye yayogera ebikwata ku Isirayiri ne Yuda nti, 

5  “Bw�ati bw�ayogera Mukama nti, “Emiranga egy�okutya giwulirwa, bulabe teri mirembe. 

6   Mubuuze mulabe. Omusajja alumwa okuzaala? Kale lwaki ndaba buli musajja ow�amaanyi ng�atadde emikono gye ku lubuto ng�omukazi alumwa okuzaala, buli muntu mu maaso yenna asiiwuuse ng�agenda okufa? 

7   Nga luliba lwa nnaku olunaku olwo! Tewali lulirufaanana. Kiriba kiseera kya kabi eri Yakobo, naye aliwona n�akiyitamu.” 

8   “Olulituuka ku lunaku olwo, ndimenya ekikoligo okuva mu nsingo zaabwe era ne mbasaleko amasamba, ab�amawanga nga tebakyaddayo kubafuula baddu,” bw�ayogera Mukama ow�Eggye. 

9   Wabula, bajja kuweerezanga Mukama Katonda waabwe ne Dawudi kabaka waabwe gwe ndibayimusiza. 

10   “Noolwekyo totya, ggwe Yakobo omuweereza wange, toggwaamu maanyi ggwe Isirayiri,” bw�ayogera Mukama. “Ddala ddala ndibalokola okubaggya mu kifo eky�ewala, nziggye ezzadde lyammwe okuva mu nsi ey�obuwaŋŋanguse. Yakobo aliddamu okuba n�emirembe n�obutebenkevu, era tewali n�omu alimutiisatiisa. 

11   Ndi wamu nammwe era ndibalokola, wadde nga ndizikiririza ddala amawanga gye mbagobedde, siribazikiririza ddala mmwe,” bw�ayogera Mukama. Ndibakangavvula n�obwenkanya, siribaleka nga temubonerezebbwa n�akatono. 

12   “Bw�ati bw�ayogera Mukama nti, “ ‘Ekiwundu kyo tekiwonyezeka, Ebisago byo si byakuwona. 

13   Tewali n�omu wa kukuwolereza, tewali ddagala lya kiwundu kyo, toowonyezebwe. 

14   Abakuyamba bonna bakwerabidde tebakufaako. Nkukubye ng�omulabe bwe yandikoze ne nkubonereza ng�owettima bwe yandikoze, kubanga omusango gw�ozzizza munene nnyo n�ebibi byo bingi ddala. 

15   Lwaki okaaba olw�ekiwundu kyo, obulumi bwo obutaliiko ddagala? Olw�okwonoona kwo okunene n�ebibi byo ebingi ennyo nkuleeseeko ebintu bino.’ ” 

16   “Naye bonna abakumira nabo baliriibwa, abalabe bo bonna baligenda mu buwaŋŋanguse. Abo abaakunyaga balinyagibwa, abo abaakwelula balyelulwa. 

17   Naye ndikuzzaawo owone, ndiwonya ebiwundu byo,” bw�ayogera Mukama, “kubanga oyitibwa eyasuulibwa, Sayuuni atalina n�omu amufaako.” 

18   Bw�ati bw�ayogera Mukama nti, “Ndizzaawo eby�obugagga by�eweema za Yakobo era mbeere n�ekisa ku kifo kyammwe kye mwabeerangamu. Ekibuga kirizimbibwa awaali amatongo gaakyo, n�olubiri luzzibwe mu kifo kyalwo ekituufu. 

19   Mu bo mulivaamu ennyimba ez�okwebaza era n�eddoboozi ery�okujaguza, ndibaaza, era tebaliba batono, ndibawa ekitiibwa, tebalinyoomebwa. 

20   Abaana baabwe baliba nga bwe baali mu nnaku ez�edda, era n�ebitundu byabwe mwe baabeeranga bizimbibwe nga ndaba. Ndibonereza bonna ababanyigiriza. 

21   Omukulembeze waabwe aliba omu ku bo; omukulembeze waabwe aliyimuka okuva mu bo. Ndimuleeta wendi era musembeze kumpi nange, kubanga ani oyo alyewaayo okunyiikira okubeera okumpi nange?” bw�ayogera Mukama. 

22   “Noolwekyo munaabeeranga bantu bange, nange n�abeeranga Katonda wammwe.” 

23   Laba, omuyaga gwa Mukama gulikuntira mu kiruyi, empewo ey�amaanyi eyeetooloolera ku mitwe gy�abakozi b�ebibi. 

24   Obusungu bwa Mukama obubuubuuka tebujja kukoma okutuusa ng�atuukirizza ekigendererwa ky�omutima gwe. Mu nnaku ezirijja, kino mulikitegeera.

