1   Mukama Katonda wo bw�alimala okuzikiriza amawanga kaakano agali mu nsi gy�akuwa, n�ogyefunira, ne weetwalira ebibuga byabwe, n�amaka gaabwe n�obeera omwo, 

2  weeyawulirangako ebibuga bisatu nga biri wakati mu nsi Mukama Katonda wo gy�akuwa okugirya. 

3  Okolanga enguudo eziraga mu bibuga ebyo; ensi Mukama Katonda wo gy�akuwa okubeera obusika bwo obw�enkalakkalira, ogyawulangamu ebitundu bisatu, kale buli anattanga omuntu anaddukiranga mu kimu ku bibuga eby�omu bitundu ebyo. 

4  Etteeka lino likwata ku muntu anattanga munne nga tagenderedde kubanga anaabanga tamulinaako bulabe bwonna, oyo eyasse anaddukiranga mu kimu ku bibuga ebyo awonye obulamu bwe. 

5  Ekyokulabirako kiikino: Singa omuntu agenda ne munne okutema omuti mu kibira n�embazzi, naye ng�abadde agiwuuba ateme omuti, embazzi n�ewanguka mu kiti kyayo, n�etema munne n�afa, eyasse anaayinzanga okuddukira mu kimu ku bibuga ebyo, n�atattibwa. 

6   Ebibuga ebyo tebisaanira kuba wala nnyo, kubanga oli ayagala okuwalanira omufu eggwanga bw�anaafubanga okugoba eyasse embiro okutuusa ng�amukutte, aleme kusobola kumukwata, naye n�amutta, songa eyasse oli yali tagenderedde kutta munne, kubanga ku bombi tekwaliko mulabe wa munne. 

7  Kyenva nkulagira okweyawulirangako ebibuga bisatu. 

8  Mukama Katonda wo bw�anaakugaziyirizanga amatwale go, nga bwe yalayirira bajjajjaabo, n�akuwa ettaka lyonna lye yasuubiza bajjajjaabo, kasita onookwatanga amateeka gonna ge nkulagira leero, kwe kwagalanga Mukama Katonda wo, n�okutambuliranga mu makubo ge, 

9  kale ku bibuga bino ebisatu onooyongerangako ebirala bisatu. 

10  Ekyo onookikolanga okuziyiza omusaayi gw�omuntu ataliiko musango okuyiikira obwereere mu nsi yo Mukama Katonda wo gy�akuwa okubeera obusika bwo obw�enkalakkalira, omusaayi oguyiise gulemenga kubeera ku ggwe. 

11   Naye omuntu bw�anaabanga n�ekiruyi ku munne, n�amwekwekerera n�amutta, n�alyoka addukira mu kimu ku bibuga ebyo, 

12  abakulembeze abakulu ab�omu kibuga ky�omutemu, banaamutumyangayo ne bamuggyayo, ne bamukwasa anaabanga agenda okuwoolera eggwanga ery�omusaayi gw�omufu, omutemu n�alyoka attibwa. 

13  Tomusaasiranga. Kikugwanira okumalirawo ddala mu Isirayiri okuyiwa omusaayi ogutaliiko musango, olyoke obeerenga bulungi n�emirembe. Ensalo z�Obwannannyini 

14   Tosimbulanga bituuti ebiri mu mpenda eziraga ensalo ya buli muntu ne muliraanwa we, ebyasimbibwawo ab�omu mirembe egyasooka, ebiraga ettaka ly�onoogabana mu nsi Mukama Katonda wo gy�akuwa okugirya. Etteeka ku Bajulizi 

15   Omujulizi omu taamalenga, okusinzisa omuntu omusango gw�anaabanga azzizza, oba olw�ekikolwa ekibi ky�anaabanga akoze nga kyekuusa ku musango gw�anaabanga azzizza. Wanaamalanga kubeerawo obujulizi bw�abantu babiri oba basatu, olwo nno ekivunaanwa omuntu oyo ne kiryoka kinywezebwa. 

16  Omujulizi ow�obulimba bw�aneesowolangayo n�avunaana omuntu nti musobya, 

17  abantu bombi abawozaŋŋanya banajjanga mu maaso ga Mukama Katonda awali bakabona n�abalamuzi abanaabanga ku mulimu mu kiseera ekyo. 

18  Abalamuzi kinaabagwaniranga okubuulirizanga ennyo n�obwegendereza. Omujulizi oyo bw�anaakakasibwanga nga mulimba, ng�obujulizi bw�awadde ku munne bugingirire, 

19  munaamukolangako nga naye bw�abadde ayagala munne akolweko. Bw�atyo n�omalirawo ddala ebikolwa ebibi ebiri wakati mu mmwe. 

20  Abalala bwe banaakiwuliranga banaatyanga, ng�olwo mu mmwe temukyali baddayo kuzzanga musango gufaanana ng�ogwo. 

21  Tobasaasiranga; obulamu busasulwenga na bulamu, eriiso olw�eriiso, erinnyo olw�erinnyo, omukono olw�omukono n�ekigere olw�ekigere.

