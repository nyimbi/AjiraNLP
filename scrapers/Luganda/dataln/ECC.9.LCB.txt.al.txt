1   Awo ne ndowooza ku ebyo, ne nzuula ng�omutuukirivu n�omugezi bye bakola biri mu mukono gwa Katonda; naye tewali muntu n�omu amanyi obanga kwagalibwa oba kukyayibwa bye bimulindiridde. 

2  Omutuukirivu n�omwonoonyi, omulungi n�omubi, omuyonjo n�omujama, abo abawaayo ssaddaaka n�abo abatagiwaayo bonna gye bagenda y�emu. Nga bwe kiri eri omuntu omulungi, era bwe kiri n�eri omwonoonyi; Nga bwe kiri eri abo abalayira, era bwe kiri n�eri abo abatya okulayira. 

3   Bonna ekibalindiridde kimu; kano ke kabi akabeera wansi w�enjuba. Ate emitima gy�abantu mu bulamu buno giraluse gijjudde ebibi, bayaayaanira buli kimu; n�oluvannyuma ne bakka emagombe eri bannaabwe. 

4  Naye omuntu omulamu aba n�essuubi, wadde embwa ennamu esinga empologoma enfu! 

5   Kubanga buli kiramu kimanya nga kya kufa, naye abafu tebaliiko kye bamanyi: tebakyagasa wadde okujjukirwa. 

6   Okwagala kwabwe, n�obukyayi bwabwe, n�obuggya bwabwe nga bizikiridde; nga tebakyetaba mu ebyo byonna ebikolebwa wansi w�enjuba. 

7   Genda olye emmere yo ng�osanyuka, onywe ne wayini wo nga weeyagala; kubanga Katonda asiimye ky�okola. 

8  Yambalanga engoye ennyonjo, era weesiigenga n�ebyakaloosa. 

9  Ssanyukanga ne mukyala wo gw�oyagala ennaku zo zonna, mu bulamu buno obutaliimu, Katonda bw�akuwadde wansi w�enjuba, kubanga ekyo gwe mugabo gwo mu kutegana kwo kw�oteganamu wansi w�enjuba. 

10  Buli omukono gwo kye gugenda okukola, kikole n�amaanyi go gonna; kubanga teri mulimu wadde okulowooza, oba okutegeera wadde amagezi emagombe gy�olaga. 

11   Ate nalaba nga wansi w�enjuba, ng�ow�embiro ennyingi si y�awangula mu mpaka, era ne kirimaanyi si y�awangula olutalo, ng�ate bakalimagezi bonna si be baatiikirira; wabula ng�omukisa gukwata bukwasi oyo aba aliwo mu kifo ekituufu ne mu kiseera ekituufu. 

12   Kubanga omuntu tamanya kinaamubaako. Ng�ekyenyanja bwe kikwatibwa mu muyonjo, oba ennyonyi nga bw�egwa ku mutego, n�abaana b�omuntu bwe batyo bwe beesanga mu biseera eby�akabi, ebibatuukako nga tebabyetegekedde. 

13   Era ekirala kye nalaba ekyampuniikiriza ennyo kye kino: 

14  waaliwo akabuga nga kalimu abantu batono ddala, kabaka ow�amaanyi n�ajja n�akazingiza n�akazimbako ekigo ekinene. 

15  Mu kabuga ako mwalimu omusajja omugezi, omwavu, ng�amanyi eky�okukola okuwonya akabuga ako, bw�atyo mu magezi ge ne kanunulwa. Naye nno ne wabulawo amujjukira. 

16  Awo ne ndaba nti newaakubadde ng�amagezi gasinga amaanyi, naye ow�amagezi bw�aba omwavu, anyoomebwa, ne ky�ayogera tekissibwako mwoyo. 

17   Naye ne bwe kiba kityo, ebigambo eby�ekimpowooze ebiva mu kamwa k�omugezi bissibwako omwoyo, okusinga okuleekaana kw�omufuzi w�abasirusiru. 

18   Amagezi gasinga ebyokulwanyisa mu lutalo, naye omwonoonyi omu azikiriza ebirungi bingi.

