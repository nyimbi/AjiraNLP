Omugezi n�Omusirusiru
1 Nga ensowera enfu bwe zoonoona akaloosa akawunya obulungi,
bwe katyo akasobyo akatono bwe koonoona amagezi n�ekitiibwa.
2Omutima gw�omuntu ow�amagezi gumukozesa ekituufu,
naye ogw�omusirusiru gumutwala kukola bitasaana.
3Ne bw�aba ng�atambula,
amanyibwa nga talina magezi,
era buli amulaba agamba nti musirusiru.
4 Mukama wo bw�akunyiigiranga,
tomulaganga busungu;
okuddamu n�eggonjebwa kukyusa ekiruyi.
5Ekibi ekirala kye nalaba,
kye kikwata ku nsobi y�omufuzi:
6 nalaba ng�abasirusiru baweebwa ebifo ebisava,
naye ng�abagagga bo baweebwa ebyo ebya wansi.
7 Ate nalaba ng�abaddu beebagala embalaasi,
songa abalangira batambuza bigere ng�abaddu.
8 Asima ekinnya alikigwamu,
n�oyo amenya ekisenge omusota gulimubojja.
9 Oyo ayasa amayinja gamulumya,
n�oyo ayasa enku zimulumya.
10Embazzi bwe tebaako bwogi,
n�etewagalwa,
agitemya ateekwa okufuba ennyo,
naye obumanyirivu bwe buwangula.
11 Omusota bwe guluma nga tegunnakola bya bufuusa,
omufuusa talina kyafunamu.
12 Ebigambo ebiva mu kamwa k�omuntu ow�amagezi bya muwendo nnyo eri abo ababiwulira,
naye akamwa k�omusirusiru kamusuula mu ntata.
13Entandikwa y�ebigambo bye nga temuli nsa,
ne ku nkomerero yaabyo biba mususa.
14 Omusirusiru asavuwaza ebigambo.
Tewali amanyi birijja,
kale ani asobola okumubuulira ebiribaawo oluvannyuma lwe?
15Omusirusiru aterebuka mangu olw�ekitamugendedde bulungi,
n�abulwa n�ekkubo erimutwala mu kibuga.
16 Zikusanze gw�ensi kabaka bw�aba nga yali muddu,
nga n�abalangira bakeera kwetamiirira!
17 Olina omukisa gw�ensi kabaka wo bw�aba nga wa lulyo lulangira,
ate nga n�abalangira bo bamanyi ekiseera eky�okuliiramu,
olw�okufuna amaanyi so si lwa kutamiira.
18 Obugayaavu buleetera akasolya k�ennyumba okutonnya,
n�emikono egitayagala kukola gireetera ennyumba okutonnya.
19 Ekijjulo kikolebwa lwa kusanyuka,
ne wayini yeeyagaza obulamu,
naye ensimbi y�esobola byonna.
20 Tokolimira kabaka mu mutima gwo
newaakubadde okukolimira omugagga mu kisenge kyo,
kubanga ennyonyi ey�omu bbanga eyinza okwetikka ebigambo byo
nga biwandiikiddwa ku biwaawaatiro byayo n�ebibatuusaako.