Obuwanguzi bwa Dawudi
1Awo oluvannyuma lw�ebyo, Dawudi n�awangula Abafirisuuti, era n�awamba ne Gaasi n�ebyalo ebyali bikyetoolodde okuva mu mukono gw�Abafirisuuti. 2Dawudi n�awangula n�Abamowaabu, ne bafuuka baddu be, ne bamuwanga obusuulu. 3Ate era Dawudi yalwanagana ne Kadalezeri kabaka w�e Zoba okutuukira ddala e Kamasi, bwe yali ng�anyweza okufuga kwe ku nsalo ey�Omugga Fulaati. 4Dawudi n�amuwambako amagaali lukumi, n�abeebagala embalaasi abasajja kasanvu, n�abasajja abeebigere emitwalo ebiri. Embalaasi endala zonna ez�amagaali n�azitema enteega, ne yeerekerawo kikumi.
5 Awo Abasuuli ab�e Ddamasiko bwe bajja okudduukirira Kadalezeri kabaka w�e Zoba, Dawudi n�abattamu abantu emitwalo ebiri mu enkumi bbiri. 6N�ateeka olusiisira lw�eggye lye mu Busuuli e Ddamasiko, era Abasuuli baafuuka baweereza be, ne bamutonera ebirabo. Mukama n�awa Dawudi obuwanguzi buli gye yatabaalanga.
7Dawudi n�atwala engabo eza zaabu abaserikale ba Kadalezeri ze baasitulanga, n�azireeta e Yerusaalemi. 8Mu Tibukasi ne mu Kuni, ebibuga ebyali ebya Kadadezeri n�aggyayo ebikomo bingi nnyo, era ebyo Sulemaani bye yakolamu ennyanja ey�ekikomo, n�empagi, n�ebintu eby�ebikomo ebirala. 9Awo kabaka Toowu ow�e Kamasi bwe yawulira nga Dawudi awangudde eggye lyonna erya Kadadezeri, kabaka w�e Zoba 10n�atuma mutabani we Kadolaamu eri kabaka Dawudi okumulamusaako n�okumuyozaayoza okuwangula olutalo wakati we ne Kadadezeri, kubanga Kadadezeri yalwananga ne Toowu. Kadolaamu yaleeta zaabu, n�effeeza, n�ebikomo, nga bya ngeri za ngyawulo.
11 Ebintu byonna ebyaleetebwa, kabaka Dawudi yabiwonga eri Mukama, nga bwe yakola effeeza ne zaabu gye yawamba ku mawanga amalala nga Edomu ne Mowaabu, n�Abamoni, n�Abafirisuuti, ne Amaleki. 12Ye Abisaayi mutabani wa Zeruyiya yattira abasajja ba Edomu omutwalo gumu mu kanaana mu Kiwonvu eky�Omunnyo. 13Era yateeka olusiisira lw�abaserikale mu Edomu, era aba Edomu bonna ne bafuuka baweereza ba Dawudi. Mukama n�awa Dawudi obuwanguzi mu bifo byonna gye yatabaalanga.
14 Dawudi n�afuga Isirayiri yenna, mu bwenkanya ne mu butuukirivu abantu be bonna. 15Yowaabu mutabani wa Seruyiya ye yali omuduumizi w�eggye; Yekosafaati mutabani wa Akirudi nga ye mujjukiza; 16Zadooki mutabani wa Akitubu ne Abimereki mutabani wa Abiyasaali be baali bakabona; Savusa ye yali muwandiisi; 17Benaya mutabani wa Yekoyaada ye yakuliranga Abakeresi n�Abaperesi; ate batabani ba Dawudi baali bakungu bakulu ddala era nga babeera ku lusegere lwa kabaka.