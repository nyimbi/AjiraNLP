Ebigwanira omutume ne by�ateekwa okukola
1 Ssiri wa ddembe? Ssiri mutume? Ssaalaba Yesu Mukama waffe? Si mmwe bibala by�omulimu gwange mu Mukama waffe? 2Obanga ssiri mutume eri abalala, naye ndi mutume eri mmwe, kubanga mmwe kabonero k�obutume bwange mu Mukama waffe.
3Ekyo ky�eky�okuwoza kyange eri abo abambulirizaako. 4Sirina buyinza kulya na kunywa? 5Singa nnewasiza omukazi, siyinza kutambula naye mu ŋŋendo zange ng�abatume abalala ne Keefa, ne baganda ba Mukama waffe bwe bakola? 6Oba Balunabba nange, ffe ffekka ffe tusaana okwekolera?
7 Muserikale ki ali mu magye nga yeesasula empeera? Muntu ki eyalima ennimiro y�emizabbibu naye n�aziyizibwa okulya ku bibala byayo? Oba ani alunda ekisibo n�atanywa ku mata gaamu? 8Ebyo mbyogera ku bwange ng�omuntu, etteeka nalyo si bwe ligamba? 9Kubanga kyawandiikibwa mu mateeka ga Musa nti, “Tosibanga mumwa gwa nte ewuula eŋŋaano,” Mulowooza Katonda afa ku bya nte zokka, 10oba kino akyogera ku lwaffe? Kubanga kino kyawandiikibwa ku lwaffe, oyo alima mu kusuubira alime, n�oyo awuula asuubire okufuna ku bibala. 11Obanga ffe twabasigamu eby�omwoyo, tekiriba kya kitalo bwe tulikungula ebyammwe eby�omubiri? 12Kale obanga abalala balina obuyinza ku mmwe, ffe tetusaanidde nnyo n�okusingawo? Kyokka ffe tetwabakaka kubituwa.
Naye tugumiikiriza byonna, tuleme okuziyiza Enjiri ya Kristo. 13Temumanyi ng�abo abakola mu Yeekaalu baliisibwa bya Yeekaalu, era nga n�abo abaweereza ku kyoto bagabana bya ku kyoto? 14Mu ngeri y�emu Mukama waffe yalonda abo ababuulira Enjiri baliisibwenga olw�Enjiri.
15 Kyokka nze siriiko na kimu ku ebyo kye nkozesezzaako. Era ssawandiika bino ndyoke binkolerwe kubanga waakiri nze okufa okusinga okwenyumiriza kwange bwe kutaabeemu nsa. 16Kubanga bwe mbuulira Enjiri sisobola kwenyumiriza, kubanga mpalirizibwa okugibuulira. Era ziba zinsanze bwe sigibuulira. 17Kubanga bwe mbuulira Enjiri olw�okweyagalira, mbeera n�empeera, naye ne bwe mba nga ssaagala, nkikola lwa kubanga nakwasibwa omulimu ogwo. 18Kale empeera yange y�eruwa? Empeera yange kwe kubuulira Enjiri nga sisasulwa era nga sibasaba nsasulwe olw�omulimu ogwo nga bwe nsaanidde.
19 Kubanga newaakubadde nga ndi wa ddembe eri abantu bonna, nfuuka omuddu wa bonna olw�okweyagalira, ndyoke ndeete bangi eri Kristo. 20Eri Abayudaaya nafuuka ng�Omuyudaaya ndyoke nsobole okubaleeta eri Kristo. N�eri abo abafugibwa amateeka nafuuka ng�afugibwa amateeka, newaakubadde nze nga ssifugibwa mateeka, ndyoke mbaleete eri Kristo. 21Eri abo abatalina mateeka ga Katonda, nafuuka ng�atafugibwa mateeka, newaakubadde nga ssaaleka mateeka ga Katanda, naye nga ndi mu mateeka ga Kristo, n�abo abatalina mateeka ndyoke mbaleete eri Kristo. 22Mu banafu nafuuka ng�omunafu ndyoke mbaleete eri Kristo. Eri abantu bonna nfuuse byonna, mu ngeri yonna ndyoke mbeeko beentusa ku kulokolebwa. 23Byonna mbikola olw�enjiri, era nange ndyoke nfunire wamu nabo ebiva mu Njiri eyo.
24 Temumanyi nga mu mpaka ez�okudduka abo bonna abazeetabamu badduka, naye awangula ekirabo abeera omu? Kale nammwe muddukenga bwe mutyo nga mufubirira okuwangula ekirabo. 25Buli muzanyi eyeetaba mu mpaka ateekwa okufuna okutendekebwa okw�amaanyi nga yeefuga mu bintu byonna. Ekyo bakikola balyoke bawangule engule eyonooneka. Naye ffe tulifuna engule eteyonooneka. 26Noolwekyo nziruka nga nnina kye ŋŋenderera. Sirwana ng�omukubi w�ebikonde amala gawujja n�akuba ebbanga. 27Naye mbonereza omubiri gwange ne ngufuula omuddu wange, si kulwa nga mbuulira abalala Enjiri, ate nze nzennyini ne sisiimibwa.