Baganda ba Yusufu Bajja e Misiri
1Yakobo bwe yategeera nga mu Misiri eriyo emmere, n�agamba batabani be nti, “Lwaki mutunula butunuzi? 2Mpulidde nti mu Misiri eriyo emmere, muserengete mutugulireyo emmere, tube balamu, tuleme okufa.”
3Awo baganda ba Yusufu ekkumi ne baserengeta e Misiri okugula emmere. 4Kyokka Yakobo n�atasindika Benyamini, muto wa Yusufu wamu ne baganda be kubanga yatya nti akabi kayinza okumutuukako. 5Bwe batyo batabani ba Isirayiri ne bajja mu Misiri wamu n�abalala abajja okugula emmere, kubanga ensi ya Kanani yali ejjudde enjala.
Yusufu Asanga Baganda be
6Mu kiseera ekyo Yusufu ye yali afuga Misiri; nga y�aguza abantu emmere. Awo baganda be ne bajja ne bamuvuunamira. 7Yusufu n�abalaba n�abategeera, wabula n�abayisa nga b�atamanyi n�ayogera nabo n�obukambwe. N�ababuuza nti, “Muva wa?” Ne bamuddamu nti, “Tuva mu nsi ya Kanani, tuzze kugula mmere.”
8Bw�atyo Yusufu n�ategeera baganda be kyokka bo ne batamutegeera. 9Awo Yusufu n�ajjukira ebirooto bye ku bo. N�abagamba nti, “Muli bakessi; muzze kuketta nsi yaffe mulabe bw�eri ennafu.” 10Ne bamuddamu nti, “Nedda mukama waffe; abaddu bo tuzze kugula mmere. 11Ffenna tuli batabani ba musajja omu, tuli basajja ba mazima. Abaddu bo tetuli bakessi.” 12Ye n�abaddamu nti, “Nedda muzze kulaba obunafu bw�ensi yaffe bwe buli.” 13Ne bamuddamu nti, “Abaddu bo tuli kkumi na babiri, tuli baana ba muntu omu mu nsi ya Kanani, laba muto waffe n�olwa leero ali ne kitaffe, n�omulala yafa.”
14Naye Yusufu n�alumiriza nti, “Kiri nga bwe mbagambye, muli bakessi. 15Nzija kubategeerera ku kino, ndayidde obulamu bwa Falaawo temujja kuva wano, okuggyako nga muto wammwe aleeteddwa wano. 16Mutume omu ku mmwe, aleete muganda wammwe, mwe mubeere mu kkomera, ebigambo byammwe byetegerezebwe obanga ddala bye mwogedde bya mazima. Oba si ekyo ndayidde obulamu bwa Falaawo, muli bakessi.” 17Awo n�abateeka bonna mu kkomera okumala ennaku ssatu.
18Ku lunaku olwokusatu Yusufu n�abagamba nti, “Mukole bwe muti okuwonya obulamu bwammwe, kubanga ntya Katonda; 19obanga ddala muli basajja b�amazima, omu ku baganda bammwe asigale ng�asibiddwa mu kkomera, abalala mugende mutwalire abantu bammwe emmere, 20mundeetere muto wammwe, olwo ebigambo byammwe bikakasibwe muleme okufa.” Awo ne bakola bwe batyo.
21Awo ne bagambagana nti, “Ddala tuliko omusango gwa muganda waffe, kubanga twalaba nga mweraliikirivu, bwe yatwegayirira ne tutamuwuliriza; akabi kano kyekavudde katutuukako.” 22Lewubeeni kwe kubaddamu nti, “Nnabagamba muleme kukola kabi ku mulenzi, nga mmwe temumpuliriza; kale omusaayi gwe kyeguva gutuwalanwako.”
23Ne batamanya nti Yusufu ategedde bye boogedde, kubanga bayogeranga naye nga bayita mu mutaputa. 24Awo Yusufu n�atunula ebbali n�akaaba, ate n�akyuka gye bali n�ayogera nabo. Awo n�atwala Simyoni n�amusiba nga balaba. 25N�alagira bajjuze ensawo zaabwe eŋŋaano, era bazze ensimbi za buli omu mu nsawo ye, baweebwe n�entanda; ne bibakolerwa. 26Awo ne batikka endogoyi zaabwe eŋŋaano ne bagenda.
27Naye omu ku bo bwe yasumulula ensawo ye okuliisa endogoyi ye nga bali mu kifo mwe baasula, n�alaba ensimbi ze ku mumwa gw�ensawo; 28n�agamba baganda be nti, “Ensimbi zange baazinzirizza, ziizino mu kamwa k�ensawo yange!” Ekyo ne kibeeralikiriza, buli omu n�atandika okutya, nga bwe bagamba nti, “Kiki kino Katonda ky�atukoze!”
Batabani ba Yakobo Bamutegeeza
29Bwe baakomawo mu nsi ya Kanani eri Yakobo kitaabwe ne bamutegeeza byonna ebyababaako, nga bagamba nti, 30“Omusajja omufuzi w�ensi y�e Misiri yayogera naffe n�obukambwe era n�atuyisa nga abaali bagenze okuketta ensi ye. 31Naye ne tumugamba nti, Tuli basajja b�amazima, tetuli bakessi, 32tuli abooluganda kumi na babiri, baana ba muntu omu, munnaffe yafa, ne muto waffe olwa leero ali ne kitaffe mu nsi ya Kanani.
33“Awo omusajja oyo omufuzi w�ensi n�atugamba nti, ‘Ku kino kwennaategeerera nga muli beesigwa: muleke wano omu ku baganda bammwe, mutwale eŋŋaano olw�enjala eri mu maka gammwe. 34Mundeetere muto wammwe, kwe nnaategeerera nga temuli bakessi, muli basajja b�amazima, olwo ne ndyoka mbawa muganda wammwe, mulyoke mugule emmere mu nsi eno.’ ”
35Bwe baatuuka eka, buli eyafukumulanga ensawo ye, laba ng�omuvumbo gw�ensimbi ze mweziri. Awo bo ne kitaabwe bwe baalaba emivumbo gy�ensimbi ne batya. 36Yakobo kitaabwe n�abagamba nti, “Munzigyeko abaana bange: Yusufu taliiwo, ne Simyoni taliiwo ne kaakano mwagala muntwaleko Benyamini!”
37Awo Lewubeeni n�agamba kitaawe nti, “Ottanga batabani bange bombi, bwe sirikomyawo Benyamini gy�oli; mumpe, nange ndimukomyawo gy�oli.”
38Naye Yakobo n�agamba nti, “Mutabani wange tajja kuserengeta nammwe, kubanga muganda we yafa, era ye y�asigalawo yekka. Akabi bwe kalimutuukako mu lugendo lwe mugendako, muliserengesa envi zange emagombe nga nkyali munakuwavu.”