Oluyimba lwa Musa
1 Awo Musa n�abaana ba Isirayiri ne bayimbira Mukama oluyimba luno nga bagamba nti,
“Nnaayimbiranga Mukama,
kubanga awangudde n�ekitiibwa kingi;
Asudde mu nnyanja
embalaasi n�omwebagazi waayo.
2 Mukama ge maanyi gange era lwe luyimba lwange,
era afuuse obulokozi bwange;
Ye Katonda wange, nange nnaamutenderezanga,
ye Katonda wa kitange, nange nnaamugulumizanga.
3 Mukama mulwanyi;
MUKAMA, ly�erinnya lye.
4 Amagaali ga Falaawo n�eggye lye
abisudde mu nnyanja;
N�abaduumizi b�amaggye ge abalondemu
basaanyeewo mu Nnyanja Emyufu.
5 Obuziba bubasaanikidde;
basse okutuuka ku ntobo ng�ejjinja.
6 “Omukono gwo ogwa ddyo, Ayi Mukama,
gwalina amaanyi n�ekitiibwa;
omukono gwo ogwa ddyo, Ayi Mukama,
gwasesebbula omulabe.
7 Mu bukulu obw�ekitiibwa kyo,
wamegga abalabe bo,
wabalaga obusungu bwo,
ne bubasiriiza ng�ebisasiro.
8 Omukka bwe gwava mu nnyindo zo,
amazzi ne geetuuma;
Amazzi g�ebuziba ne geekwata ng�ekisenge wakati mu nnyanja.
9 “Omulabe n�ayogera nti,
‘Ka mbagobe, mbakwate.
Nnaagabana omunyago;
mbeemalireko eggoga.
Nnaasowolayo ekitala kyange,
ndyoke mbazikirize.’
10 Naye wakunsa embuyaga zo,
ennyanja n�ebasaanikira.
Bakka ng�ekyuma,
ne basaanawo mu mazzi amangi ag�amaanyi.
11 Ani akufaanana, Ayi Mukama, mu bakatonda bonna?
Ani akufaanana, ggwe,
Omutukuvu Oweekitiibwa,
Atiibwa era atenderezebwa,
akola ebyamagero?
12 Wagolola omukono gwo ogwa ddyo,
ensi n�ebamira.
13 “Mu kwagala kwo okutaggwaawo,
abantu be wanunula olibakulembera.
Mu maanyi go,
olibatuusa mu kifo kyo ekitukuvu.
14 Amawanga galikiwulira ne gakankana,
ababeera mu Bufirisuuti balijjula ennaku.
15 Abakungu b�omu Edomu balitangaalirira nga batidde;
abakulembeze ab�amaanyi aba Mowaabu balikankana;
Abatuuze b�omu Kanani baliggwaamu endasi.
16 Okwesisiwala n�entiisa biribajjira.
Olw�omukono gwo ogw�amaanyi tebalinyega,
balisirika ng�ejjinja okutuusa abantu bo lwe baliyitawo, Ayi Mukama,
okutuusa abantu bo, be wanunula,
lwe baliyitawo.
17 Olibayingiza n�obassa ku lusozi lwo lwe weerondera,
kye kifo, Ayi Mukama kye weekolera mw�onoobeeranga,
Ekifo kyo Ekitukuvu,
kye weekolera, Ayi Mukama, n�emikono gyo.
18 Mukama anaafuganga
emirembe n�emirembe.”
Oluyimba lwa Miryamu
19 Embalaasi za Falaawo, n�amagaali ge, ne basajja be abeebagadde embalaasi bwe baayingira mu nnyanja, Mukama n�akomyawo amazzi ag�ennyanja ne gabasaanikira; naye nga bo abaana ba Isirayiri batambulira ku ttaka kkalu wakati mu nnyanja. 20Awo Miryamu, nnabbi omukazi era mwannyina wa Alooni, n�akwata ekitaasa; n�abakazi abalala ne bamugoberera nga balina ebitaasa era nga bwe bazina. 21Miryamu n�abayimbira bw�ati nti,
“Muyimbire Mukama,
kubanga awangudde n�ekitiibwa kingi.
Asudde mu nnyanja
embalaasi n�agyebagadde.”
Amazzi g�e Mala n�aga Erimu
22 Awo Musa n�akulembera Isirayiri, n�abaggya ku Nnyanja Emyufu, ne bayingirira eddungu ly�e Ssuuli. Ne batambulira ennaku ssatu mu ddungu nga tebalabye ku mazzi. 23Bwe baatuuka e Mala, ne batasobola kunywa ku mazzi gaawo, kubanga gaali gakaawa: era eyo y�ensonga eyatuumisa ekifo ekyo Mala. 24Abantu ne beemulugunyiza Musa, ne bamubuuza nti, “Tunywe ki?”
25 Musa ne yeegayirira Mukama; Mukama n�amulaga ekitundu ky�omuti. Bwe yakisuula mu mazzi, amazzi ne gaba malungi okunywa. Mu kifo kino Mukama we yabaweera ekiragiro kino n�etteeka, era n�abagezesa 26ng�agamba nti, “Singa muwuliriza eddoboozi lya Mukama Katonda wammwe n�obwegendereza, ne mukola ebyo by�alaba nga bituufu, ne mussaayo omwoyo ku biragiro bye, era ne mugondera amateeka ge, sigenda kubaleetako ndwadde n�emu, ng�ezo ze naleetera Abamisiri, kubanga nze Mukama, nze mbawonya endwadde zammwe.”
27 Awo ne batuuka mu Erimu, awaali ensulo ekkumi n�ebbiri, n�enkindu ensanvu; ne bakuba awo eweema zaabwe okumpi n�amazzi.