Yesu Awonya Omuzibe w�Amaaso
1 Awo Yesu bwe yali ng�atambula, n�alaba omusajja eyazaalibwa nga muzibe w�amaaso. 2Abayigirizwa be ne bamubuuza nti, “Labbi, ani eyayonoona, ono oba bazadde be alyoke azaalibwe nga muzibe w�amaaso?” 3Yesu n�addamu nti, “Ku bonna omusajja ono newaakubadde bazadde be tekuliiko yayonoona, wabula kino kyabaawo emirimu gya Katonda girabikire ku ye. 4Kale kitugwanidde okukola emirimu gy�oyo eyantuma, obudde nga bukyali misana. Ekiro kijja omuntu mw�atasobolera kukola. 5Kyokka Nze bwe mbeera mu nsi mba musana gwa nsi.”
6 Yesu bwe yamala okwogera bw�atyo, n�awanda amalusu ku ttaka n�atabula, n�alisiiga ku maaso g�omusajja oyo. 7N�amugamba nti, “Genda onaabe mu kidiba kya Sirowamu,” amakulu nti, “Eyatumibwa”. Awo omusajja n�agenda, n�anaaba, n�adda ng�alaba.
8 Baliraanwa b�oyo eyawonyezebwa era n�abalala abaali bamumanyi nga muzibe w�amaaso, asabiriza, ne beebuuzaganya nti, “Ono si ye musajja oli eyatuulanga wali ng�asabiriza?” 9Abamu ne bagamba nti, “Ye ye,” abalala ne bagamba nti, “Nedda, anaamufaanana bufaananyi.” Kyokka ye n�abagamba nti, “Ye nze ddala.” 10Bo kwe ku mubuuza nti, “Kale amaaso go gaazibuse gatya?” 11N�abategeeza nti, “Omuntu ayitibwa Yesu, yatabula ettaka n�alinsiiga ku maaso, n�andagira nti, ‘Genda e Sirowamu onaabe.’ Ne ŋŋenda ne naaba, ne nsobola okulaba.”
12Ne bamubuuza nti, “Ali ludda wa?” N�addamu nti, “Simanyi.”
Abafalisaayo Bakemekkereza Eyawonyezebwa
13Awo ne batwala omusajja eyali omuzibe w�amaaso eri Abafalisaayo. 14Olunaku olwo Yesu lwe yatabulirako ettaka n�azibula omusajja oyo amaaso, lwali lwa Ssabbiiti. 15Abafalisaayo nabo ne babuuza omuntu oyo engeri gye yazibuka amaaso. Awo n�ababuulira ng�agamba nti, “Yesu yatabula ettaka n�alinsiiga ku maaso, ne naaba, kaakano ndaba.”
16 Abamu ku bo ne bagamba nti, “Omusajja oyo Yesu teyava wa Katonda kubanga takwata Ssabbiiti.” Kyokka abalala ne bagamba nti, “Omuntu omwonoonyi ayinza atya okukola eby�amagero ebifaanana bwe bityo?” Ne wabaawo okwawukana kunene mu bo.
17 Awo Abafalisaayo ne bakyukira omusajja eyali omuzibe w�amaaso ne bamubuuza nti, “Omuntu oyo eyakuzibula amaaso olowooza wa ngeri ki?” Omusajja n�addamu nti, “Ndowooza nnabbi.” 18Ne batakkiriza nti Omusajja oyo yali muzibe, okutuusa lwe baayita abazadde be, 19ne bababuuza nti, “Ono mutabani wammwe? Era yazaalibwa nga muzibe wa maaso? Kale obanga bwe kiri kaakano asobola atya okulaba?” 20Bakadde be ne baddamu nti, “Tumanyi ng�oyo ye mutabani waffe era nga yazaalibwa muzibe wa maaso. 21Naye engeri gye yazibukamu amaaso tetugimanyi, era n�eyamuzibula amaaso tetumumanyi. Wuuyo musajja mukulu mumwebuulize ajja kweyogerera.” 22Ekyaboogeza batyo lwa kutya Bayudaaya. Kubanga Abayudaaya baali bamaze okuteesa nti Buli ayatula nti Yesu ye Kristo agobebwe mu kuŋŋaaniro. 23Ekyo kye kyaboogeza nti, “Wuuyo musajja mukulu mumwebuulize.”
24 Awo ate ne bongera okuyita omusajja eyali omuzibe w�amaaso ne bamugamba nti, “Gulumiza Katonda, kubanga tumanyi omusajja oyo mwonoonyi.” 25Omusajja n�addamu nti, “Oba mwonoonyi oba si mwonoonyi simanyi, wabula kye mmanyi kiri kimu nti Nnali muzibe w�amaaso, naye kaakano ndaba.”
26Kyebaava bamubuuza nti, “Kiki kye yakola? Amaaso yagazibula atya?” 27Omusajja n�addamu nti, “Nabategeezezza dda ne mutawuliriza. Lwaki ate mwagala mbaddiremu? Nammwe mwagala kufuuka bayigirizwa be?” 28Ne bamuvuma ne bamugamba nti, “Ggwe oli muyigirizwa we. Naye ffe tuli bayigirizwa ba Musa. 29Ffe tumanyi nga Katonda yayogera ne Musa, naye oyo tetumanyi gy�ava.”
30 Ye n�addamu nti, “Kino kitalo, mmwe obutamanya gye yava ate nga nze yanzibula amaaso. 31Tumanyi nti Katonda tawulira balina bibi, naye awulira abo abamutya era abakola by�ayagala. 32Ensi kasookedde ebaawo tewalabikangawo yali azibudde maaso ga muntu eyazaalibwa nga muzibe wa maaso. 33Kale omuntu ono eyanzibula amaaso singa teyava wa Katonda ekyo teyandikisobodde.” 34Awo ne bamuboggolera nga bagamba nti, “Ggwe eyazaalirwa mu bibi, ggw�oyigiriza ffe?” Ne bamusindika ebweru.
Obuzibe bw�Amaaso ag�Omwoyo
35 Yesu n�ategeera nga bamusindise ebweru. Bwe yamusanga n�amugamba nti, “Ggwe okkiriza Omwana w�Omuntu?” 36Omusajja n�amubuuza nti, “Ssebo, y�aluwa mmukkirize?” 37Yesu n�amugamba nti, “Omulabye, ye wuuyo ayogera naawe.” 38Omusajja n�agamba nti, “Mukama wange, nzikiriza!” N�amusinza.
39 Awo Yesu n�agamba nti, “Najja mu nsi okusala omusango, abatalaba balabe, ate naabo abalaba babe bazibe ba maaso.” 40Abamu ku Bafalisaayo abaali bayimiridde awo bwe baawulira ebigambo ebyo ne bamubuuza nti, “Ky�ogamba nti naffe tuli bazibe ba maaso?” 41Yesu n�abaddamu nti, “Singa mubadde bazibe ba maaso, temwandibadde na kibi. Naye kubanga mugamba nti Tulaba, ekibi kyammwe kyekiva kibasigalako.”