Mukama Asunguwalira Isirayiri
1 Efulayimu buli lwe yayogeranga, abantu baakankananga.
Yagulumizibwanga mu Isirayiri.
Naye bwe yayonoona olw�okusinza Baali, n�afa.
2 Ne kaakano bongera okwonoona;
ne beekolera ebifaananyi ebisaanuuse mu ffeeza yaabwe,
ng�okutegeera kwabwe bwe kuli,
nga byonna mulimu gw�abaweesi.
Kigambibwa nti,
“Bawaayo ssaddaaka ez�abantu,
ne banywegera ebifaananyi eby�ennyana.”
3 Kyebaliva babeera ng�olufu olw�oku makya,
oba ng�omusulo oguvaawo amangu,
ng�ebisusunku embuyaga ze bifumuula okubiggya mu gguuliro,
oba ng�omukka ogufulumira mu ddirisa.
4 “Nze Mukama Katonda wo
eyakuggya mu nsi ya Misiri;
so tolimanya Katonda mulala wabula nze,
so tewali mulokozi wabula nze.
5 Nakulabirira mu ddungu,
mu nsi ey�ekyeya ekingi.
6 Bwe nabaliisa, bakkuta;
bwe bakkuta ne beegulumiza,
bwe batyo ne banneerabira.
7 Kyendiva mbalumba ng�empologoma,
era ndibateegera ku kkubo ng�engo.
8 Ng�eddubu erinyagiddwako abaana baalyo,
ndibalumba ne mbataagulataagula.
Era okufaananako ng�empologoma bw�ekola ndibaliira eyo,
ensolo ey�omu nsiko eribataagulataagula.
9 Ndibazikiriza mmwe Isirayiri,
kubanga munnwanyisa.
10 Kabaka wammwe ali wa, abalokole?
Abafuzi ab�omu bibuga byo byonna bali ludda wa,
be wayogerako nti,
‘Tuwe kabaka n�abafuzi?’
11 Nabawa kabaka nga nsunguwadde,
ate ne mmubaggyako nga ndiko ekiruyi.
12 Omusango gwa Efulayimu guterekeddwa,
era n�ekibi kye kimanyiddwa.
13 Obubalagaze ng�obw�omukyala alumwa okuzaala bumujjira,
naye omwana olw�obutaba n�amagezi,
ekiseera bwe kituuka,
tavaayo mu lubuto.
14 Ndibanunulayo mu maanyi g�emagombe,
era ndibalokola mu kufa.
Ggwe kufa, endwadde zo ziri ludda wa?
Ggwe magombe, okuzikiriza kwo kuli ludda wa?
Sirimusaasira,
15 ne bw�anaakulaakulana mu baganda be.
Empewo ey�ebuvanjuba erijja okuva eri Mukama,
ng�eva mu ddungu,
n�ensulo ze ne zikalira,
n�oluzzi lwe ne lukalira.
Eggwanika lye lirinyagibwa,
eby�omuwendo byonna ne bitwalibwa.
16 Abantu b�e Samaliya balivunaanibwa omusango gwabwe
kubanga bajeemedde Katonda waabwe.
Balittibwa n�ekitala, n�abaana baabwe abato balibetentebwa,
n�abakyala baabwe abali embuto balibaagibwa.”