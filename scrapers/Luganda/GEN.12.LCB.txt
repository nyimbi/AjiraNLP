Okuyitibwa kwa Ibulaamu
1Awo Mukama n�agamba Ibulaamu nti, “Vva mu nsi yannyo ne mu bantu bo ne mu nnyumba ya kitaawo ogende mu nsi gye ndikulaga.
2 “Nange ndikufuula eggwanga eddene,
era ndikuwa omukisa,
n�erinnya lyo ne ndifuula kkulu,
olyoke obeere mukisa.
3 Ndiwa omukisa abo abakusabira omukisa,
era buli alikukolimira nange namukolimiranga;
era mu ggwe amawanga gonna ag�omu nsi
mwe galiweerwa omukisa.”
4 Bw�atyo Ibulaamu n�agenda nga Mukama bwe yamugamba, ne Lutti n�agenda wamu naye. Ibulaamu we yaviira mu Kalani yali aweza emyaka nsanvu mu etaano. 5Ibulaamu n�atwala Salaayi mukazi we, ne Lutti mutabani wa muganda we ne byonna bye baalina bye baali bafunye, n�abantu baabwe be baafunira mu Kalani, ne basitula okugenda mu Kanani. Ne batuuka mu nsi ya Kanani.
6 Ibulaamu n�ayita mu nsi n�atuuka mu kifo ekiyitibwa Sekemu awali emivule gya Mole. Mu biro ebyo Abakanani be baali mu nsi omwo. 7Awo Mukama n�alabikira Ibulaamu n�agamba nti, “Ensi eno ndigiwa abo abaliva mu ggwe.” Awo Ibulaamu n�azimbira eyo Mukama ekyoto eyamulabikira.
8 Bw�atyo n�alaga ku lusozi ku luuyi olw�ebuvanjuba obwa Beseri, n�asimba eweema ye nga Beseri ali ku luuyi olw�ebugwanjuba, ne Ayi ngali ku luuyi olw�ebuvanjuba, n�azimbira eyo Mukama ekyoto, n�akoowoola erinnya lya Mukama. 9Ibulaamu ne yeeyongera okutambula ng�ayolekera Negevu.
Ibulaamu Agenda e Misiri
10 Ne wagwa enjala mu nsi. Bw�atyo Ibulaamu n�aserengeta e Misiri asengukireko eyo, kubanga enjala nnyingi eyali mu nsi. 11Bwe yali anaatera okuyingira mu Misiri, n�agamba Salaayi mukazi we nti, “Mmanyi ng�oli mukazi mulungi era mubalagavu, 12era Abamisiri bwe balikulabako baligamba nti, ‘Ono ye mukazi we,’ kale balinzita, naye ggwe ne bakuleka. 13Ogambanga nti, Oli mwannyinaze ndyoke mbeere bulungi ku lulwo, n�obulamu bwange buleme kubaako kabi, buwone ku lulwo.”
14Ibulaamu bwe yayingira mu Misiri, Abamisiri ne balaba Salaayi nga mukazi mulungi nnyo. 15N�abakungu ba Falaawo bwe baamulaba ne bamutendera Falaawo ne bamutwala mu lubiri lwa Falaawo. 16Ku lwa Salaayi, Falaawo n�ayisa bulungi Ibulaamu. Ibulaamu n�aweebwa endiga, n�ente, n�endogoyi, n�abaweereza abasajja, n�abaweereza abakazi, n�endogoyi enkazi, n�eŋŋamira.
17 Naye Katonda n�aleetera Falaawo n�ennyumba ye endwadde enkambwe olwa Salaayi mukazi wa Ibulaamu. 18Awo Falaawo n�ayita Ibulaamu n�amugamba nti, “Kiki kino ky�onkoze? Lwaki tewantegeeza nti Mukazi wo? 19Lwaki wagamba nti Mwannyoko, ne mmutwala okuba mukazi wange? Kale kaakano mukazi wo wuuno mmutwale mugende.” 20Falaawo n�alagira basajja be ebikwata ku Ibulaamu, ne bamusindiikiriza n�ava mu nsi ne mukazi we ne byonna bye yalina.