1 Ekigambo ne kijjira Yeremiya ekikwata ku Bayudaaya bonna abaali mu nsi y�e Misiri e Migudooli n�e Tapaneese n�e Noofu ne mu nsi ey�e Pasuloosi nga kigamba nti, 2“Bw�ati bw�ayogera Mukama ow�Eggye, Katonda wa Isirayiri nti, Mwalaba ekikangabwa ekinene kye naleeta ku Yerusaalemi ne ku bibuga byonna ebya Yuda. Leero matongo 3olw�ebibi bye baakola. Bankwasa obusungu olw�okwotereza bakatonda abalala obubaane n�okusinza, bo newaakubadde mmwe wadde bajjajjammwe be batamanyangako. 4Emirundi mingi natuma abaddu bange bannabbi, abaabagamba nti, ‘Temukola bintu bino eby�omuzizo bye nkyawa!’ 5Naye tebaawulira wadde okufaayo; tebaalekayo mpisa zaabwe embi wadde okulekayo okwotereza bakatonda abalala obubaane. 6Noolwekyo, obusungu bwange obungi ennyo kyebwava bubabuubuukira; ne buzinda ebibuga bya Yuda n�enguudo za Yerusaalemi era ne bifuuka amatongo, ne leero.
7 “Kale kaakano bw�ati bw�ayogera Mukama ow�Eggye, Katonda wa Isirayiri nti, Lwaki mweretako akabi akanene bwe kati nga musala ku Yuda abasajja n�abakazi, n�abaana abato n�abawere aba Yuda ne mutalekaawo muntu? 8Lwaki munsunguwaza olw�ebyo emikono gyammwe bye gikoze, nga mwotereza bakatonda abalala obubaane e Misiri, gye mwajja okubeera? Mujja kwezikiriza mufuuke eky�omuzizo n�eky�okukolimirwa mu mawanga gonna ag�omu nsi. 9Mwerabidde ebibi bakitammwe ne bakabaka ba Yuda ne bakazi bammwe bye baakola era n�ebibi bye mwakola mmwe ne bakazi bammwe mu nsi ya Yuda ne mu nguudo za Yerusaalemi? 10Naye n�okutuusa leero tebeetoowazizza wadde okutya, wadde okugondera amateeka gange n�ebiragiro bye nabateekerawo mmwe ne bajjajjammwe.
11 “Noolwekyo, bw�ati bw�ayogera Mukama ow�Eggye, Katonda wa Isirayiri nti, Mmaliridde okubazikiriza mmwe ne Yuda yonna. 12Ndiggyawo abaasigalira mu Yuda abaamalirira okugenda e Misiri okusenga eyo. Bonna balizikiririra mu Misiri, balifa ekitala oba enjala. Okuva ku muto okutuuka ku mukulu asingayo balifa era balifuuka ekyenyinyalwa n�eky�okusekererwa era n�okukolimirwa. 13Ndibonereza abo ababeera mu Misiri, bafe ekitala, n�enjala ne kawumpuli, nga bwe nabonereza Yerusaalemi. 14Tewali n�omu ku baasigalawo mu Yuda eyaddukira e Misiri, aliwona oba alisigalawo okudda mu nsi ya Yuda, gye beegomba okudda, tewali aliddayo okuggyako abatono ennyo.”
15 Awo abasajja bonna abaali bamanyi nga bakazi baabwe baali bootereza bakatonda abalala obubaane, n�abakazi abalala abaaliwo, olukuŋŋaana nga lunene n�abantu bonna abaali babeera mu Misiri e Pasuloosi, ne baddamu Yeremiya nga boogera nti, 16“Tetujja kuwulira bubaka bw�oyogedde naffe mu linnya lya Mukama! 17Tujja kukola byonna bye twagambye okukola. Tujja kwotereza kabaka omukazi ow�eggulu obubaane, tuweeyo n�ebiweebwayo ebyokunywa nga bwe twakolanga, ffe ne bakitaffe, ne bakabaka baffe n�abakungu baffe mu bibuga bya Yuda ne mu nguudo z�e Yerusaalemi. Mu biseera ebyo twalina emmere nnyingi era nga tuli bulungi nga tetutuukibwako kabi. 18Naye okuva lwe twalekeraawo okwotereza kabaka omukazi ow�eggulu obubaane, n�okumuwa ekiweebwayo ekyokunywa, tetubadde na kantu konna era tubadde tuzikirira n�ekitala n�enjala.”
19 Abakazi ne bongerako nti, “Bwe twayotereza kabaka omukazi ow�eggulu obubaane ne tumuwa n�ekiweebwayo ekyokunywa, abaami baffe tebaamanya nti twali tumukolera obugaati obuliko ekifaananyi kye ne tumuwa n�ekiweebwayo ekyokunywa?”
20Awo Yeremiya n�agamba abantu bonna, abasajja n�abakazi n�abantu bonna abaali bamuzzeemu nti, 21“Obubaane bwammwe bwe mwayotereza mu bibuga bya Yuda ne mu nguudo za Yerusaalemi, mmwe ne bakitammwe, ne bakabaka bammwe, n�abakungu n�abantu bonna mu nsi, ebyo Mukama si bye yajjukira n�alowoozaako? 22Mukama nga takyayinza kugumiikiriza bikolwa byammwe bibi n�eby�emizizo bye mwakola, ensi yammwe kyeyava efuuka ekikolimo n�ekyenyinyalwa era eteriimu bantu, nga bweri leero. 23Kubanga mwotereza obubaane abalala era ne mukola ebibi mu maaso ga Mukama Katonda ne mutamugondera wadde okugoberera amateeka ge oba ebiragiro bye oba bye yategeeza, emitawaana gibagidde nga kaakano bwe mulabye.”
24 Awo Yeremiya n�agamba abantu bonna, ng�ogasseeko abakazi nti, “Muwulire ekigambo kya Mukama Katonda, abantu mwenna aba Yuda mu Misiri. 25Bw�ati bw�ayogera Mukama ow�Eggye, Katonda wa Isirayiri nti, mmwe ne bakazi bammwe mulaze mu bikolwa byammwe ebyo bye mwasuubiza nti, ‘Tujja kukola nga bwe tweyama okwotereza kabaka omukazi ow�eggulu obubaane era n�okumuwa ekiweebwayo ekyokunywa.’
“Mugende mu maaso, mukole bye mwasuubiza! Mutuukirize obweyamo bwammwe! 26Naye muwulire ekigambo kya Mukama, mmwe Abayudaaya mwenna abali mu Misiri. ‘Ndayira mu linnya lyange ekkulu, bw�ayogera Mukama nti, Tewali n�omu ku abo abaava mu Yuda ababeera mu Misiri, aliddayo okuyita erinnya lyange wadde okulayira nti, Nga Mukama Katonda bw�ali omulamu.’ 27Kubanga mbawaddeyo eri akabi, si lwa bulungi; Abayudaaya abali mu Misiri balimalibwawo n�ekitala n�enjala okutuusa bonna lwe baliggwaawo. 28Abo abaliwona ekitala ne baddayo mu Yuda okuva e Misiri baliba batono nnyo. Olwo abalisigalawo bonna okuva mu Yuda abajja okubeera mu Misiri, balitegeera ekigambo ekirikola, ekyange oba ekyabwe.”
29 “Kano ke kanaabeera akabonero gye muli nti, ‘Ndibabonerereza mu kifo kino,’ bw�ayogera Mukama, ‘Mulyoke mumanye nga okulabula kwange okw�okubabonereza kujja kutuukirira.’ 30Bw�ati bw�ayogera Mukama nti, ‘Ŋŋenda kuwaayo Falaawo Kofera kabaka w�e Misiri eri abalabe be abanoonya okumutta, nga bwe n�awaayo Zeddekiya kabaka wa Yuda eri Nebukadduneeza kabaka w�e Babulooni, omulabe eyamunoonya okumutta.’ ”