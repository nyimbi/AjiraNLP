Pawulo n�abatume ab�obulimba
1 Mbasaba mungumiikirizeeko mu busirusiru bwange obutono, weewaawo mungumiikirize. 2Mbakwatirwa obuggya, obuggya bwa Katonda, kubanga naboogereza omusajja omu, nga muli mbeerera zennyini, ne mbawaayo eri Kristo; 3kyokka neeraliikirira nnyo nga ntya nti Si kulwa nga mulimbibwa nga Kaawa bwe yalimbibwa omusota ne muwaba mu birowoozo byammwe okuva mu bwetoowaze n�obutukuvu obuli mu Kristo. 4Bwe wabaawo omuntu ajja n�ababuulira Yesu omulala gwe tutabuulira, oba ne mufuna omwoyo omulala, gwe mutafunanga, oba ne mubuulirwa Enjiri endala gye mutabuulirwanga, mubigumiikiriza. 5Kubanga ndowooza ng�abatume abakulu ennyo tebalina kye bansinza. 6Kubanga newaakubadde nga siri mumanyirivu mu kwogera, naye si mu kutegeera, wabula mu ngeri yonna twaboolesa ebintu byonna.
7 Oba nasobya bwe netoowaza mulyoke mugulumizibwe, bwe nabuulira Enjiri ya Katonda ey�obwereere? 8Nanyaga ekkanisa endala, kubanga zampeerezanga ensimbi ne nzikozesa nga ndi nammwe ndyoke mbaweereze, 9era bwe nnali nammwe ne mbaako bye neetaaga, ssaazitoowerera muntu yenna kubanga abooluganda abaava e Makedoniya bampanga byonna bye nnali neetaaga, ne neekuuma nnyo obutabazitoowerera mu buli kintu, era nzija kwongera okwekuuma bwe ntyo. 10Ng�amazirna ga Kristo bwe gali mu nze, okwenyumiriza kuno tekujja kuziyizibwa mu nze mu bitundu bya Akaya. 11Lwaki? Olw�okubanga sibaagala? Katonda amanyi nga mbaagala. 12Naye nzija kweyongera okukola nga bwe nkola ndyoke nziggyewo omukisa eri abo abaagala okukozesa omukisa ogwo abaagala okulabika nga ffe mu kwenyumiriza kwabwe. 13Abantu ng�abo batume baabulimba, era bakozi baabukuusa, nga beefuula abatume ba Kristo. 14Naye ekyo tekyewuunyisa, kubanga Setaani yeefuula nga malayika ow�omusana. 15Noolwekyo abamuweereza bwe beefuula ng�abaweereza b�obutuukirivu tekitwewuunyisa. Ku nkomerero bagenda kubonerezebwa ng�ebikolwa byabwe biri.
Okubonaabona kwa Pawulo
16 Nziramu okubagamba nti omuntu yenna aleme kundowooza kuba musirusiru; kyokka ne bwe mundowooza okuba omusirusiru, munsembeze, nange neenyumirizeeko katono. 17Kaakano bye njogera Mukama si yandagidde okubyogera, wabula neeyisa ng�omusirusiru mu buvumu buno obw�okwenyumiriza. 18Naye obanga bano beenyumiriza mu by�omubiri nange ka nneenyumirize. 19Mmwe muli bagezi, kyemuva mugumiikiriza abasirusiru. 20Omuntu yenna bw�abafuula abaddu, oba n�abanyaga, oba n�abalyazaamanya, oba ne yeegulumiza, oba n�abakuba empi, mukigumiikiriza. 21Ekyo kinswaza okukyogera kubanga tubadde banafu mu ekyo. Naye omuntu yenna kye yeewaayo okukola, nga njogera mu busirusiru, nange neewaayo okukikola. 22Bo Baebbulaniya? Nange bwe ndi. Bagamba nti Bayisirayiri? Nange bwe ntyo. Bazzukulu ba Ibulayimu? Nange bwe ndi. 23Bagamba nti Baweereza ba Kristo? Nga njogera ng�agudde eddalu, nze mbasinga; Mbasinga okukola ennyo, era nsibiddwa mu kkomera emirundi mingi okubasinga, n�emirundi gye nkubiddwa mingi okusingawo, era emirundi mingi ne mba kumpi n�okufa. 24Abayudaaya bankuba embooko amakumi asatu mu mwenda ku mirundi egy�enjawulo etaano. 25Nakubwa emiggo emirundi esatu. Omulundi gumu nakubwa amayinja. Emirundi esatu ekyombo kye nalingamu kyamenyeka. Olulala ne nsula era ne nsiiba mu buziba. 26Ntambudde nnyo, era emirundi mingi ne mpona akabi k�omujjuzo gw�emigga, ne mpona n�akabi ak�abanyazi, n�empona ab�eggwanga lyange, era n�Abamawanga abalala. Nayolekera obubenje obw�omu kibuga, ne mpona n�okufiira mu ddungu ne mu muyaga ogw�oku nnyanja, ne mpona n�akabi ak�abantu abeeyita abooluganda; 27mu kukola ennyo ne mu kufuba nga seebaka, mu kulumwa enjala ne mu kufuuyibwa empewo ne mu kubeera obwereere. 28Ebirala bye simenye nga nabyo bikyali awo, neeraliikirira buli lunaku nga ndowooza ku Kkanisa zonna nga bwe ziri. 29Bwe wabaawo anafuye, nange nzigwamu amaanyi, omulala bw�agwa mu kibi, nange njaka munda yange.
30 Naye obanga kiŋŋwanidde okwenyumiriza, ka neenyumirize olw�ebyo ebiraga obunafu bwange! 31Katonda, era Kitaawe wa Mukama waffe Yesu, atenderezebwa emirembe n�emirembe, amanyi nga ssirimba. 32Bwe nnali mu Damasiko, Kabaka Aleta yalagira gavana alagire abakuumi b�ekibuga, nkwatibwe, 33naye ne mpisibwa mu ddirisa, eryali mu kisenge kya bbugwe w�ekibuga, nga ndi mu kisero kye baaleebeesa ku miguwa okuntuusa ebweru wansi, bwe ntyo abo ne mbawona.