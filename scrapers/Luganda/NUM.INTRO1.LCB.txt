Ennyanjula
Ekitabo kino kiyitibwa ekitabo kya Musa, Okubala. Kijjudde ebiwandiiko bingi ebyawandiikibwa abantu abawerako naye ng�omukuŋŋaanya tategeerekeka. Ebiri mu kitabo kino byatandika okukuŋŋaanyizibwa mu kyasa eky�ekkumi n�ebisatu (13) bc, ne bikomekkerezebwa oluvannyuma lw�okuva mu buwaŋŋanguse bw�e Babulooni mu 587 okutuuka 538 bc. Ekitabo kino Okubala, kyogera ku kubalibwa kw�abantu okw�enjawulo. Ebiri mu kitabo kino byonna byabeererawo mu ddungu. Kyogera ne ku bukulembeze bwa Musa mu ddungu ng�aluŋŋamizibwa Katonda. Omulamwa gw�ekitabo kino, be bantu okuba abatukuvu, era abawulize. Kyogera ne ku bwesigwa bwa Katonda eri abantu be newaakubadde nga baalina obunafu mu kutambulira awamu ne Mukama. Kyawulibwamu ebitundu bino: Isirayiri beeteekerateekera okuva e Sinaayi okulaga mu Kanani (Essuula 1–10); Isirayiri bava e Sinaayi okulaga e Kadesibaneya (Essuula 10–12); Isirayiri balwa e Kadesibaneya olw�obujeemu bwabwe (Essuula 13–20); Isirayiri bava e Kadesibaneya okulaga mu nsenyi za Mowaabu (Essuula 20–22); Abayisirayiri balindiririra mu nsenyi za Mowaabu okuyingira mu Kanani (Essuula 22–32); n�ensonga endala ezitali zimu (Essuula 33–36).