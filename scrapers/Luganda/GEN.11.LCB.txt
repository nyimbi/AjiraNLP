Omunaala gwa Babiri
1Ensi yonna yalina olulimi lumu, nga bakozesa ebigambo bye bimu. 2Abantu bwe baava oluuyi olw�ebuvanjuba ne batuuka mu lusenyi nsi ya Sinaali ne babeera omwo.
3 Ne bateesa nti, “Mujje tukole amatoffaali, tugookye bulungi.” Ne baba n�amatoffaali mu kifo ky�amayinja, ne kolaasi mu kifo ky�ettosi. 4Awo ne bagamba nti, “Mujje twezimbire ekibuga, tutuuse omunaala gwakyo ku ggulu; twekolere erinnya, tuleme okusaasaanyizibwa okubuna ensi yonna.”
5 Naye Katonda nakka okulaba ekibuga n�omunaala, abaana b�abantu kye baali bazimba. 6Mukama n�ayogera nti, “Laba, bali omuntu omu, era boogera olulimi lumu! Era eno ntandikwa butandikwa ey�ebyo bye banaakola; era tewali kye banaateesa kukola ekinaabalemerera. 7Mujje, tukke wansi tutabuletabule olulimi lwabwe, baleme kutegeeragana.”
8 Bw�atyo Mukama n�abasaasaanya ne babuna ensi yonna, n�ekibuga kyabwe ne batakimaliriza. 9Ekibuga ekyo erinnya lyakyo kye lyava liyitibwa Babiri, kubanga eyo Mukama gye yatabuliratabulira olulimi lw�ensi yonna. Eyo Mukama gye yabasaasaanyiza okubuna ensi yonna.
Abaana n�abazzukulu ba Seemu
10 Bino bye bifa ku b'olulyo lwa Seemu:
Seemu bwe yali ng�aweza emyaka kikumi, n�azaala Alupakusaadi nga wakayita emyaka ebiri okuva ku mataba. 11Seemu n�amala emyaka ebikumi bitaano nga Alupakusaadi amaze okusaalibwa. N�azaaliramu abaana aboobulenzi n�aboobuwala.
12 Alupakusaadi bwe yaweza emyaka asatu mu etaano n�azaala Seera, 13Alupakusaadi bwe yamala okuzaala Seera n�awangaala emyaka emirala ebikumi bina mu esatu, omwo n�azaaliramu abaana aboobulenzi n�aboobuwala.
14Seera bwe yaweza emyaka amakumi asatu n�azaala Eberi, 15ate Seera n�aweza emyaka emirala ebikumi bina mu asatu ng�amaze okuzaala Eberi, era omwo n�azaaliramu abaana abalala aboobulenzi n�aboobuwala.
16Eberi bwe yaweza emyaka amakumi asatu mu ena n�azaala Peregi. 17Eberi bwe yamala okuzaala Peregi n�awangaala emyaka ebikumi bina mu amakumi asatu, omwo n�azaaliramu abaana abalala aboobulenzi n�aboobuwala.
18Peregi bwe yaweza emyaka amakumi asatu n�azaala Leewo, 19bwe yamala okuzaala Leewo n�awangaala emyaka emirala ebikumi bibiri mu mwenda, n�azaaliramu abaana aboobulenzi n�aboobuwala.
20 Leewo bwe yaweza emyaka amakumi asatu mu ebiri n�azaala Serugi. 21N�awangaala emyaka emirala ebikumi bibiri mu musanvu. Omwo n�azaaliramu abaana aboobulenzi n�aboobuwala.
22 Serugi bwe yaweza emyaka amakumi asatu n�azaala Nakoli, 23bwe yamala okuzaala Nakoli n�awangaala emyaka emirala ebikumi bibiri. Omwo n�azaaliramu abaana aboobulenzi n�aboobuwala.
24 Nakoli bwe yaweza emyaka amakumi abiri mu mwenda n�azaala Teera. 25Bwe yamala okuzaala Teera n�awangaala emyaka emirala kikumi mu kkumi na mwenda, era omwo n�azaaliramu abaana aboobulenzi n�aboobuwala.
26 Teera bwe yaweza emyaka nsanvu, n�azaala Ibulaamu, ne Nakoli ne Kalani.
Obuzaale bwa Ibulaamu
27 Bino bye bifa ku b'olulyo lwa Teera:
Teera ye kitaawe wa Ibulaamu, ne Nakoli ne Kalani; Kalani ye yali kitaawe wa Lutti. 28Kalani yafa nga kitaawe Teera tannafa. Yafiira mu Uli ey�Abakaludaaya mwe yazaalirwa. 29Ibulaamu ne Nakoli ne bawasa; erinnya lya mukazi wa Ibulaamu lyali Salaayi, ate mukazi wa Nakoli nga ye Mirika, muwala wa Kalani, kitaawe wa Mirika ne Isika. 30Salaayi yali mugumba, teyalina mwana.
31 Teera n�atwala Ibulaamu mutabani we Lutti muzzukulu we mutabani wa Kalani, ne Salaayi muka mutabani we Ibulaamu, ne bagenda bonna okuva mu Uli eky�Abakaludaaya okugenda mu nsi ya Kalani; bwe baatuuka mu Kalani, ne babeera omwo.
32 Emyaka gya Teera gyali ebikumi bibiri mu etaano; Teera n�afiira mu Kalani.