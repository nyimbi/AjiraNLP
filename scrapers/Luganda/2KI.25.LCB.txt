1Awo Zeddekiya nga yakafugira emyaka mwenda, Nebukadduneeza kabaka w�e Babulooni n�eggye lye lyonna ne balumba Yerusaalemi ku lunaku olw�ekkumi mu mwezi ogw�ekkumi; ne basiisira ebweru waakyo, ne bakizimbako ebigo okukyetooloola. 2Awo ekibuga ne kizingizibwa okumala emyaka ebiri nga Zeddekiya y�akyali kabaka. 3Ku lunaku olw�omwenda mu mwezi ogwokuna enjala n�eba nnyingi nnyo mu kibuga, abantu ab�omu nsi ne babulwako n�emmere ey�okulya. 4Awo kabaka n�eggye lye lyonna abaali mu kibuga ne bawagula mu bbugwe ekituli, ekiro, ne badduka nga bayita mu mulyango ogwaliraananga ennimiro ya kabaka ne bayita ne ku Bakaludaaya abaali bazingizza ekibuga enjuuyi zonna. 5Naye eggye ly�Abakaludaaya ne bagoberera kabaka, okutuusa lwe bamukwatira mu nsenyi ez�e Yeriko n�eggye lye lyonna ne lisaasaana okumwabulira. 6Ne bawamba kabaka, ne bamuleeta eri kabaka w�e Babulooni e Libula gye yasalirwa omusango. 7Ne battira batabani ba Zeddekiya mu maaso ge, ne bamuggyamu amaaso, ne bamuteeka mu masamba, n�atwalibwa e Babulooni.
Yerusaalemi ne Yeekaalu bisaanyizibwawo
8Awo ku lunaku olw�omusanvu mu mwezi ogwokutaano mu mwaka ogw�ekkumi n�omwenda ogw�obwakabaka bwa Nebukadduneeza, kabaka w�e Babulooni, Nebuzaladaani omuduumizi ow�eggye lya kabaka ery�oku ntikko, ate nga mwami wa kabaka w�e Babulooni n�ajja mu Yerusaalemi. 9N�ayokya yeekaalu ya Mukama, n�olubiri lwa kabaka, n�ennyumba zonna na buli kizimbe ekikulu era nga kya muwendo mu Yerusaalemi. 10Awo eggye lyonna ery�Abakaludaaya nga bakulemberwa omuduumizi ow�eggye ery�oku ntikko, ne bamenya bbugwe wa Yerusaalemi. 11Nebuzaladaani omuduumizi ow�eggye ery�oku ntikko n�atwala abantu bonna abaali basigaddewo mu kibuga, mu buwaŋŋanguse nga basibe, n�abaali baasenga kabaka w�e Babulooni, n�abalala bonna abaali mu kibuga. 12Wabula yalekamu abaali basemberayo ddala obwavu mu nsi eyo, okulabiriranga emizabbibu n�okulimanga.
13Abakaludaaya ne bamenyaamenya empagi ez�ebikomo n�ebyuma ebyawaniriranga ennyanja ey�ekikomo, n�ennyanja ey�ekikomo, ebyali mu yeekaalu ya Mukama, n�ebikomo byamu ne babitwala e Babulooni. 14Era baatwala n�entamu, n�ebisena, n�ebisalako ebisirinza, n�ebijiiko n�ebintu byonna eby�ekikomo ebyakozesebwanga mu yeekaalu. 15Omuduumizi ow�eggye ery�oku ntikko n�atwala n�ebyoterezo wamu n�ebibya ebyali ebya zaabu n�ebyali ebya ffeeza.
16Ekikomo ekyava mu mpagi ebbiri, ne mu nnyanja, ne mu byuma ebyawaniriranga ennyanja ey�ekikomo, Sulemaani bye yakolera yeekaalu ya Mukama, obuzito bwakyo nga tebumanyiddwa. 17Buli mpagi obugulumivu yali mita munaana ne desimoolo emu ne ku mutwe gwayo nga kuliko ekikomo ng�obugulumivu bwakyo mita emu ne desimoolo ssatu, nga kitoneddwatoneddwa n�ebifaananyi n�amakomamawanga ag�ekikomo okukyetooloola. N�empagi eyookubiri yali ekoleddwa mu ngeri y�emu.
18Omuduumizi ow�eggye ery�oku ntikko n�atwala nga basibe: Seraya kabona Asinga obukulu, n�omumyuka we Zeffaniya, n�abaggazi abasatu. 19Era yatwala n�omukungu eyaduumiranga abasajja abalwanyi, n�abakungu abalala bataano abatuulanga ku lukiiko lwa kabaka; era n�atwala n�omuwandiisi omukulu eyavunaanyizibwanga okuyingizanga abantu mu magye mu nsi ya Yuda, n�abasajja abannansi nkaaga abaasangibwa mu kibuga. 20Abo bonna Nebuzaladaani omuduumizi ow�eggye ery�oku ntikko n�abatwalira kabaka w�e Babulooni e Libula. 21Kabaka w�e Babulooni n�abattira eyo e Libula, mu nsi y�e Kamasi.
Bw�atyo Yuda n�atwalibwa mu buwaŋŋanguse nga musibe, okuva mu nsi ye.
22Awo Nebukadduneeza kabaka w�e Babulooni n�alonda Gedaliya mutabani wa Akikamu, muzzukulu wa Safani okuba omukulembeze w�abo abaali basigaddewo mu Yuda. 23Awo abakungu ab�eggye n�abasajja abalala bwe baawulira nga kabaka w�e Babulooni alonze Gedaliya okuba omukulembeze, ne bagenda eri Gedaliya e Mizupa. Abasajja abakungu abo baali Isimayiri mutabani wa Nesaniya, ne Yokanaani mutabani wa Kaleya, ne Seraya mutabani wa Tanukumesi Omunetofa, ne Yaazaniya mutabani w�Omumaakasi. 24Gedaliya n�abalayirira bo n�abasajja baabwe n�abagamba nti, “Temutya bakungu Bakaludaaya, naye mutereere mu nsi muweereze kabaka w�e Babulooni kale ebintu byonna binaabagendera bulungi.”
25Naye mu mwezi ogw�omusanvu, Isimayiri mutabani wa Nesaniya, muzzukulu wa Erisaama ow�olulyo olulangira n�ajja n�abasajja kkumi, n�alumba Gedaliya era n�amutta, awamu n�Abayudaaya; n�Abakaludaaya abaali awamu naye e Mizupa nabo n�abatta. 26Awo abantu bonna okuviira ddala ku wawansi okutuukira ddala ku w�eddaala erya waggulu, n�abamaggye abakulu bonna, ne baddukira e Misiri, nga batidde Abakaludaaya.
Yekoyakini Ateebwa
27Awo Yekoyakini kabaka wa Yuda nga yakamala emyaka amakumi asatu mu musanvu mu buwaŋŋanguse mu busibe, nga Evirumerodaki kyajje afuuke kabaka w�e Babulooni, Evirumerodaki n�ata Yekoyakini kabaka wa Yuda okuva mu kkomera ku lunaku olw�amakumi abiri mu omusanvu mu mwezi ogw�ekkumi n�ebiri. 28N�ayogera naye ebigambo ebyekisa, n�amuwa n�ekitiibwa ekya waggulu okusinga ne bakabaka abalala abaali awamu naye mu buwaŋŋanguse mu busibe e Babulooni. 29Awo Yekoyakini n�aggyamu ebyambalo bye eby�ekkomera n�aliiranga wamu ne kabaka w�e Babulooni ku mmeeza ya kabaka ennaku zonna ez�obulamu bwe. 30Kabaka n�awanga Yekoyakini omugabo ogwa buli lunaku ennaku zonna ez�obulamu bwe.