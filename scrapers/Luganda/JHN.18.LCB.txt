Yesu Akwatibwa
1 Awo Yesu bwe yamala okwogera ebyo n�afuluma n�abayigirizwa be, ne balaga emitala w�akagga Kidulooni. Mu kifo ekyo mwalimu ennimiro y�emizeeyituuni, Yesu n�abayigirizwa be ne bayingira omwo.
2 Yuda, eyamulyamu olukwe, ekifo ekyo yali akimanyi, kubanga Yesu yagendangayo emirundi mingi ng�ali n�abayigirizwa be. 3Awo Yuda n�ajja mu kifo ekyo ng�ali n�ekibinja ky�abaserikale, n�abaweereza ba Bakabona abakulu n�ab�Abafalisaayo. Bajja nga balina ettaala n�emimuli n�ebyokulwanyisa.
4 Yesu bwe yamanya byonna ebyali bigenda okumubaako, n�avaayo n�ababuuza nti, “Munoonya ani?” 5Ne baddamu nti, “Tunoonya Yesu Omunnazaaleesi.” Yesu n�abaddamu nti, “Ye Nze,” Yuda, eyamulyamu olukwe, yali ayimiridde nabo. 6Yesu bwe yabagamba nti, “Ye Nze” ne badda emabega ne bagwa wansi. 7Yesu n�ababuuza omulundi ogwokubiri nti, “Munoonya ani?” Ne baddamu nti, “Yesu Omunnazaaleesi.” 8Yesu n�abaddamu nti, “Mbabuulidde nti, Ye Nze. Kale obanga munoonya Nze, bano mubaleke bagende.” 9Yakola kino, ekyawandiikibwa kiryoke kituukirire ekigamba nti, “Abo be wampa saabuzaako n�omu.”
10 Awo Simooni Peetero, eyalina ekitala, n�akisowolayo, n�atema omuddu wa Kabona Asinga Obukulu n�amusalako okutu okwa ddyo. Erinnya ly�omuddu oyo nga ye Maluko. 11Yesu n�alagira Peetero nti, “Zza ekitala mu kiraato kyakyo. Ekikompe Kitange ky�ampadde, siikinywe?”
12 Awo ekibinja ky�abaserikale n�omuduumizi waabwe n�abaweereza b�Abayudaaya, ne bakwata Yesu ne bamusiba. 13Ne bamutwala ewa Ana, eyali mukoddomi wa Kayaafa, Kabona Asinga Obukulu mu mwaka ogwo. 14Kayaafa oyo, y�oli eyawa Abayudaaya amagezi nti, “Kirungi omuntu omu afiirire bonna.”
Peetero Yeegaana Yesu Omulundi Ogusooka
15 Simooni Peetero n�omuyigirizwa omulala eyali amanyiddwa Kabona Asinga Obukulu, ne bagoberera Yesu. Omuyigirizwa oyo eyali amanyiddwa n�agoberera Yesu mu luggya lwa Kabona Asinga Obukulu, 16nga Peetero ye ayimiridde wabweru ku mulyango; omuyigirizwa oyo omulala bwe yayogera n�omuggazi w�oluggi n�ayingiza Peetero.
17 Omuwala omuggazi n�abuuza Peetero nti, “Naawe oli omu ku bayigirizwa b�omuntu oyo?” Peetero n�addamu nti, “Nedda.” 18Obudde bwali bwa mpewo, abaddu n�abaweereza baali bakumye omuliro nga boota, ne Peetero naye ng�ayimiridde nabo ng�ayota omuliro.
Kabona Asinga Obukulu Abuuza Yesu Ebibuuzo
19Awo Ana eyaliko Kabona Asinga Obukulu n�abuuza Yesu ebifa ku bayigirizwa be ne ku kuyigiriza kwe. 20Yesu n�amuddamu nti, “Nayogeranga lwatu eri ensi, bulijjo n�ayigirizanga mu makuŋŋaaniro ne mu Yeekaalu, Abayudaaya bonna mwe bakuŋŋaanira, soogeranga kintu na kimu mu kyama. 21Lwaki obuuza Nze? Buuza abo abaawuliranga bye njogera. Bamanyi bye nnaayogera.”
22 Yesu bwe yayogera ekyo omu ku baweereza eyali ayimiridde awo n�amukuba oluyi n�amugamba nti, “Oddamu otyo Kabona Asinga Obukulu?” 23Yesu n�amuddamu nti, “Obanga njogedde bubi kinnumirize ekibi, naye obanga kirungi, kale onkubira ki?” 24Awo Ana n�aweereza Yesu nga musibe eri Kayaafa Kabona Asinga Obukulu.
Peetero Yeeyongera Okwegaana Yesu.
25 Mu kiseera ekyo Simooni Peetero yali ayimiridde ng�ayota omuliro. Ne bamubuuza nti, “Naawe oli omu ku bayigirizwa ba Yesu?” N�abaddamu nti, “Nedda.” 26Awo omu ku baddu ba Kabona Asinga Obukulu, muganda w�oyo Peetero gwe yasalako okutu, n�amubuuza nti, “Saakulabye naye mu nnimiro?” 27Peetero n�addamu okwegaana. Amangwago enkoko n�ekookolima.
Yesu mu maaso ga Piraato
28 Awo Abayudaaya ne baggya Yesu ewa Kayaafa ne bamutwala mu lubiri lwa gavana Omuruumi. Obudde bwali bwakakya, ne batayingira mu lubiri baleme okusobya omukolo ogw�okwetukuza, si kulwa nga basubwa okulya Embaga y�Okuyitako. 29Awo Piraato n�afuluma ebweru gye baali n�ababuuza nti, “Musango ki gwe muvunaana omuntu ono?” 30Ne bamuddamu nti, “Singa yali tazizza musango tetwandimuleese gy�oli.”
31Piraato kyeyava abagamba nti, “Kale mmwe mumutwale mumusalire omusango okusinziira mu mateeka gammwe.” Ne bamuddamu nti, “Ffe tetukkiriza kutta muntu yenna.”
32 Kino ne kituukiriza ebyo Yesu bye yayogera ku nfa gye yali agenda okufaamu.
33 Awo Piraato n�addayo mu lubiri n�ayita Yesu. N�amubuuza nti, “Ggwe Kabaka w�Abayudaaya?”
34 Yesu n�addamu nti, “Ekyo okyogedde ku bubwo oba balala be bakubuulidde ebinfaako?”
35 Piraato n�amubuuza nti, “Nze ndi Muyudaaya? Abantu bo ne Kabona Asinga Obukulu be bakundeetedde. Okoze ki?”
36 Yesu n�addamu nti, “Obwakabaka bwange si bwa mu nsi muno. Singa bubadde bwa mu nsi eno abaweereza bange bandirwanye ne siweebwayo mu Bayudaaya. Naye obwakabaka bwange si bwa mu nsi muno.”
37 Piraato n�amubuuza nti, “Kwe kugamba oli kabaka?” Yesu n�amuddamu nti, “Okyogedde nti ndi kabaka. Ekyo kye nnazaalirwa era kye kyandeeta mu nsi, ntegeeze amazima. Era abo bonna abaagala amazima bawulira eddoboozi lyange.” 38Piraato n�amubuuza nti, “Amazima kye ki?” Piraato bwe yamala okwogera bw�atyo n�afuluma ebweru eri Abayudaaya n�abagamba nti, “Omuntu ono talina musango. 39Naye ku buli mbaga ejjuukirirwako Okuyitako mulina empisa, onkusaba mbateere omusibe omu. Kale mwagala mbateere Kabaka w�Abayudaaya?”
40 Bonna kyebaava baleekaanira waggulu nga bagamba nti, “Nedda, si oyo, wabula tuteere Balaba.” Balaba oyo yali munyazi.