Okuyitibwa kwa Ezeekyeri
1 N�aŋŋamba nti “Omwana w�omuntu, yimirira njogere naawe.” 2Awo bwe yali ng�akyayogera nange, Omwoyo nanzikako n�annyimusa, ne mpulira ng�ayogera nange.
3 N�ayogera nti, “Omwana w�omuntu, nkutuma eri Abayisirayiri, eri eggwanga ejeemu eryanjeemera, era bo ne bajjajjaabwe banjeemera okuva edda n�okutuusa olunaku lwa leero. 4Abantu be nkutumamu bakakanyavu era bakozi ba bibi. Bategeeze nti, ‘Bw�ati bw�ayogera Mukama Katonda nti,’ 5Oba banaawuliriza oba tebaawulirize, kubanga nnyumba njeemu, balimanya nga mu bo musituseemu nnabbi. 6Kaakano ggwe omwana w�omuntu, tobatya newaakubadde ebigambo bye banaayogera, newaakubadde emyeramannyo n�amaggwa nga bikwetoolodde, era ng�obeera wakati mu njaba ez�obusagwa. Totya bigambo bye banaayogera newaakubadde okutekemuka kubanga nnyumba njeemu. 7Oteekwa okubategeeza ebigambo byange, oba banaawuliriza oba tebaawulirize, kubanga bajeemu. 8Naye ggwe omwana w�omuntu wuliriza kye nkugamba. Tojeema ng�ennyumba eyo bwe yanjeemera. Yasamya akamwa ko olye bye nkuwa.”
9 Awo ne ntunula, ne ndaba omukono nga gugoloddwa gye ndi, mu gwo nga mulimu omuzingo gw�ekitabo. 10N�agwanjuluriza mu maaso gange, munda nga muwandiikibbwamu ne kungulu nga kuwandiikibbwako ebigambo eby�okukungubaga n�okukuba ebiwoobe, n�okukaaba.