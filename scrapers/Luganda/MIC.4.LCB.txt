Obufuzi bwa Mukama eri Amawanga Gonna
1 Mu nnaku ez�oluvannyuma
olusozi lw�ennyumba ya Mukama luligulumizibwa
okusinga ensozi zonna;
lulisitulibwa waggulu okusukkuluma ku busozi,
era abantu balisimba ennyiriri nga balaga gye luli.
2 Amawanga mangi galiragayo ne googera nti,
“Mujje twambuke ku lusozi lwa Mukama,
mu nnyumba ya Katonda wa Yakobo.
Alituyigiriza by�ayagala
tulyoke tutambulire mu makubo ge.”
Alisinziira mu Sayuuni okuwa abantu etteeka lye,
n�ekigambo kya Mukama kiriva mu Yerusaalemi.
3 Aliramula amawanga
atereeze ensonga wakati w�amawanga gakirimaanyi ag�ewala.
Baliddira ebitala byabwe ne babiweesaamu enkumbi,
n�amafumu gaabwe ne bagaweesaamu ebiwabyo.
Eggwanga teririyimusa kitala ku ggwanga linnaalyo,
so tebalyetegeka kulwana ntalo nate.
4 Buli muntu aliba mu ddembe wansi w�omuzabbibu gwe
ne mu mutiini gwe.
Tewalibaawo abatiisa
kubanga akamwa ka Mukama Ayinzabyonna ke kakyogedde.
5 Newaakubadde nga amawanga gonna
galigoberera bakatonda baago,
naye ffe tunaatambuliranga mu linnya lya Mukama
Katonda waffe emirembe n�emirembe.
Isirayiri ewona Obusibe
6 “Ku lunaku olwo,” bw�ayogera Mukama,
“Ndikuŋŋaanya abalema,
n�abo abaawaŋŋangusibwa
n�abo abali mu nnaku.
7 Abalema ndibafuula abalonde,
n�abo be nagoba, mbafuule eggwanga ery�amaanyi.
Mukama alibafugira mu Lusozi Sayuuni
okuva ku lunaku olwo okutuusa emirembe gyonna.
8 Ggwe omunaala oguyimirirwamu okulabirira endiga,
ggwe ekigo eky�amaanyi ekya Muwala wa Sayuuni,
ekitiibwa kyo eky�edda kirikuddira,
n�obwakabaka ne bukomawo eri Muwala wa Sayuuni.”
9 Naye kaakano kiki ekibakaabya ennyo bwe mutyo?
Temulina kabaka abakulembera?
Omuwi w�amagezi wammwe yafa,
ennaku eryoke ebakwate ng�omukazi alumwa okuzaala?
10 Lumwa, weenyoole ggwe Omuwala wa Sayuuni
ng�omukazi alumwa okuzaala.
Kubanga kaakano oteekwa okuva mu kibuga
ogende obeere ku ttale.
Mulitwalibwa mu buwaŋŋanguse mu Babulooni,
era eyo gye ndibalokolera.
Ndibanunulira eyo
okuva mu mukono gw�omulabe.
11 Kyokka kaakano amawanga mangi
gakuŋŋaanye okubalwanyisa.
Boogera nti, Ayonoonebwe,
n�amaaso gaffe geelolere Sayuuni.
12 Naye tebamanyi
birowoozo bya Mukama;
tebategeera kuteesa kwe;
oyo akuŋŋaanya abalabe be ng�ebisusunku by�eŋŋaano bwe bikuŋŋaanyizibwa mu gguuliro.
13 “Golokoka otandike okusa ggwe Omuwala wa Sayuuni,
kubanga ejjembe lyo ndirifuula ekyuma;
ndikuwa ebigere eby�ekyuma eky�ekikomo
era olibetenta amawanga mangi.”
Amagoba gaabwe n�ebintu byabwe bye bafunye mu makubo amakyamu olibiwaayo eri Mukama,
n�obugagga bwabwe n�obuwaayo eri Mukama w�ensi zonna.