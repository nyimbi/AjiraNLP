1 Ndi kimuli kya looza ekya Saloni,
eddanga ery�omu biwonvu.
Owoomukwano
2Ng�eddanga mu maggwa,
gwe njagala ennyo bw�ali bw�atyo mu baweereza abakazi.
Omwagalwa
3 Ng�omucungwa mu miti egy�omu kibira,
aŋŋanza bw�ali bw�atyo mu bavubuka.
Neesiima okutuula mu kisiikirize kye,
n�ekibala kye kimpomera.
4 Yantwala ku kijjulo,
n�okwagala kwe ne ku mmaamira.
5 Munzizeemu amaanyi n�ezabbibu enkalu,
mumbuddeebudde n�emicungwa
kubanga okwagala kunzirisizza.
6 Omukono gwe ogwa kkono guli wansi wa mutwe gwange,
n�omukono gwe ogwa ddyo gumpambatira.
7 Mmwe abawala ba Yerusaalemi, mbakuutira,
ng�empeewo n�enjaza ez�omu ttale,
temusisimula newaakubadde okuzuukusa okwagala
okutuusa nga kweyagalidde.
8 Wuliriza omwagalwa wange,
Laba, ajja
ng�abuukirabuukira ku nsozi,
ng�azinira ku busozi.
9 Omwagalwa wange ali ng�empeewo oba ennangaazi ento.
Laba ayimiridde emabega w�olukomera lwaffe,
Alingiza mu madirisa,
alabikira mu mulimu ogulukibwa ogw�omu ddirisa.
10Omwagalwa wange yaŋŋamba nti,
“Golokoka, Owoomukwano,
omulungi wange, ojje tugende,
11kubanga laba ttoggo aweddeko,
n�enkuba eweddeyo.
12Ebimuli bimulisizza,
n�ebiro eby�okuyimba bituuse,
era n�okukaaba kw�amayiba
kuwulirwa mu nsi.
13 Omutiini gubala ettiini zaagwo,
n�emizabbibu gimulisizza ne gibunya akawoowo kaagyo.
Golokoka Owoomukwano,
omulungi wange ojje tugende.”
14 Ggwe ejjiba lyange, eribeera mu njatika ez�omu njazi,
mu bwekwekero obw�amayinja,
ndaga amaaso go,
ka mpulire eddoboozi lyo,
kubanga eddoboozi lyo ddungi nnyo,
n�amaaso go gasanyusa.
15 Tukwatire ebibe,
obube obutono,
obwonoona ennimiro ez�emizabbibu,
kubanga ennimiro zaffe ez�emizabbibu zimulisizza.
Omwagalwa
16 Muganzi wange, wange nzekka, era nange ndi wuwe;
aliisiza ekisibo kye mu malanga,
17 okutuusa obudde nga bukedde
n�ebisiikirize nga biddukidde ddala;
okyuke omwagalwa wange obe ng�empeewo
oba ennangaazi ento ku busozi obw�e Beseri.