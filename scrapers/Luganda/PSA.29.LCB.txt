Zabbuli ya Dawudi
1 Mutendereze Mukama, mmwe abaana b�ab�amaanyi.
Mutendereze Mukama n�ekitiibwa n�amaanyi.
2 Mutendereze Mukama n�ekitiibwa ekisaanira erinnya lye;
musinze Mukama mu kitiibwa eky�obutukuvu bwe.
3 Eddoboozi lya Mukama liwulirwa ku mazzi;
Katonda ow�ekitiibwa abwatuka,
n�eddoboozi lye ne liwulirwa ku mazzi amangi.
4 Eddoboozi lya Mukama ly�amaanyi;
eddoboozi lya Mukama lijjudde ekitiibwa.
5 Eddoboozi lya Mukama limenya emivule;
Mukama amenyaamenya emivule gya Lebanooni.
6 Aleetera Lebanooni okubuukabuuka ng�akayana,
ne Siriyoni ng�ennyana y�embogo.
7 Eddoboozi lya Mukama
libwatukira mu kumyansa.
8 Eddoboozi lya Mukama likankanya eddungu;
Mukama akankanya eddungu lya Kadesi.
9 Eddoboozi lya Mukama linyoolanyoola emivule,
n�emiti mu bibira ne gitasigalako makoola.
Mu Yeekaalu ye, abantu bonna boogerera waggulu nti, “Ekitiibwa kibe eri Mukama!”
10 Mukama atuula waggulu w�amataba ku ntebe ye ey�obwakabaka.
Mukama ye Kabaka afuga emirembe gyonna.
11 Mukama awa abantu be amaanyi;
Mukama awa abantu be emirembe.