Okuggyibwa mu kufa n�okufuulibwa abalamu
1 Edda mwali mufiiridde mu byonoono byammwe ne mu bibi byammwe. 2Ebyo bye mwatambulirangamu ng�emirembe egy�ensi bwe giri, nga mufugibwa omwoyo ogw�omukulu w�obuyinza obw�omu bbanga, omwoyo ogwa Setaani, ogufuga abajeemu bonna. 3Edda naffe twatambuliranga mu kwegomba kw�emibiri gyaffe, nga tukola ebyo ebyegombebwanga omubiri n�ebirowoozo. Era okufaanana ng�abantu abalala bonna, naffe mu buzaaliranwa twali baakubonerezebwa ng�abalala bonna. 4Kyokka olw�okwagala kwe okungi, n�ekisa kye ekingi, 5ne bwe twali nga tufiiridde mu bibi byaffe, yatufuula abalamu awamu ne Kristo. Mwalokolebwa lwa kisa. 6Katonda yatuzuukiriza wamu ne Kristo okuva mu kufa ne tufuna obulamu, era atutuuzizza mu bifo eby�omu ggulu, okumpi ne Kristo Yesu. 7Ekyo Katonda yakikola alyoke alage, mu mirembe egigenda okujja, ekisa kye ekingi kye yatukwatirwa mu Kristo Yesu. 8Mwalokolebwa lwa kisa olw�okukkiriza. Tekwava mu mmwe, wabula kirabo kya Katonda. 9Tekwatuweebwa lwa bikolwa byaffe; noolwekyo omuntu yenna aleme okwenyumirizanga. 10Tuli mulimu gwa Katonda, abaatondebwa mu Kristo Yesu, okukolanga ebikolwa ebirungi, nga Katonda bwe yatuteekerateekera.
11 Noolwekyo mujjukire, ng�edda mmwe abaali Abaamawanga mu mubiri, abaayitibwanga abatali bakomole abo abeeyita abaakomolebwa, kyokka nga baakomolebwa mu mubiri na ngalo z�abantu, 12nga mu biro biri temwamanya Kristo. Temwabalirwa mu ggwanga lya Isirayiri, era ng�Abaamawanga, temwalina mugabo mu ndagaano ya Katonda ey�ekisuubizo. Mwali wala ne Katonda, nga n�essuubi temulina. 13Naye kaakano mu Kristo Yesu, mmwe abaali ewala mwasembezebwa olw�omusaayi gwa Kristo.
14 Kristo gy�emirembe gyaffe, oyo eyatufuula ffe Abayudaaya nammwe Abaamawanga, okuba omuntu omu, ng�amenyeewo ekisenge ekya wakati eky�obulabe, ekyatwawulanga. 15Yadibya n�etteeka mu mateeka, alyoke yeetondemu omuntu omuggya ava mu babiri, ng�aleeta emirembe, 16alyoke atabaganye ababiri okufuuka omubiri gumu eri Katonda olw�omusaalaba, bwe yazikiririza obulabe ku gwo. 17Yajja okubuulira emirembe abo abaali ewala ne Katonda, n�abo abaali okumpi naye. 18Ku bw�oyo Kristo ffenna tuyita mu Mwoyo omu okutuuka eri Kitaffe.
19 Noolwekyo temukyali baamawanga oba abagwira, wabula muli ba kika kimu n�abatukuvu, abantu ba Katonda, era muli ba mu nnyumba ya Katonda. 20Mwazimbibwa ku musingi ogw�abatume ne bannabbi, nga Kristo Yesu ly�ejjinja ekkulu ery�oku nsonda. 21Mu oyo ffenna tuzimbibwa wamu ne tugattibwa wamu ne tubeera essinzizo ettukuvu mu Mukama waffe. 22Era nammwe mwazimbibwa wamu mu kizimbe ekyo Kristo ky�azimbye okubeeranga ekifo Omwoyo wa Katonda mwabeera.