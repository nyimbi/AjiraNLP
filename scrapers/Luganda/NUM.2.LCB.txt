Abakulembeze n�Ensiisira z�Ebika Byabwe
1Awo Mukama Katonda n�agamba Musa ne Alooni nti, 2“Abaana ba Isirayiri banaasiisiranga okwebungulula Eweema ya Mukama ey�Okukuŋŋaanirangamu, nga bagyesuddeko akabanga naye nga bagyolekedde. Buli musajja anaawanikanga ebendera ye n�ebendera z�empya za bajjajjaabwe.”
3 Ebibinja by�olusiisira lwa Yuda binaasiisiranga ku ludda olw�enjuba gy�eva ne basimba awo ebendera yaabwe. Omukulembeze w�abantu ba Yuda ye Nakusoni mutabani wa Amminadaabu. 4Mu kibinja kye nga mulimu abaabalibwa emitwalo musanvu mu enkumi nnya mu lukaaga (74,600).
5 Ab�ekika kya Isakaali be banaasiisiranga okuliraana Yuda. Omukulembeze w�abantu ba Isakaali ye Nesaneri mutabani wa Zuwaali. 6Abaabalibwa mu kibinja kye baali emitwalo etaano mu enkumi nnya mu ebikumi bina (54,400).
7 Ekika kya Zebbulooni kye kinaddangako. Omukulembeze w�abantu ba Zebbulooni ye Eriyaabu mutabani wa Keroni. 8Abaabalibwa mu kibinja kye baali emitwalo etaano mu kasanvu mu ebikumi bina (57,400).
9 Abasajja bonna abaali mu lusiisira lwa Yuda abaabalibwa ng�ebibinja by�amaggye gaabwe bwe byali baali emitwalo kkumi na munaana mu kakaaga mu ebikumi bina (186,400). Be banaakulemberanga.
10 Ku ludda olw�obukiikaddyo ebibinja eby�amaggye g�omu kika kya Lewubeeni gye banaasiisiranga, nga basimbye eyo n�ebendera yaabwe. Omukulembeze w�abantu ba Lewubeeni ye Erizuuli mutabani wa Sedewuli. 11Abaabalibwa mu kibinja kye baali emitwalo ena mu kakaaga mu ebikumi bitaano (46,500).
12 Ab�ekika kya Simyoni be banaabaddiriranga. Omukulembeze w�abantu ba Simyoni ye Serumiyeeri mutabani wa Zulisadaayi. 13Abaabalibwa mu kibinja kye baali emitwalo etaano mu kenda mu ebikumi bisatu (59,300).
14 Ab�ekika kya Gaadi be banaddangako. Omukulembeze w�abantu ba Gaadi ye Eriyasaafu mutabani wa Deweri. 15Abaabalibwa mu kibinja kye baali emitwalo ena mu enkumi ttaano mu lukaaga mu amakumi ataano (45,650).
16 Abasajja bonna okugatta awamu abaali mu lusiisira lwa Lewubeeni abaabalibwa, ng�ebibinja by�amaggye gaabwe bwe byali, baali emitwalo kkumi n�ettaano mu lukumi mu ebikumi bina mu amakumi ataano (151,450). Be banaabanga abookubiri okusitula ng�olugendo lutuuse.
17 Eweema ya Mukama ey�Okukuŋŋaanirangamu eneesitulwanga ng�olugendo lutuuse nga yeebunguluddwa olusiisira lw�Abaleevi, ng�eri mu makkati g�ensiisira endala zonna. Banaasitulanga okutambula nga baddiriragana ng�enteekateeka y�ensiisira zaabwe bw�eri, buli musajja ng�agenda n�ebendera ye.
18 Ku ludda olw�ebugwanjuba y�eneebeeranga olusiisira lw�ebibinja bya Efulayimu nga bakutte n�ebendera zaabwe. Omukulembeze w�abantu ba Efulayimu ye Erisaama mutabani wa Ammikudi. 19Ab�omu kibinja kye abaabalibwa baali emitwalo ena mu ebikumi bitaano (40,500).
20 Ekika kya Manase kye kinaddangako. Omukulembeze w�abantu ba Manase ye Gamalyeri mutabani wa Pedazuuli. 21Ab�omu kibinja kye abaabalibwa baali emitwalo esatu mu enkumi bbiri mu ebikumi bibiri (32,200).
22 Ekika kya Benyamini ne kiddako. Omukulembeze w�abantu ba Benyamini ye Abidaani mutabani wa Gidyoni. 23Ab�omu kibinja kye abaabalibwa baali emitwalo esatu mu enkumi ttaano mu ebikumi bina (35,400).
24 Okugatta awamu abasajja bonna abaali mu lusiisira lwa Efulayimu abaabalibwa ng�ebibinja byabwe bwe byali baali emitwalo kkumi mu kanaana mu kikumi (108,100). Bano be banaabanga abookusatu okusitula ng�olugendo lutuuse.
25 Ku ludda olw�obukiikakkono y�eneebeeranga olusiisira lw�ebibinja bya Ddaani n�ebendera yaabwe. Omukulembeze w�abantu ba Ddaani ye Akiyezeeri mutabani wa Amisadaayi. 26Ab�omu kibinja kye abaabalibwa baali emitwalo mukaaga mu enkumi bbiri mu lusanvu (62,700).
27 Ab�ekika kya Aseri be banaasiisiranga okubaddirira. Omukulembeze w�abantu ba Aseri ye Pagiyeeri mutabani wa Okulaani. 28Ab�omu kibinja kye abaabalibwa baali emitwalo ena mu lukumi mu ebikumi bitaano (41,500).
29 Ab�ekika kya Nafutaali be banaddangako. Omukulembeze w�abantu ba Nafutaali ye Akira mutabani wa Enani. 30Ab�omu kibinja kye abaabalibwa baali emitwalo etaano mu enkumi ssatu mu ebikumi bina (53,400).
31 Okugatta awamu abasajja bonna abaali mu lusiisira lwa Ddaani baali emitwalo kkumi n�ettaano mu kasanvu mu lukaaga (157,600). Abo be banaasembangayo okusitula ng�olugendo lutuuse, ng�ebendera zaabwe bwe ziri.
32 Abo be baana ba Isirayiri abaabalibwa ng�empya zaabwe bwe zaali. Okugatta abaali mu nsiisira bonna ng�ebibinja byabwe bwe byali, baawera emitwalo nkaaga mu enkumi ssatu mu ebikumi bitaano mu amakumi ataano (603,550). 33Naye abaana ba Isirayiri bwe baali babalibwa, Abaleevi bo tebaabalibwa, kubanga bw�atyo Mukama bwe yalagira Musa.
34 Abaana ba Isirayiri bwe batyo ne bakola ebyo byonna Mukama Katonda bye yalagira Musa. Bwe batyo bwe baasiisiranga ensiisira zaabwe ng�ebendera zaabwe bwe zaali, era bwe batyo bwe baasitulanga okutambula buli bantu mu bika byabwe ne mu mpya za bajjajjaabwe.