Yeremiya Abuulira mu Yeekaalu
1Kino kye kigambo ekyajjira Yeremiya okuva eri Mukama. 2Yimirira ku mulyango gw�ennyumba ya Mukama otegeeze abantu obubaka buno.
Muwuliriza ekigambo kya Mukama, mmwe mwenna abantu ba Yuda abayita mu miryango gino okusinza Mukama. 3Bw�ati bw�ayogera Mukama ow�Eggye, Katonda wa Isirayiri nti, “Mulongoose amakubo gammwe n�ebikolwa byammwe, nange ndibalekera ekifo kino ne mubeeramu. 4Teweesiga bigambo bino ebibuzaabuza ne mwogera nti, ‘Eno ye yeekaalu ya Mukama, yeekaalu ya Mukama, yeekaalu ya Mukama!’ 5Kubanga bwe munaalongoosezanga ddala amakubo gammwe n�ebikolwa byammwe; era bwe munaalaganga obwenkanya eri omuntu ne munne, 6ne mulekayo okunyigiriza omugwira, ne mulekwa, ne nnamwandu, ne mulekayo n�okutta abataliiko musango mu kifo ekyo, era ne mutasinza bakatonda abalala okwereetera emisango mmwe bennyini, 7kale ndibatuuza mu kifo ekyo mu nsi gye nawa bajjajjammwe ebeere yammwe emirembe n�emirembe. 8Kale laba, mwesiga ebigambo ebitaliimu, ebitagasa.
9 “Munabba ne mutta, ne mukola obwenzi ne mulayira eby�obulimba, ne mwoteza obubaane eri Baali, ne mutambula okugoberera bakatonda abalala be mutamanyanga; 10ne mulyoka mujja ne muyimirira mu maaso gange mu nnyumba eno, eyitibwa Erinnya lyange, ne mugamba nti, ‘Tuli bulungi, tuli bulungi,’ ne mulyoka mukola eby�emizizo byonna? 11Mulowooza nti ennyumba eno eyitibwa ennyumba yange, mpuku y�abanyazi? Laba, nze kennyini nkirabye,” bw�ayogera Mukama.
12 “Mugende kaakano mu kifo kyange ekyali e Siiro ekifo gye nasooka okuteeka essinzizo ly�erinnya lyange, mulabe kye nakikola olw�ekibi ky�abantu bange Isirayiri. 13Bw�ati bw�ayogera Mukama nti, Bwe mwali mukola ebintu bino byonna, nayogera nammwe emirundi mingi naye ne mutampulira; nabakoowoola ne mutampitaba. 14Noolwekyo, ekyo kye nakola e Siiro nzija kukikola kaakano ku nnyumba eyitibwa Erinnya lyange, era gye mwesiga, era n�ebifo bye nabawa mmwe ne bakitammwe. 15Ndibagoba ne mu maaso gange, nga bwe nagoba baganda bammwe bonna, ezzadde lya Efulayimu lyonna.
16 “Noolwekyo tosabira bantu abo wadde okubegayiririra newaakubadde okubasabira oba okubawolereza, kubanga siikuwulire. 17Tolaba bye bakola mu bibuga bya Yuda era ne mu nguudo za Yerusaalemi? 18Abaana balonda enku, bakitaabwe ne bakuma omuliro, olwo abakazi ne bakanda eŋŋaano ne bakolera kabaka w�eggulu omukazi emigaati. Bafuka ekiweebwayo ekyokunywa eri bakatonda abalala okunkwasa obusungu. 19Naye nze gwe balumya?” bw�ayogera Mukama. “Tebeerumya bokka, ne beeswazaswaza?”
20 Noolwekyo bw�atyo bw�ayogera Mukama nti, “Laba obusungu bwange n�ekiruyi kyange bijja kufukibwa ku kifo kino, ku bantu ne ku nsolo, ku miti egy�omu ttale era ne ku bibala eby�omu ttaka; bujja kubuubuuka era tebujja kukoma.”
Okugaana Okuwulira Bannabbi
21 “Bw�ati bw�ayogera Mukama ow�Eggye, Katonda wa Isirayiri nti, Mugatte ebiweebwayo byammwe ebyokebwa ku ssaddaaka zammwe, ennyama mugyeriire. 22Kubanga ku lunaku lwe nabaggya mu Misiri saayogera eri bakitammwe wadde okubalagira ebikwata ku biweebwayo ebyokebwa wadde ssaddaaka. 23Naye etteeka lino lye nabawa ligamba nti, ‘Muŋŋondere, nange nnaabeera Katonda wammwe, nammwe munaabeera bantu bange. Mutambulire mu makubo gonna ge mbalagira, mulyoke mubeere bulungi.’ 24Naye tebampulira wadde okunzisaako omwoyo, wabula bagoberera okuteesa kw�emitima gyabwe egijjudde ebibi. Badda emabega so tebaalaga mu maaso. 25Okuva mu biseera bajjajjammwe bye baaviiramu e Misiri okutuusa kaakano, mbadde mpeereza abaddu bange bannabbi emirundi n�emirundi. 26Naye tebampuliriza wadde okunzisaako omwoyo, bakakanyaza ensingo zaabwe era ne bakola ebibi ne basinga ne bajjajjaabwe.”
27 “Kale ojja kubagamba bino byonna naye tebajja kukuwuliriza, bw�onoobayita tebajja kukwanukula. 28Noolwekyo bagambe nti, ‘Lino ly�eggwanga eritagondera Mukama Katonda waalyo oba okufaayo ku kugololwa. Amazima gabulawo, tegali ku mimwa gyabwe. 29Salako enviiri zo ggwe Yerusaalemi, ozisuule wala ddala okaabire ku ntikko z�ensozi, kubanga Mukama alese abantu be era n�asuula ab�omu mulembe guno mw�asunguwalidde ennyo.’ ”
Ekiwonvu eky�Okufiiramu
30 “Abantu ba Yuda bakoze ekintu eky�ekivve mu maaso gange, bw�ayogera Mukama. Batadde bakatonda abalala mu nnyumba yange eyitibwa erinnya lyange ne bagyonoona. 31Bazimbye ebifo ebigulumivu ebya Tofesi mu kiwonvu kya mutabani wa Kinomu ne bassaddaakiramu batabani baabwe be bazaala n�abawala, kye saalowoozaako wadde okukibalagira. 32Laba, ennaku zijja,” bw�atyo bw�ayogera Mukama, bwe kitariyitibwa Kiwonvu kya Tofesi oba ekya Kinnomu ne kiyitibwa Kiwonvu kya ttambiro: kubanga baliziikamu Tofesi okutuusa we wataliba bbanga lya kuziikamu. 33Era emirambo gy�abantu bano gifuuke emmere y�ebinyonyi eby�omu bbanga era n�ensolo ez�omu nsiko, era waleme kubaawo muntu wakuzigoba; 34olwo nga nkomezza amaloboozi ag�okusanyuka n�okujaguza, n�eddoboozi ly�omusajja awasa n�ery�omugole we mu bibuga bya Yuda ne mu nguudo za Yerusaalemi, olwo ensi ng�efuuse matongo.