Abalekabu
1 Kino kye kigambo kya Mukama ekyajjira Yeremiya mu bufuzi bwa Yekoyakimu kabaka wa Yuda, mutabani wa Yosiya nga kigamba nti, 2“Genda eri ekika eky�Abalekabu obayite bajje mu kimu ku bisenge mu nnyumba ya Mukama obawe envinnyo banywe.”
3Awo ne ntwala Yaazaniya mutabani wa Yeremiya, mutabani wa Kabazziniya ne baganda be ne batabani be bonna, ekika kyonna eky�Abalekabu. 4Ne mbayingiza mu nnyumba ya Mukama, mu kisenge kya batabani ba Kanani mutabani wa Igudaliya omusajja wa Katonda. Kyali kiriraanye ekisenge kya bakungu, ekyali waggulu w�ekisenge kya Maaseya mutabani wa Sallumu omukuumi w�oluggi. 5Ne nteeka ebibya ebijjudde envinnyo n�ebikopo ebimu mu maaso g�abasajja ab�ennyumba y�Abalekabu ne mbagamba nti, “Munywe ku nvinnyo.”
6 Naye ne baddamu nti, “Tetujja kunywa nvinnyo kubanga jjajjaffe Yonadabu mutabani wa Lekabu yatulagira nti, ‘Tewabanga n�omu ku mmwe wadde abaana bammwe anywanga envinnyo. 7Era temuzimbanga ennyumba, wadde okusiganga ensigo wadde okusimba emizabbibu; temubanga na bintu bino byonna, naye mubeeranga mu weema zokka. Olwo munaawangaliranga mu nsi gye munaaberangamu.’ 8Twagondera ekiragiro kya jjajjaffe Yonadabu mutabani wa Lekabu kye yatulagira. Ffe wadde bakazi baffe wadde batabani baffe wadde bawala baffe tetunywangako ku nvinnyo, 9oba okuzimba ennyumba okusulamu oba okuba n�ennimiro ez�emizabbibu, oba ebibanja oba ebirime. 10Tusula mu weema era tugondedde bulambalamba byonna jjajjaffe Yonadabu bye yatulagira. 11Naye Nebukadduneeza kabaka w�e Babulooni bwe yazinda ensi eno ne tugamba nti, ‘Tugende e Yerusaalemi tuwone eggye ery�Abakaludaaya n�ery�Abasuuli,’ kyetuvudde tubeera mu Yerusaalemi.”
12Awo ekigambo kya Mukama ne kijjira Yeremiya nti, 13“Bw�ati bw�ayogera Mukama ow�Eggye, Katonda wa Isirayiri nti, Genda ogambe abantu ba Yuda n�ab�omu Yerusaalemi nti, ‘Temuyinza kubaako kye muyiga, ne mugondera ebigambo byange? 14Yonadabu mutabani wa Lekabu yalagira batabani be obutanywa nvinnyo n�ekiragiro kino kyakumibwa. Okutuusa ne leero tebanywa nvinnyo, kubanga baagondera etteeka lya jjajjaabwe. Naye njogedde nammwe emirundi mingi, naye temuŋŋondedde. 15Emirundi mingi, natuma abaddu bange bonna bannabbi gye muli.’ Babagamba nti, ‘Buli omu ku mmwe ateekwa okuva mu makubo ge amabi akyuse ebikolwa bye, muleme kugoberera bakatonda balala okubaweereza, mulyoke mubeere mu nsi gye nabawa ne bajjajjammwe.’ Naye temwanfaako wadde okumpuliriza. 16Ab�enda ya Yonadabu mutabani wa Lekabu baakuuma ekiragiro jjajjaabwe kye yabalagira, naye abantu bano tebaŋŋondedde.”
17 “Noolwekyo, bw�ati bw�ayogera Mukama Katonda ow�Eggye, Katonda wa Isirayiri nti, ‘Muwulirize, ŋŋenda kuleeta ku Yuda ne ku buli muntu yenna atuula mu Yerusaalemi buli kibonoobono kye naboogerako. Nayogera nabo, naye tebampuliriza; nabayita, naye tebanziramu.’ ”
18 Awo Yeremiya n�agamba ennyumba y�Abalekabu nti, “Bw�ati bw�ayogera Mukama ow�Eggye, Katonda wa Isirayiri nti, ‘Mugondedde ekiragiro kya jjajjaammwe Yonadabu ne mukwata byonna bye yabalagira ne mutuukiriza byonna bye yabagamba.’ 19Noolwekyo, bw�ati bw�ayogera Mukama ow�Eggye, Katonda wa Isirayiri nti, ‘Yonadabu mutabani wa Lekabu talirema kuba na mwana we alimpeereza.’ ”