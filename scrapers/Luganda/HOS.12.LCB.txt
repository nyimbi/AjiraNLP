1 Efulayimu alya mpewo;
agoba empewo ez�ebuvanjuba olunaku lwonna,
era bongera ku bulimba ne ku ttemu.
Bakola endagaano n�Obwasuli,
n�aweereza n�amafuta e Misiri.
2 Mukama alina ensonga ne Yuda,
era alibonereza Yakobo ng�engeri ze bwe ziri.
Amusasule ng�ebikolwa bye bwe biri.
3 Bwe yali mu lubuto lwa nnyina yakwata muganda we ku kisinziiro,
ne mu bukulu bwe n�ameggana ne Katonda.
4 Yameggana ne malayika n�amuwangula,
n�akaaba n�amwegayirira.
Yamusisinkana e Beseri,
n�ayogera naye.
5 Mukama Katonda ow�Eggye,
Mukama ly�erinnya lye erijjukirwa.
6 Naye oteekwa okudda eri Katonda wo;
kuuma okwagala n�obwenkanya,
olindirirenga Katonda wo ennaku zonna.
7 Omusuubuzi akozesa ebipimo eby�obulimba,
era anyumirwa okukumpanya.
8 Efulayimu yeewaana ng�ayogera nti,
“Ndi mugagga nnyo, nfunye ebintu bingi.
Mu bugagga bwange bwonna, tebayinza kundabamu kibi
wadde okwonoona kwonna.”
9 Nze Mukama Katonda wo,
eyakuggya mu Misiri;
ndikuzzaayo n�obeera mu weema nate,
nga mu nnaku ez�embaga ezaalagirwa.
10 Nayogera eri bannabbi,
ne mbawa okwolesebwa kungi,
ne mbagerera engero nga mpita mu bo.
11 Gireyaadi butali butuukirivu
era n�abantu baamu butaliimu.
Mu Gireyaadi basalirayo ente ennume ne baziwaayo nga ssaddaaka,
era ebyoto byabwe binaaba ng�entuumo ey�amayinja mu nnimiro ennime.
12 Yakobo yaddukira mu nsi ya Alamu;
Isirayiri yaweereza okufuna omukazi,
era okumufuna yalundanga ndiga.
13 Mukama yakozesa nnabbi okuggya Isirayiri mu Misiri,
era n�akozesa nnabbi okumukuuma.
14 Naye Efulayimu amusoomoozezza era amusunguwazizza,
Mukama we kyaliva amutekako omusango olw�omusaayi gwe yayiwa,
n�amusasula olw�obunyoomi bwe.