Yesu Awonya Omulwadde w�Entumbi ku Ssabbiiti
1 Awo olwatuuka ku lunaku lwa Ssabbiiti, Yesu bwe yali ng�agenze okulya mu nnyumba ey�omu ku bakulembeze b�Abafalisaayo, abantu bonna abaaliwo ne bamwekaliriza amaaso. 2Waaliwo omusajja omulwadde w�entumbi ng�atudde okwolekera Yesu we yali. 3Awo Yesu n�abuuza Abafalisaayo n�abannyonnyozi b�amateeka nti, “Kikkirizibwa okuwonya ku lunaku lwa Ssabbiiti, oba nedda?” 4Yesu yalaba tebazzeemu, kwe kukwata omusajja omulwadde ku mukono, n�amuwonya, n�amugamba yeetambulire.
5 N�alyoka abakyukira n�ababuuza nti, “Ani ku mmwe singa omwana we agwa mu kinnya oba ente ye n�egwa mu kinnya ku lunaku lwa Ssabbiiti, atamuggyayo oba atagiggyaayo mangwago?” 6Era ne batamuddamu.
Okwetoowaza ku Bugenyi
7 Awo Yesu bwe yalaba abagenyi abaayitibwa n�abagerera olugero ng�agamba nti, 8“Bwe bakuyitanga ku mbaga ey�obugole, teweetuuzanga mu kifo ekisinga okuba eky�ekitiibwa kubanga singa ejjayo omugenyi akusinga ekitiibwa, 9eyakuyise ku mbaga ajja kumuleeta awo w�otudde akugambe nti, ‘Viira ono atuule awo w�otudde.’ Noolyoka ositukawo ng�oswadde ogende onoonye ekifo ekirala emabega.
10 “Naye bwe bakuyitanga, otuulanga mu kifo eky�emabega, kale nno eyakuyise bw�ajja alyoke akugambe nti, ‘Mukwano gwange, jjangu nkutwale mu kifo eky�omu maaso.’ Noolyoka osituka nga ne bagenyi banno bakuwa ekitiibwa. 11Kubanga buli muntu eyeegulumiza alitoowazibwa; n�oyo eyeetoowaza aligulumizibwa.”
12Awo Yesu n�akyukira eyamuyita n�amugamba nti, “Bw�otegekanga ekyemisana oba ekyeggulo, toyitanga mikwano gyo, wadde baganda bo, wadde ab�olulyo lwo, wadde baliraanwa bo abagagga; kubanga bw�okola otyo nabo bayinza okukuyita olulala ne baba ng�abakusasula. 13Naye bw�ofumbanga ekijjulo, oyitanga abaavu, n�abagongobavu, n�abalema ne bamuzibe. 14Oliweebwa omukisa kubanga bo tebalina kya kukusasula. Olisasulibwa mu kuzuukira kw�Abatuukirivu.”
15 Omu ku bagenyi abaali batudde ku mmeeza bwe yawulira ebigambo ebyo n�agamba Yesu nti, “Alina omukisa oyo alirya embaga mu bwakabaka bwa Katonda.”
16 Yesu n�amuddamu nti, “Waaliwo omusajja eyateekateeka okufumba embaga ennene, n�ayita abantu bangi. 17Bwe yamala okutegeka, n�atuma omuddu we agende ategeeze abaayitibwa nti, ‘Mujje byonna biwedde okutegeka.’
18 “Naye bonna ne batandika okwewolereza; eyasooka n�agamba nti, ‘Nnaakagula ennimiro noolwekyo njagala kugenda kugirambula. Nkusaba onsonyiwe, nneme kujja.’
19 “Omulala n�agamba nti, ‘Nnakagula emigogo gy�ente ezirima etaano njagala kuzigezaamu. Nkusaba onsonyiwe nneme kujja.’
20 “Omulala n�agamba nti ‘Nnawasizza omukazi noolwekyo sisobola kujja.’
21 “Omuddu n�akomawo n�ategeeza mukama we ng�abagenyi be yayita bwe bagambye. Mukama we n�anyiiga, n�amulagira agende mangu mu nguudo ez�omu kibuga ne mu bikubo, ayite abaavu n�abagongobavu, n�abalema, ne bamuzibe.
22 “Omuddu n�agamba mukama we nti, ‘Bonna mbayise nga bw�ondagidde, naye era mu kisenge ky�embaga mukyalimu ebifo.’
23 “N�agamba omuddu we nti, ‘Genda mu nguudo ez�omu byalo ne mu bukubo obutono okubirize b�onoosangayo bajje, ennyumba yange ejjule. 24Era mbategeeza nti Tewali n�omu ku abo be nayita alirya ku mbaga yange.’ ”
25Awo ebibiina by�abantu bangi nnyo bwe baali bagoberera Yesu, n�akyuka n�abagamba nti, 26“Omuntu bw�anajjanga gye ndi, n�atakyawa kitaawe, oba nnyina, oba mukyala we n�abaana be, oba baganda be oba bannyina, newaakubadde obulamu bwe ye yennyini, tayinzenga kuba muyigirizwa wange. 27Era oyo ateetikka musaalaba gwe n�angoberera, tayinza kuba muyigirizwa wange.
28 “Singa omu ku mmwe ayagala okuzimba omulungooti, tamala kutuula n�abalirira omuwendo omulimu ogwo gwe gunaatwala, n�alaba obanga ensimbi ezeetaagibwa azirina okugumaliriza? 29Kubanga singa tagumaliriza n�akoma ku musingi gwokka, buli agulaba atandika okumusekerera, 30nga bw�agamba nti, ‘Omuntu ono yatandika okuzimba naye n�alemwa okumaliriza!’
31 “Oba kabaka ki agenda okulwana ne kabaka omulala amulumba, tamala kutuula n�abalirira obanga n�abaserikale omutwalo ogumu b�alina, asobola okulwanyisa kabaka omulala ajja okumulumba n�abaserikale emitwalo ebiri? 32Bw�afumiitiriza n�alaba nga tajja kusobola, atumira kabaka oli omubaka, ng�akyaliko wala, okuteesa emirembe. 33Kale, buli muntu ku mmwe ateefiiriza byonna by�alina, tayinza kuba muyigirizwa wange.
34 “Omunnyo mulungi, naye singa guggwaamu ensa, guzibwamu gutya obuka bwagwo? 35Guba tegukyalina mugaso n�akamu mu ttaka wadde ne mu bigimusa, noolwekyo gusuulibwa bweru. Alina amatu agawulira awulire.”