1Ibulayimu n�awasa omukazi omulala erinnya lye Ketula. 2Yamuzaalira Zimulaani, ne Yokusaani, ne Medani, ne Midiyaani, ne Isubaki ne Suwa. 3Yokusaani n�azaala Seeba ne Dedani. Dedani n�azaala Asulimu, ne Letusimu ne Leumimu. 4Batabani ba Midiyaani baali Efa, ne Eferi, ne Kanoki, ne Abida ne Eruda. Abo bonna be baana n�abazzukulu ba Ketula.
5 Ibulayimu yawa Isaaka byonna bye yalina. 6Naye bo abaana b�abaweereza be n�abawa birabo, n�abasiibula bwe yali ng�akyali mulamu bagende ebuvanjuba mu nsi ey�ebuvanjuba; baviire mutabani we Isaaka.
Okufa kwa Ibulayimu
7 Ibulayimu yawangaala emyaka kikumi mu nsanvu mu etaano. 8Ibulayimu yafa ng�akaddiyidde ddala, nga musajja awangaalidde ddala obulungi. 9Batabani be Isaaka ne Isimayiri ne bamuziika mu mpuku ey�e Makupeera, mu nnimiro ya Efulooni, mutabani wa Zokali Omukiiti, ebuvanjuba bwa Mamule; 10ennimiro Ibulayimu gye yagula ku Bakiiti. Omwo Ibulayimu mwe yaziikibwa awali Saala mukazi we. 11Ibulayimu bwe yafa, Katonda n�awa mutabani we Isaaka omukisa, Isaaka n�abeera e Beerirakayiroyi.
Abaana ba Isimayiri
12 Bino bye bifa ku b'olulyo lwa Isimayiri mutabani wa Ibulayimu eyazaalibwa Agali Omumisiri, omuweereza wa Saala omuwala.
13 Gano ge mannya gaabwe nga bwe baddiŋŋanwako: Nebayoosi, omubereberye wa Isimayiri, ne Kedali, ne Adubeeri, ne Mibusamu, 14ne Misuma, ne Duma, ne Massa, 15ne Kadadi, ne Teema, ne Yetuli, ne Nafisi ne Kedema. 16Abo be batabani ba Isimayiri, era ago ge mannya gaabwe, mu byalo ne mu bibuga byabwe mwe baabeeranga, abafuzi kkumi na babiri buli omu n�eggwanga lye. 17Isimayiri yafa ng�awezezza emyaka kikumi mu asatu mu musanvu n�atwalibwa mu babe. 18Abantu be baatuula okuviira ddala mu Kavira ne batuuka ku Ssuuli okuliraana Misiri ku luuyi olwa Bwasuli. Ennaku zaabwe zonna baawalananga baganda baabwe.
Okuzaalibwa kwa Yakobo ne Esawu
19Bino bye bifa ku b'olulyo lwa Isaaka, mutabani wa Ibulayimu.
Ibulayimu yazaala Isaaka. 20Isaaka yalina emyaka amakumi ana, we yawasiza muwala wa Besweri Omusuuli ow�e Padanalaamu, eyayitibwanga Lebbeeka mwannyina wa Labbaani.
21 Isaaka n�asaba Mukama ku lwa mukazi we Lebbeeka kubanga yali mugumba, Katonda n�awulira okusaba kwe, Lebbeeka naaba olubuto. 22Abaana bombi ne bagulumbira mu lubuto lwe, Lebbeeka n�agamba nti, “Obanga kiri bwe kityo, lwaki mba omulamu?” Awo n�agenda ne yeebuuza ku Mukama.
23Mukama n�amuddamu nti,
“Mu lubuto lwo mulimu amawanga abiri,
abantu ababiri b�olizaala balibeera ba njawulo,
omu alibeera w�amaanyi okusinga munne,
era omukulu yaaliweereza omuto.”
24Ennaku ez�okuzaala bwe zaatuuka, laba, n�azaala abalongo nga babulenzi. 25Eyasooka bwe yavaayo nga mumyufu, omubiri gwe gwonna nga gufaanana ng�ekyambalo eky�ebyoya. Kyebaava bamutuuma Esawu. 26Oluvannyuma ne muganda we n�azaalibwa, omukono gwe nga gukutte ekisinziiro kya Esawu; kyebaava bamuyita Yakobo. Isaaka yalina emyaka nkaaga Lebbeeka we yazaalira abaana abo.
Esawu Atunda eby�Obukulu Bwe
27Abalenzi ne bakula, Esawu n�aba muyizzi lukulwe, omuntu ow�oku ttale. Naye ye Yakobo yali musajja musirise ng�asigala waka. 28Isaaka n�ayagala Esawu kubanga yalyanga ku muyiggo gwe, naye Lebbeeka ye n�ayagala Yakobo.
29Lumu Yakobo yali afumba enva, Esawu n�ajja ng�ava ku ttale; enjala ng�emuluma nnyo. 30Esawu n�agamba Yakobo nti, “Mpa mpute ku nva ezo, kubanga enjala ejula kunzita.” Kyeyava ayitibwa Edomu.
31Yakobo n�amuddamu nti, “Sooka onguze obukulu bwo.”
32Esawu n�agamba nti, “Laba Ndikumpi n�okufa, obukulu bungasa ki?”
33Yakobo n�addamu nti, “Sooka ondayirire.” Awo Esawu n�amulayirira, olwo n�aguza Yakobo obukulu bwe.
34Yakobo n�alyoka awa Esawu emmere n�enva, n�alya n�anywa, n�agolokoka n�agenda.
Bw�atyo Esawu n�anyooma obukulu bwe.