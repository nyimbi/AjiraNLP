Zabbuli ya Dawudi, ey�okujjukiza.
1 Ayi Mukama tonnenya ng�okyaliko obusungu,
oba okunkangavvula ng�oliko ekiruyi.
2 Kubanga obusaale bwo bunfumise,
n�omuggo gwo gunkubye nnyo.
3 Obusungu bwo bundwazizza nzenna,
n�amagumba gange gonna gansagala olw�ebyonoono byange.
4 Omusango gwe nzizizza guyitiridde,
gunzitoowerera ng�omugugu omunene oguteetikkika.
5 Ebiwundu byange bitanye era biwunya,
olw�okwonoona kwange okw�obusirusiru.
6 Nkootakoota era mpweddemu ensa,
ŋŋenda nsinda obudde okuziba.
7 Omugongo gunnuma nnyo,
ne mu mubiri gwange temukyali bulamu.
8 Sikyalimu maanyi era nzenna mmenyesemenyese;
nsinda buli bbanga olw�obulumi mu mutima.
9 Mukama, bye neetaaga byonna obimanyi,
n�okusinda kwange okuwulira.
10 Omutima gumpejjawejja, amaanyi gampweddemu;
n�okulaba sikyalaba.
11 Mikwano gyange ne be nayitanga nabo banneewala olw�amabwa gange;
ne bannange tebakyansemberera.
12 Abaagala okunzita bantega emitego,
n�abo abangigganya bateesa okummalawo.
Buli bbanga baba bateesa kunkola kabi.
13 Ndi ng�omuggavu w�amatu, atawulira;
nga kiggala, atayogera.
14Nfuuse ng�omuntu atalina ky�awulira,
atasobola kwanukula.
15 Ddala ddala nnindirira ggwe, Ayi Mukama,
onnyanukule, Ayi Mukama Katonda wange.
16 Tobakkiriza kunneeyagalirako,
oba okunneegulumirizaako ng�ekigere kyange kiseeredde.
17 Kubanga nsemberedde okugwa,
era nga nnumwa buli kiseera.
18 Ddala ddala njatula ebyonoono byange;
nnumirizibwa ekibi kyange.
19 Abalabe bange bangi era ba maanyi;
n�abo abankyayira obwereere bangi nnyo.
20 Abalabe bange bankyawa olw�okuba omulongoofu,
era bwe nkola ebirungi banjogerako ebitasaana.
21 Ayi Mukama, tonjabulira;
tobeera wala nange, Ayi Katonda wange.
22 Ayi Mukama Omulokozi wange,
yanguwa okumbeera.