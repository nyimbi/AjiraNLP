Nawomi ne Luusi
1 Awo olwatuuka mu nnaku ezo abalamuzi ze baafugiramu, enjala n�egwa mu nsi. Awo omusajja ow�e Besirekemu mu Yuda ne mukazi we, ne batabani be bombi, ne basengukira mu nsi ya Mowaabu. 2Erinnya ly�omusajja yali Erimereki, erya mukazi we Nawomi, n�amannya ga batabani be bombi, Maloni ne Kiriyoni. Baali Bayefulaasi ab�e Besirekemu mu Yuda, bwe baatuuka mu nsi ya Mowaabu, ne babeera omwo.
3Naye Erimereki bba wa Nawomi n�afa; nnamwandu Nawomi n�asigalawo ne batabani be bombi. 4Batabani be baawasa ku bakazi Abamowaabu, omu Olupa, n�omulala Luusi, ne babeera eyo okumala emyaka nga kkumi.
5 Oluvannyuma Maloni ne Kiriyoni ne bafa, Nawomi n�asigala nga talina baana wadde bba.
6 Bwe yawulira ng�ali mu nsi ya Mowaabu nti Mukama Katonda yajjira abantu be n�abawa emmere, n�agolokoka ne baka baana be okuddayo mu Isirayiri. 7Ye ne baka baana be, ne bava mu kifo mwe baali, ne bakwata ekkubo okuddayo mu nsi ya Yuda.
8 Awo Nawomi n�agamba baka baana be nti, “Mugende muddeeyo buli muntu mu nnyumba ya nnyina, era Mukama Katonda abakolere ebyekisa, nga nammwe bwe mwakolera abaafa era ne bye mwakolera nze. 9Mukama Katonda abawe omukisa era buli omu ku mmwe, amuwe omusajja omulala.” N�alyoka abanywegera, nabo ne bayimusa amaloboozi gaabwe, ne bakaaba amaziga, 10nga bagamba nti, “Nedda, tuligenda naawe ng�oddayo eri abantu bo.” 11Naye Nawomi n�abagamba nti, “Muddeeyo ewammwe bawala bange. Kiki ekibaagaza okugenda nange? Sikyasobola kuzaala baana balala bafuuke babba mmwe. 12Mweddireyo ewammwe, bawala bange, kubanga nze nkaddiye nnyo sikyafumbirwa. Ne bwe nnandifumbiddwa ne nzaala abaana aboobulenzi; 13mwandibalindiridde okutuusa lwe bandikuze nga temunnafumbirwa? Nedda, bawala bange. Nnumwa nnyo okusinga mmwe, kubanga omukono gwa Mukama Katonda tegubadde nange.”
14 Bwe baawulira ekyo, ne baddamu okukaaba. Awo Olupa n�anywegera nnyazaala we, n�amusiibula. Naye Luusi namunywererako ddala.
15 Awo Nawomi bwe yalaba ekyo, namugamba nti, “Laba, munno azzeeyo eri abantu be ne balubaale be, naawe kwata ekkubo omugoberere.” 16Naye Luusi n�amwegayirira ng�agamba nti, “Tompaliriza kukuvaako, wadde obutakugoberera, kubanga gy�onoogendanga, nange gye nnaagendanga, gy�onooberanga, nange gye nnaaberanga, era abantu bo be banaabanga abantu bange, era ne Katonda wo y�anaaberanga Katonda wange. 17Gy�olifiira nange gye ndifiira era eyo gye balinziika. Mukama Katonda ankangavvule nnyo bwe ndyawukana naawe wabula mpozi okufa.” 18Awo Nawomi bwe yalaba nga Luusi amaliridde okugenda naye, n�atayongerako kigambo kirala.
19 Oluvannyuma bombi ne batambula okutuuka e Besirekemu. Bwe batuuka e Besirekemu, ekibuga kyonna ne kisasamala ku lwabwe, era abakazi ne beebuuza nti, “Ddala ono ye Nawomi?”
20 Bwe yawulira ekyo, n�abaddamu nti, “Temumpita Nawomi, naye mumpite Mala, kubanga Mukama Ayinzabyonna yalumya obulamu bwange n�okukaawa bunkayiridde. 21Nagenda nnina ebintu bingi, naye Mukama Katonda ankomezzaawo nga sirina kantu, kale lwaki mumpita Nawomi? Katonda Ayinzabyonna yandeetera okubonaabona.”
22 Bw�atyo Nawomi n�akomawo e Besirekemu, okuva mu Mowaabu ne muka mwana we Luusi Omumowaabu, mu kiseera eky�okukungula sayiri nga kyakatandika.