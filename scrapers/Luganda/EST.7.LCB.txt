Kamani Asalirwa ogw�Okufa
1Awo Kabaka ne Kamani ne bagenda ku mbaga ya Nnabagereka Eseza gye yateekateeka. 2Ku lunaku olwokubiri bwe baali banywa wayini Kabaka n�addamu n�abuuza Eseza nti, “Nnabagereka Eseza osaba ki? Onookiweebwa. Kiki kye weegayirira? Ne bwe kinaaba ekitundu ky�obwakabaka, kinaakuweebwa.”
3Awo Eseza n�addamu nti, “Obanga ŋŋanze mu maaso go, ayi Kabaka, era Oweekitiibwa bw�onoosiima, kino kye nsaba, mpeebwe obulamu bwange. Ate era n�abantu bange bawonye obulamu bwabwe. Kino kye nneegayirira. 4Nze n�abantu bange tutuundiddwa eri okuzikirizibwa, okuttibwa n�okubula. Wakiri singa tutuundiddwa okuba abaddu n�abakazi abaweereza, nandisirise ne sikuteganya newaakubadde nga omulabe teyandiyinzizza kuliwa kabaka bwe yandifiiriddwa.”
5Awo Kabaka Akaswero n�abuuza Nnabagereka Eseza nti, “Ani era ali ludda wa oyo ayaŋŋanga okugezaako mu mutima gwe okukola bw�atyo?” 6Awo Eseza n�addamu nti, “Omulabe waffe, atukyawa, ye Kamani ono omubi.” Kamani n�atya nnyo mu maaso ga Kabaka ne Nnabagereka.
7Awo Kabaka n�agolokoka ng�aliko ekiruyi, n�aleka wayini we, n�alaga ebweru mu nnimiro ey�omu lubiri. Kamani bwe yalaba nga Kabaka amaliridde okumubonereza, n�asigala emabega okusaba obulamu bwe eri Nnabagereka Eseza.
8Kabaka n�akomawo okuva mu nnimiro ey�omu lubiri n�ayingira mu kifo eky�embaga, n�asanga Kamani ng�agudde ku ntebe ey�olugalamiriro Eseza kwe yali.
Kabaka ne yeekanga nnyo era n�akangula eddoboozi ng�agamba nti, “N�okukwata ayagala kukwatira Nnabagereka mu maaso gange wano mu nnyumba?”
Kabaka bwe yali nga yakamala okwogera ekigambo ekyo, ne babikka ku maaso ga Kamani. 9Awo Kalubona, omu ku balaawe abaali baweereza Kabaka n�ayogera nti, “Waliwo akalabba kumpi ne nnyumba ya Kamani obuwanvu bwako mita amakumi abiri mu ssatu ke yazimba okuttirako Moluddekaayi eyayogera n�awonya obulamu bwa Kabaka.” Kabaka n�agamba nti, “Mumuwanike okwo.”
10Awo ne bawanika Kamani ku kalabba ke yali azimbidde Moluddekaayi, olwo obusungu bwa kabaka ne bukkakkana.