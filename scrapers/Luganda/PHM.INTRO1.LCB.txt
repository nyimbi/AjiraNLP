Ennyanjula
Pawulo Omutukuvu ye yawandiika ebbaluwa eno wakati w�emyaka ad 58 ne 64, ng�agiwandiikira Firemooni. Firemooni ono yabeeranga mu kibuga Kkolosaayi. Yali musajja mugagga nnyo era nga mwatiikirivu nnyo mu kibuga omwo. Yali Mukristaayo mumanyifu ddala, nga Pawulo ye yamubuulira n�amutuusa ku kukkiriza Kristo. Mu nnyumba ye Abakristaayo b�omu Kkolosaayi mwe baakuŋŋaaniranga. Omuddu wa Firemooni ayitibwa Onesimo, yali amutoloseeko, ng�addukidde ddala n�atuuka ne mu Ruumi. Eyo gye yasisinkana Pawulo. Pawulo n�amubuulira Enjiri era n�akkiriza Kristo. Mu bbaluwa eno, Pawulo asaba Firemooni azzeeyo Onesimo ewuwe, nga bw�amunnyonnyola nti Ku mulundi guno tajja kumuzzaayo ng�omuddu obuddu, wabula ng�owooluganda mu Kristo. N�amutegeeza nti Onesimo (amakulu nti “Ow�omugaso”) atabadde wa mugaso mu biseera ebiyise, kaakano ajja kubeera wa mugaso eri Firemooni era n�eri Ekkanisa (lunny. 11).