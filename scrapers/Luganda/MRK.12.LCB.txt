Olugero lw�Abalimi Ababi
1 Awo Yesu n�atandika okwogera nabo mu ngero, ng�agamba nti, “Waaliwo omusajja eyalima ennimiro y�emizabbibu, n�ateeka olukomera okugyetooloola, n�ateekamu essogolero, n�azimbamu n�omunaala, n�agifuniramu abalimi abaagipangisa, n�agenda olugendo. 2Ekiseera ky�amakungula bwe kyatuuka, n�abatumira omuddu okufuna ebibala okuva mu nnimiro ey�emizabbibu. 3Naye bwe yatuuka ku nnimiro abalimi ne bamukuba ne bamusindika n�addayo ngalo nsa. 4Nannyini nnimiro n�atuma omuddu we omulala, oyo ne bamukuba olubale, ne bamuswaza. 5Omubaka omulala gwe yatuma baamutta bussi, ate abalala be yazzaako okutuma, abamu baabakuba n�abalala ne babatta.
6 “Yali asigazzaawo omu yekka ow�okutuma, ye mutabani we omwagalwa. Bw�atyo n�amutuma gye bali ng�agamba nti, ‘Bajja kussaamu mutabani wange ekitiibwa.’
7 “Naye abalimi abo ne bateesa bokka na bokka nti, Ono ye musika, mujje tumutte ennimiro tuligyesigaliza! 8Awo ne bamukwata ne bamutta omulambo gwe ne bagusuula ebweru w�ennimiro y�emizabbibu.
9 “Mulowooza nannyini nnimiro alikola atya? Agenda kujja, abalimi abo bonna abazikirize, ennimiro ye agipangiseemu abalimi abalala. 10Temusomangako byawandiikibwa nti,
“ ‘Ejjinja abazimbi lye baagaana,
lye lyafuuka ekkulu ery�oku nsonda.
11 Ekyo Mukama ye yakikola
era kitwewuunyisa nnyo okukiraba.’ ”
12 Abakulembeze b�Abayudaaya ne bamanya nga bo b�alugereddeko, olwo ne banoonya engeri gye bayinza okumukwata, naye ne batya ekibiina. Ne bamuviira ne bagenda.
Okuwa Kayisaali Omusolo
13 Ne bamuweereza abamu ku Bafalisaayo n�Abakerodiyaani boogere, bagezeeko okumutega mu bigambo. 14Awo ne bajja gy�ali ne bamugamba nti, “Omuyigiriza, tumanyi ng�oyogera mazima era tolina gw�otya. Toffaayo ku nfaanana y�abantu, wabula amazima ameereere, era oyigiriza ekkubo lya Katonda. Kituufu okuwa Kayisaali omusolo oba tetugumuwa?”
15Naye Yesu n�ategeera obunnanfuusi bwabwe n�abagamba nti, “Lwaki munkema. Mundeetere ensimbi ngirabe.” 16Ne bagimuleetera, n�ababuuza nti, “Ekifaananyi kino n�ebiwandiiko ebiri ku nsimbi kuno by�ani?” Ne bamuddamu nti, “Bya Kayisaali.” 17N�abagamba nti “Kale ebintu bya Kayisaali mubiwenga Kayisaali n�ebya Katonda, mubiwenga Katonda!” Ne bamwewuunya nnyo.
Yesu Abuuzibwa ku by�Okuzuukira
18 Awo Abasaddukaayo abagamba nti Tewali kuzuukira, ne bamubuuza nti, 19“Omuyigiriza, Musa yatuwa etteeka erigamba nti Omusajja omufumbo bw�afanga nga tazadde baana, muganda w�omufu awasenga nnamwandu wa muganda we oyo alyoke amuzaalire abaana. 20Waaliwo abooluganda musanvu, mukulu waabwe n�awasa, Oluvannyuma n�afa nga tazadde baana. 21Muto w�omufu kwe kuwasa nnamwandu wa mukulu we, waayitawo akabanga katono naye n�afa, nga naye tazadde mwana. Muganda w�omufu amuddako n�awasa nnamwandu oyo, naye n�atazaala. 22Bonna omusanvu ne bafa ne baggwaawo. Oluvannyuma n�omukazi naye n�afa. 23Kale, mu kuzuukira kw�abafu omukazi oyo aliba muka ani, kubanga bonna yabafumbirwako?”
24 Yesu n�abaddamu nti, “Ekibaleetedde omutawaana bwe butamanya byawandiikibwa, ate nga n�obuyinza bwa Katonda nabwo temubutegeera. 25Kubanga bwe balizuukira mu bafu tebagenda kufumbiriganwa, kubanga bonna baliba nga bamalayika bwe bali mu ggulu. 26Ate ebifa ku kuzuukira kw�abafu, temusomanga mu kitabo Musa bwe yali ku kisaka Katonda n�amugamba nti, ‘Nze Katonda wa Ibulayimu era Katonda wa Isaaka era Katonda wa Yakobo?’ 27Katonda si Katonda w�abafu, wabula ow�abalamu. Mukyamye nnyo.”
Etteeka Ekkulu
28 Awo omu ku bannyonnyozi b�amateeka eyali ayimiridde awo ng�awuliriza bye baali beebuuza, n�ategeera nga Yesu azzeemu bulungi. Naye n�amubuuzaayo nti, “Mu mateeka gonna, erisingamu obukulu lye liruwa?” 29Yesu n�amuddamu nti, “Ery�olubereberye lye lino nti ‘Wulira, Isirayiri! Mukama Katonda waffe, Mukama ali omu yekka. 30Era yagala Katonda wo n�omutima gwo gwonna n�omwoyo gwo gwonna, n�amagezi go gonna, n�amaanyi go gonna.’ 31N�eryokubiri lye lino nti, ‘Oyagalanga muliraanwa wo nga bwe weeyagala wekka.’ Tewaliiwo mateeka malala gasinga ago bukulu.”
32 Omunnyonnyozi w�amateeka n�agamba nti, “Omuyigiriza ekigambo ky�oyogedde kya mazima bw�ogambye nti Waliwo Katonda omu yekka era teriiyo mulala. 33Era mmanyi nga kikulu nnyo okumwagala n�omutima gwaffe gwonna, n�okutegeera kwaffe n�amaanyi gaffe, n�okwagala muliraanwa wo nga bwe weeyagala wekka, era ng�ekyo kikulu okusinga ebiweebwayo ebyokebwa ne ssaddaaka.”
34 Yesu bwe yalaba ng�omusajja azzeemu n�amagezi n�amugamba nti, “Toli wala n�obwakabaka bwa Katonda.” Okuva ku ekyo ne watabaawo muntu n�omu eyayaŋŋanga okwongera okumubuuza ebibuuzo ebirala.
Kristo Mwana wa Ani
35 Bwe waayitawo akabanga, Yesu yali ayigiriza mu Yeekaalu, n�ababuuza nti, “Lwaki abannyonnyozi b�amateeka bagamba nti Kristo Mwana wa Dawudi? 36Kubanga Mwoyo Mutukuvu bwe yali ali ku Dawudi, Dawudi yennyini yagamba ku bwa Mwoyo Mutukuvu nti,
“ ‘Mukama yagamba Mukama wange nti,
“Tuulira wano ku mukono gwange ogwa ddyo,
okutuusa lwe nditeeka abalabe bo
wansi w�ebigere byo.” ’
37 Dawudi yennyini amuyita Mukama we, ayinza atya ate okuba Omwana we?”
Ekibiina kyalimu abantu bangi, ne bamuwuliriza n�essanyu.
38 Awo Yesu n�ayigiriza ng�agamba nti, “Mwekuume abannyonnyozi b�amateeka, kubanga baagala nnyo okwambala ne batambulatambula mu butale ng�abantu babalamusa. 39Baagala nnyo okutuula mu bifo ebisinga obulungi mu makuŋŋaaniro, n�okutuula mu bifo eby�ekitiibwa ku mbaga. 40Kyokka, banyagako bannamwandu amaka gaabwe, ne beeraga nga basaba esaala empanvu ennyo. Ekibonerezo kyabwe kyekiriva kibeera ekinene ddala.”
Ekirabo kya Nnamwandu
41 Awo Yesu bwe yatuula okwolekera eggwanika ly�ensimbi, n�alaba engeri ekibiina ky�abantu gye bateekamu ensimbi mu ggwanika. Abagagga bangi baali bateekamu ensimbi nnyingi. 42Awo nnamwandu eyali omwavu n�ajja n�ateekamu ebitundu bibiri, ye kodulante.
43 Yesu n�ayita abayigirizwa be, n�abagamba nti, “Ddala ddala mbagamba nti nnamwandu oyo omwavu awaddeyo nnyo okusinga bonna bali abatadde mu ggwanika. 44Kubanga bonna bataddemu ku bibafikkiridde, naye ate nnamwandu ono mu kwetaaga kwe ataddemu kyonna ky�abadde nakyo, ekibadde kijja okumuyamba obulamu bwe bwonna.”