1 Ggwe, Ayi Mukama, gwe Katonda wange;
ndikugulumiza ne ntendereza erinnya lyo,
kubanga okoze ebintu eby�ettendo,
ebintu bye wateekateeka edda,
mu bwesigwa bwo.
2 Ekibuga okifudde ntuumu ya bisasiro,
ekibuga ekiriko ekigo okifudde matongo,
ekibuga omwaddukiranga bannaggwanga tekikyali kibuga,
tekirizimbibwa nate.
3 Abantu ab�amaanyi kyebaliva bakussaamu ekitiibwa
n�ebibuga eby�amawanga ag�entiisa birikutya.
4 Ddala obadde kiddukiro eri abaavu,
ekiddukiro eri oyo eyeetaaga,
ekiddukiro ng�eriyo embuyaga
n�ekisiikirize awali ebbugumu.
Omukka gw�ab�entiisa
guli ng�embuyaga ekuntira ku kisenge
5 era ng�ebbugumu ery�omu ddungu.
Osirisa oluyoogaano lw�abannaggwanga,
era ng�ekisiikirize eky�ekire bwe kikendeeza ebbugumu,
n�oluyimba lw�abakambwe bwe lusirisibwa.
6 Ku lusozi luno Mukama Katonda ow�Eggye aliteekerateekerako
abantu bonna ekijjulo eky�emmere ennungi,
n�embaga eya wayini omuka
n�ennyama esingayo obulungi, ne wayini asinga obulungi.
7 Ku lusozi luno alizikiriza
ekibikka ekyetoolodde abantu bonna,
n�eggigi eribikka amawanga gonna,
8 era alimalirawo ddala okufa.
Mukama Katonda alisangula amaziga
mu maaso gonna,
era aliggyawo okuswazibwa kw�abantu be
mu nsi yonna.
Mukama ayogedde.
9 Mu biro ebyo balyogera nti,
“Eky�amazima oyo ye Katonda waffe;
twamwesiga n�atulokola.
Ono ye Mukama Katonda twamwesiga;
tusanyukire mu bulokozi bwe, era tumujagulizeemu.”
10 Ddala omukono gwa Mukama Katonda guliwummulira ku lusozi luno,
naye Mowaabu alirinnyirirwa wansi we,
ng�essubi bwe lirinnyirirwa okukolamu ebijimusa.
11 Aligolola emikono gye,
ng�omuwuzi bw�agolola emikono gye ng�awuga.
Katonda alikkakkanya amalala ge
newaakubadde ng�emikono gye gikola eby�amagezi.
12 Alimenya bbugwe omuwanvu,
n�amusuula,
alimusuula ku ttaka,
mu nfuufu.