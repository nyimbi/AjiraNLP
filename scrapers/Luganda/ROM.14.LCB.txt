Obutanenyagananga lwa Byakulya
1 Mwanirizenga omunafu mu kukkiriza, nga temumusalira musango. 2Wabaawo omuntu omu akkiririza mu kulya ebintu byonna, nga so ye omunafu akoma ku nva kwokka. 3Omuntu asalawo okubaako ky�alya tanyoomanga atakirya, n�oyo atalya kintu alemenga kusalira musango oyo akirya kubanga Katonda yamusembeza. 4Ggwe ani asalira omusango omuweereza w�omuntu omulala? Mukama we y�amanya oba atuukiriza emirimu gye oba tagituukiriza. Naye aligituukiriza kubanga Mukama we alimusobozesa.
5 Omuntu omu agulumiza olunaku olumu okusinga olulala, naye omulala n�alowooza nti ennaku zonna zenkanankana. Noolwekyo buli muntu anywererenga ku ky�alowooza bwe kiba nga kye kituufu. 6Akuza olunaku aba alukuza eri Mukama. Oyo alya aba alya ku bwa Mukama, kubanga aba agulumiza Katonda. N�oyo atalya aba talya ku bwa Mukama, era aba agulumiza Katonda. 7Kubanga tewali n�omu ku ffe abeera omulamu ku bubwe yekka, era tewali n�omu afa ku lulwe. 8Kubanga bwe tuba abalamu, tuba balamu ku bwa Mukama, oba bwe tufa, tufa ku bwa Mukama. Kale nno bwe tuba abalamu oba bwe tufa, tuli ba Mukama.
9 Kubanga ekyo Kristo kye yafiira ate n�abeera omulamu, alyoke abeere Mukama w�abo abaafa era n�abalamu. 10Kale ggwe lwaki osalira muganda wo omusango? Oba lwaki onyooma muganda wo? Kubanga ffenna tuliyimirira mu maaso g�entebe ya Katonda, ey�okulamula. 11Kubanga kyawandiikibwa nti,
“ ‘Nga bwe ndi omulamu,’ bw�ayogera Mukama,
‘buli vviivi lirinfukaamirira
era na buli lulimi lulyatula Katonda.’ ”
12 Noolwekyo buli omu ku ffe alyennyonnyolako eri Katonda.
Okwesittaza Abalala
13 Noolwekyo tetusaliragananga misango. Tumalirire obuteesittaza waluganda wadde okumutega okugwa mu kibi. 14Mmanyi era nkakasiza ddala mu Mukama waffe Yesu, nga tewali kya muzizo ku bwakyo, wabula kya muzizo eri oyo akirowooza nga kya muzizo. 15Kubanga obanga muganda wo anakuwala olw�ekyo ky�olya, oba tokyatambulira mu kwagala; tolyanga kintu kyonna ky�omanyi nga kinaakyamya omuntu oyo Kristo gwe yafiirira. 16Ekirungi ekiri mu mmwe kireme okuvumibwa. 17Kubanga obwakabaka bwa Katonda si kulya na kunywa, wabula butuukirivu na mirembe, na ssanyu mu Mwoyo Omutukuvu. 18Kubanga aweereza Kristo mu ebyo asanyusa nnyo Katonda era asiimibwa abantu.
19 Noolwekyo tunyiikirirenga eby�emirembe, n�eby�okuzimbagana ffekka ne ffekka. 20Toyonoonanga mulimu gwa Katonda olw�emmere. Ebintu byonna birongoofu, naye ekibi kwe kulya ekyo ekireetera omulala okwesittala. 21Kirungi obutalya nnyama newaakubadde okunywa wayini newaakubadde ekintu kyonna ekyesittaza muganda wo.
22 Ky�okkiririzaamu mu kulya kikuume nga kya kyama ne Katonda. Alina omukisa ateesalira musango kumusinga mu ekyo ky�alowooza nga kituufu. 23Naye oyo abuusabuusa bw�alya, omusango gumaze okumusinga, kubanga talya lwa kukkiriza, era na buli ekitava mu kukkiriza kiba kibi.