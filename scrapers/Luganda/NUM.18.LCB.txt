Emirimu gya Bakabona n�egy�Abaleevi
1 Awo Mukama Katonda n�agamba Alooni nti, “Ggwe, ne batabani bo, n�ab�omu kika kyo bonna, mmwe munaavunaanyizibwanga olw�emisango eginazzibwanga ku watukuvu; era ggwe ne batabani bo mwekka mmwe muneetikkanga obuvunaanyizibwa ku misango eginazzibwanga ku bwakabona. 2Onooleetanga Abaleevi banno ab�omu kika kyo eky�obujjajja ne babeegattako, ggwe ne batabani bo, okubayambanga bwe munaabanga muweereza mu Weema ya Mukama omuli Essanduuko ey�Endagaano. 3Banaaweererezanga wansi wo nga bakola emirimu gyonna egy�omu Weema ya Mukama; naye beekuumenga balemenga okusemberera ekyoto wadde eby�omu watukuvu byonna; bwe balikikola, bo naawe mugenda kufa. 4Bagenda kukwegattako, balabirirenga Weema ya Mukama ey�Okukuŋŋaanirangamu, nga bakola emirimu gyonna egy�omu Weema, era tewaabenga mugwira n�omu anaasemberanga we muli.
5 “Mmwe munaabanga n�obuvunaanyizibwa obw�emirimu gyonna egy�awatukuvu n�egy�Ekyoto, olwo obusungu buleme kuddamu kubuubuukiranga ku baana ba Isirayiri. 6Kale weeteegereze: nziridde ab�omu lulyo lwo olw�Abaleevi nga mbalonze mu baana ba Isirayiri, ne mbakukwasa ng�ekirabo ekiweereddwayo eri Mukama Katonda okukolanga emirimu egy�omu Weema ya Mukama ey�Okukuŋŋaanirangamu. 7Naye ggwe ne batabani bo mwekka mmwe munaakolanga emirimu gyonna egy�obwakabona bwammwe egikwata ku kyoto n�egy�omunda w�eggigi. Obuweereza obw�Obwakabona mbubawadde ng�ekirabo. Omuntu yenna omulala anaasemberanga okumpi n�awatukuvu, anaafanga.”
Omugabo gwa Bakabona n�ogw�Abaleevi
8 Awo Mukama Katonda n�agamba Alooni nti, “Laba, Nze kennyini nkukwasizza ebiweebwayo byonna ebireetebwa gye ndi; ebiweebwayo byonna ebitukuvu abaana ba Isirayiri bye banandeeteranga mbikuwadde ggwe ne batabani bo nga gwe mugabo gwammwe ogw�olubeerera. 9Ku biweebwayo byonna ebitukuvu ennyo ebitayokeddwa mu muliro kunaabangako ebibyo. Omugabo gwo ne batabani bo gunaavanga ku birabo ebitukuvu ennyo abaana ba Isirayiri bye banandeeteranga: ebiweebwayo eby�emmere y�empeke oba ebiweebwayo olw�ekibi, oba ebiweebwayo olw�omusango. 10Omugabo ogwo onooguliiranga mu kifo ekitukuvu ennyo, era buli musajja anaagulyangako. Osaana okitegeere ng�ebyo bitukuvu nnyo.
11 “Bino nabyo binaabanga bibyo: ku birabo bye banandeeteranga, n�ebiweebwayo ebiwuubibwawuubibwa eby�abaana ba Isirayiri. Ebyo mbikuwadde ne batabani bo ne bawala bo okuba omugabo gwo ogw�olubeerera. Buli muntu yenna ow�omu maka go omulongoofu anaalyangako.
12 “Nkuwadde ku mafuta ag�omuzeeyituuni agasinga obulungi ne ku wayini omusu, ne ku mmere y�empeke embereberye bye baleetera Mukama eby�amakungula gaabwe. 13Ebibala ebinaasookanga okwengera mu nnimiro zaabwe, bye banaaleeteranga Mukama Katonda, binaabanga bibyo. Buli muntu yenna ow�omu maka go omulongoofu anaalyangako.
14 “Buli kintu kyonna mu Isirayiri ekiweereddwayo ddala ne kiwongebwa eri Mukama kinaabanga kikyo. 15Buli ekinaggulangawo enda y�omuntu oba ey�ekisolo, nga kyakuwaayo eri Mukama Katonda, kinaabanga kikyo. Naye omwana omubereberye ow�omuntu onoomununulanga, era n�embereberye ez�ensolo ezitali nnongoofu nazo onoozinunulanga. 16Ebyo eby�okununula onoobinunulanga bimaze okuweza omwezi gumu ogw�obukulu. Onoobinunuliranga ku muwendo ogwagerekebwa ogwa gulaamu amakumi ataano mu ttaano, ng�ebipimo by�awatukuvu bwe biri.
17 “Naye embereberye ey�ente, oba embereberye ey�endiga oba ey�embuzi, ezo toozinunulenga, kubanga zo ntukuvu. Onoomansiranga omusaayi gwazo ku kyoto, n�oyokya amasavu gaazo mu muliro ng�ekiweebwayo ekyokebwa ekivaamu akawoowo akasanyusa Mukama Katonda. 18Ennyama yaazo eneebanga yiyo ng�ekiweebwayo ky�ekifuba ekiwuubibwawuubibwa n�ekisambi ekya ddyo bwe kiri ekikyo. 19Ebiweebwayo byonna ebitukuvu abaana ba Isirayiri bye banaaleeteranga Mukama, mbikuwadde, ggwe ne batabani bo, ne bawala bo, okubeeranga omugabo gwo ogw�olubeerera. Eneebeeranga endagaano ey�omunnyo eya Mukama wakati we naawe n�ezzadde lyo emirembe gyonna.”
20 Awo Mukama Katonda n�agamba Alooni nti, “Toobenga na byabusika mu nsi yaabwe, so toobenga na mugabo gwonna mu bo; Nze mugabo gwo era Nze busika bwo mu baana ba Isirayiri.
Ekitundu eky�ekkumi Okukiwa Abaleevi
21 “Ebitundu eby�ekkumi byonna abaana ba Isirayiri bye banaaleetanga, mbiwadde Abaleevi okubeeranga omugabo gwabwe nga ye mpeera yaabwe olw�omulimu gwe bakola nga baweereza mu Weema ya Mukama ey�Okukuŋŋaanirangamu. 22Era okuva leero abaana ba Isirayiri tebaasembererenga Weema ya Mukama ey�Okukuŋŋaanirangamu, si kulwa nga bakolerayo ebibi, ne bafa. 23Abaleevi be banaakolanga emirimu egy�omu Weema ey�Okukuŋŋaanirangamu, era be baneetikkanga obuvunaanyizibwa bwe banaakolerangayo ebibi. Lino linaabanga tteeka ery�enkalakkalira ne mu mirembe gyammwe gyonna egigenda okujja. Tebaafunenga byabusika mu baana ba Isirayiri. 24Kubanga ebitundu eby�ekkumi abaana ba Isirayiri bye banaaleetanga ng�ekiweebwayo eri Mukama, mbiwadde Abaleevi okubeera omugabo gwabwe. Noolwekyo tebaabenga na byabusika mu baana ba Isirayiri.”
Ekitundu eky�Ekkumi Abaleevi kye baawangayo
25Mukama Katonda n�agamba Musa nti, 26“Yogera n�Abaleevi obagambe nti, ‘Bwe munaafunanga ebitundu eby�ekkumi, bye mbawadde ng�omugabo gwammwe, nga mubiggya ku baana ba Isirayiri, munaggyangako ekitundu eky�ekkumi ne mukireeta nga kye kiweebwayo kyammwe eri Mukama Katonda. 27Ekiweebwayo kyammwe kinaabalibwanga ng�emmere y�empeke ey�omu gguuliro oba ng�omubisi ogw�omu ssogolero. 28Mu ngeri eyo nammwe munaaleetanga ekiweebwayo eri Mukama Katonda nga mukiggya ku bitundu eby�ekkumi bye munaafunanga ku baana ba Isirayiri. Ku bitundu ebyo eby�ekkumi kwe munaggyanga ekiweebwayo kya Mukama ne mukikwasa Alooni kabona. 29Mu birabo ebyo byonna bye banaabawanga munaggyangako ekisingira ddala obulungi era ekitukuvu ennyo ne mukireeta nga kye kiweebwayo eri Mukama Katonda.’
30“Abaleevi bagambe nti, ‘Bwe munaawangayo ebitundu ebisinga obulungi, binaababalirwangako ng�ebivudde mu gguuliro n�ebivudde mu ssogolero. 31Mmwe n�ab�omu maka gammwe munaayinzanga okubiriira wonna we munaayagalanga, kubanga eneebeeranga mpeera yammwe olw�omulimu gwe munaakolanga mu Weema ya Mukama ey�Okukuŋŋaanirangamu. 32Bwe munaawangayo ebisingira ddala obulungi, tewaabengawo musango gwonna gwe munaabanga muzzizza; bwe mutyo ebiweebwayo ebitukuvu eby�abaana ba Isirayiri munaabanga temubivumisizza, muleme okufa.’ ”