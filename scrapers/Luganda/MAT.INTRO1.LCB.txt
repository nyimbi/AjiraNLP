Ennyanjula
Matayo yali musolooza wa musolo. Omulimu guno gwali gunyoomebwa nnyo, kubanga mu biseera ebyo abasolooza b�omusolo abasinga obungi tebaalina mazima, era nga tebaagalibwa. Mukama waffe Yesu Kristo bwe yali nga yaakatandika emirimu gye egy�oku nsi n�ayita Matayo amugoberere. Noolwekyo, Matayo, ebisinga obungi mu ebyo by�annyonnyola mu Njiri eno yabirabirako ddala n�amaaso ge. Yagiwandiika nga waakayitawo ebbanga ttono Kristo ng�amaze okulinnya mu ggulu. Matayo atutegeeza nga Yesu bwe yatuukiriza eby�obunnabbi byonna ebiri mu Ndagaano Enkadde. Asooka kunnyonnyola mu bujjuvu amazaalibwa ga Yesu, ng�azaalibwa Maliyamu eyali tamanyi musajja. N�azzaako okubatizibwa kwa Yesu era n�okukemebwa Setaani mu ddungu. Omulamwa gw�Enjiri eno bwe Bwakabaka bwa Katonda era n�okuyigiriza kwa Mukama waffe ku nsonga eyo. Okubuulira kwa Mukama waffe ku Lusozi olwatiikirivu ennyo, kuli mu Njiri eno. Matayo amaliriza Enjiri eno ng�ategeeza okufa kwa Yesu era n�okuzuukira kwe, awamu n�ekiragiro kya Mukama waffe ekikulu eri abayigirizwa be ng�amaze okuzuukira nti Bagende mu nsi yonna babuulire abantu bonna Enjiri ya Yesu Kristo.