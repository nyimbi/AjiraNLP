1 Nze Pawulo, omuddu wa Yesu Kristo, Mukama waffe Kristo, nayitibwa okuba omutume, eyayawulibwa okubuulira Enjiri ya Katonda, 2gye yasuubiriza mu bannabbi be mu byawandiikibwa ebitukuvu, 3ebyogera ku Mwana we, eyava mu zadde lya Dawudi mu mubiri, 4eyakakasibwa okuba Omwana wa Katonda mu maanyi aga Mwoyo Mutukuvu olw�okuzuukira kw�abafu, ye Yesu Kristo Mukama waffe. 5Mu Yesu Kristo Mukama waffe, mwe twaweerwa ekisa, ne mpitibwa okuba omutume, amawanga gonna galyoke gamugondere mu kukkiriza ku lw�erinnya lye. 6Nammwe muli mu abo abaayitibwa okuba abayigirizwa ba Yesu Kristo.
7 Mpandikira abo bonna ababeera mu Ruumi, abaagalwa ba Katonda, abaayitibwa okuba abatukuvu.
Ekisa n�emirembe ebiva eri Katonda Kitaffe ne Yesu Kristo Mukama waffe, bibeerenga nammwe.
Pawulo Ayagala Okukyala mu Ruumi
8 Okusooka neebaza nnyo Katonda wange ku lwammwe mwenna, ku bwa Yesu Kristo, olw�okukkiriza kwammwe okunywevu okwogerwako mu nsi yonna. 9Katonda gwe mpeereza n�omutima gwange gwonna nga mbulira Enjiri ey�Omwana we, ye mujulirwa wange, nga bwe mbasabira bulijjo, 10nga mbegayiririra bulijjo mu kusaba kwange, ndyoke nsobole okubatuukako nga Katonda bw�anaayagala. 11Kubanga neesunga nnyo okubalaba, ndyoke mbawe ku kirabo eky�omwoyo, mulyoke munywezebwe okutuuka ku nkomerero, 12kwe kugamba: twezengamu amaanyi ffekka ne ffekka olw�okukkiriza kwe tulina.
13 Wabula njagala mumanye kino, abooluganda nti, Emirundi mingi nateekateeka okujja gye muli naye ne nziyizibwa okutuusa kaakano, ndyoke nkungule ebibala mu mmwe, nga bwe kiri mu mawanga amalala. 14Kubanga nnina ebbanja eri Abayonaani n�abatali Bayonaani, n�eri ab�amagezi n�eri abasirusiru, 15era nammwe ab�e Ruumi kyenva njagala okubabuulira Enjiri. 16Enjiri tenkwasa nsonyi: kubanga ge maanyi ga Katonda agalokola buli muntu akkiriza, okusooka eri Omuyudaaya n�eri Omunnamawanga. 17Kubanga mu yo obutuukirivu bwa Katonda bubikkulibwa. Obutuukirivu obwo butuweebwa olw�okukkiriza, olw�okukkiriza kwokka, nga bwe kyawandiikibwa nti, “Katonda akkiriza abantu lwa kukkiriza kwabwe, era ekyo kye kiribaweesa obulamu.”
Obusungu bwa Katonda eri abantu
18Kubanga obusungu bwa Katonda bubikkulibbwa okuva mu ggulu ku abo abatatya Katonda bonna n�abakaafiiri bonna ku bye bakola okuziyiza amazima okuvaayo. 19Kubanga ebisoboka okumanyibwa ku Katonda bibabikkuliddwa, kubanga Katonda abibalaze byonna mu bujjuvu. 20Kubanga okuviira ddala ku kutondebwa kw�ensi, ebintu bye ebitalabika, bwe buyinza bwe obutaggwaawo n�obwa Katonda bwe, bitegeerwa ne birabikira ddala mu by�obutonde bwe, abantu balyoke baleme kubaako na kya kwewolereza. 21Kubanga newaakubadde nga Katonda bamumanyi, tebaamugulumiza nga Katonda wadde okumwebazanga, naye ne bagobereranga ebitaliimu mu mpaka zaabwe, omutima gwabwe omusirusiru ne gujjuzibwa ekizikiza. 22Beeyita ab�amagezi ne bafuuka abasirusiru, 23ne bawanyisa ekitiibwa kya Katonda ataggwaawo okukifaananyiriza ekifaananyi ky�omuntu aggwaawo, n�eky�ebinyonyi, n�eky�ebirina amagulu ana n�eky�ebyewalula.
24 Katonda kyeyava abaleka, emitima gyabwe ne girulunkanira eby�obugwagwa ne bawemula emibiri gyabwe bokka na bokka. 25Ne bafuula amazima ga Katonda okuba obulimba ne basinza era ne baweereza ebitonde, mu kifo ky�okusinza eyabitonda, eyeebazibwa emirembe n�emirembe. Amiina.
26 Katonda kyeyava abaleka ne beeyongera mu kwegomba kwabwe okw�obuwemu. Abakazi baabwe baawanyisa enkolagana yaabwe ey�obuzaaliranwa n�abasajja, ne bakola ebitali bya buzaaliranwa. 27Abasajja nabo baalekayo okwegatta ne bakazi baabwe mu ngeri ey�obuzaaliranwa, ne bajjuzibwa obukaba ne beegatta ne basajja bannaabwe. N�ekyava mu bikolwa ebyo eby�obugwagwa, kwe kusasulibwa empeera esaanira okwonoona kwabwe.
28 Bwe baagaana okumanya Katonda, Katonda kyeyava abaleka ne babeera n�omutima omwonoonefu ne bakola ebitasaana. 29Bajjuzibbwa obutali butuukirivu bwonna, n�ebibi, n�omululu, n�obukyayi, n�obuggya, n�obussi, n�entalo, n�obulimba, n�enkwe, n�okwogera ebitasaana, nga basala ku bannaabwe ebigambo, 30era nga bageya, nga bakyawa Katonda, nga bavuma bannaabwe, nga bajjudde amalala n�okwekulumbaza, nga bagunjawo enkola y�ebikyamu, era nga bajeemera bakadde baabwe. 31Tebategeera so tebalina kukkiriza, tebalina kwagala, era tebalina mutima gusaasira. 32Newaakubadde nga bamanyi nga Katonda yagamba nti Abantu abakola ebintu ng�ebyo balizikirizibwa, tebakoma ku kubikola kyokka, naye basiima n�abo ababikola.