Obunnabbi Obukwata ku Babulooni
1Obunnabbi obukwata ku Ddungu eririraanye ennyanja:
Ng�embuyaga bwe zikunta nga ziyita mu nsi ey�obukiikaddyo,
bw�atyo alumba bw�ava mu ddungu
eririraanye ensi etiisa.
2 Nfunye okwolesebwa okw�entiisa:
alyamu olukwe akola omulimu gwe, n�omunyazi anyaga.
Eramu, lumba! Obumeedi zingiza!
Ndikomya okusinda kwonna kwe yaleeta.
3 Omubiri gwange kyeguvudde gulumwa,
n�obulumi bunkwata, ng�omukazi alumwa okuzaala;
nnyiize olw�ebyo bye mpulira,
bye ndaba bimazeemu amaanyi.
4 Omutima gwange gutya,
Entiisa endetera okukankana;
Akasendabazaana ke nnali njayaanira,
kanfukidde ekikankano.
5 Bateekateeka olujjuliro,
bayalirira ebiwempe,
ne balya, ne banywa!
Mugolokoke mmwe abakulembeze,
musiige engabo amafuta.
6 Kino Mukama ky�aŋŋamba nti,
“Genda ofune omukuumi
akuleetere amawulire ku ebyo by�alaba.
7 Bw�alaba amagaali
n�ebibinja by�embalaasi,
n�abeebagazi ku ndogoyi
oba abeebagazi ku ŋŋamira
yeekuume,
era yeegendereze.”
8 Awo omukuumi n�ayogera mu ddoboozi ery�omwanguka ng�agamba nti,
“Mukama wange, buli lunaku nnyimirira ku munaala,
buli kiro mbeera ku mulimu gwange.
9 Laba omusajja wuuno ajjira mu ggaali,
ng�alina n�ekibinja ky�embalaasi.
Era ayanukula bw�ati nti,
‘Babulooni kigudde, weewaawo kigudde.
Ebifaananyi bya bakatonda baakyo byonna
bibetenteddwa wansi ku ttaka.’ ”
10 Abantu bange, abasesebbuddwa ku gguuliro,
mbategeeza kyempulidde okuva eri Mukama Katonda ow�Eggye, Katonda wa Isirayiri.
Obunnabbi obukwata ku Edomu
11 Obunnabbi obukwata ku Duuma:
Waliwo ankowoola okuva mu Seyiri ng�ayogera nti,
“Omukuumi, bunaakya ddi?
Omukuumi, bunaakya ddi?”
12Omukuumi ayanukula bw�ati nti,
“Bulikya, era buliziba.
Bw�obaako ne ky�obuuza kibuuze
okomewo nate.”
Obunnabbi obukwata ku Buwalabu
13 Obunnabbi obukwata ku Buwalabu:
Mmwe Abadedeni abatambulira mu bibinja,
abasiisira mu bisaka bya Buwalabu,
14 muleetere abalumwa ennyonta amazzi; mmwe ababeera mu Teema, muleetere abanoonyi b�obubudamu emmere.
15 Badduka ekitala,
badduka ekitala ekisowole,
badduka omutego ogunaanuddwa,
badduka n�akabi k�entalo.
16 Bw�ati Mukama bw�aŋŋamba nti, “Mu mwaka gumu, ng�endagaano gye bakolera omukozi bw�eba, ekitiibwa kyonna ekya Kedali kirikoma. 17Ku b�obusaale abaliwona, ne ku basajja abalwanyi abazira ab�e Kedali, walisigalawo batono.” Mukama Katonda wa Isirayiri ayogedde.