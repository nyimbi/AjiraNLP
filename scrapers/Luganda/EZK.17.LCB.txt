Empungu Ebbiri n�Omuzabbibu
1 Ekigambo kya Mukama Katonda ne kinzijira, n�aŋŋamba nti, 2“Omwana w�omuntu, gerera ennyumba ya Isirayiri olugero; 3obagambe nti, ‘Bw�ati bw�ayogera Mukama Katonda nti, Waaliwo empungu ennene eyalina ebiwaawaatiro ebinene, ng�erina ebyoya bingi, nga by�amabala agatali gamu, eyajja mu Lebanooni. 4N�eddira obusongenzo bw�omuvule n�emenyako amasanso gaagwo agasooka waggulu amato, n�egwetikka n�egutwala mu nsi ey�abasuubuzi n�egusimba mu kibuga ky�abatunda ebyamaguzi.’
5 “ ‘N�etwala emu ku nsigo ez�ensi eyo, n�egisimba mu ttaka eggimu; n�egisimba okumpi n�amazzi amangi, n�emera n�eba ng�omusafusafu, 6n�ebala n�efuuka omuzabbibu, ne gulanda wansi; amatabi gaagwo ne gakula nga gadda ewaayo, naye emirandira gyagwo ne gisigala wansi waagwo. Ne gufuuka omuzabbibu ne guleeta amatabi n�ebikoola byagwo.’
7 “ ‘Naye ne wabaawo empungu endala ennene eyalina ebiwaawaatiro ebinene, n�ebyoya ebingi. Omuzabbibu ne gukuza emirandira gyagwo eri empungu eyo okuva mu kifo we gwasimbibwa, ate ne gwanjuluza n�amatabi gaagwo gy�eri egifukirire. 8Gwali gusimbiddwa mu ttaka eddungi awali amazzi amangi, guleete amatabi era gubale ebibala gubeere omuzabbibu ogwegombesa.’
9 “Bategeeze nti, ‘Bw�ati bw�ayogera Mukama Katonda nti, Gulibeerera? Tegulisigulwa n�amatabi gaakwo ne gatemebwa ne gukala? Tekiryetagisa omukono ogw�amaanyi oba abantu abangi okugusigulayo. 10Ne bwe baligusimbuliza, gulirama? Tegulikalira ddala embuyaga ez�Ebuvanjuba bwe zirigufuuwa, ne gukalira mu kifo we gwakulira?’ ”
11Awo ekigambo kya Mukama Katonda ne kinzijira n�aŋŋamba nti, 12“Gamba ennyumba enjeemu eyo nti, ‘Temumanyi bintu ebyo kye bitegeeza?’ Bategeeze nti, ‘Kabaka w�e Babulooni yagenda e Yerusaalemi, n�awamba kabaka waayo n�abakungu be n�abatwala e Babulooni. 13N�oluvannyuma n�addira omu ku balangira n�akola naye endagaano, ng�amulayiza. Yatwala n�abasajja abalwanyi abazira ab�omu nsi, 14obwakabaka bukkakkane buleme kwegulumiza, era nga mu kukwata endagaano ye mwe balinywerera. 15Naye kabaka yamujeemera, n�aweereza ababaka e Misiri okufunayo embalaasi n�eggye eddene. Aliraba omukisa? Omuntu akola ebyo ayinza okuba omulamu? Alimenya endagaano n�awona?’
16 “ ‘Nga bwe ndi omulamu, bw�ayogera Mukama Katonda, alifiira mu Babulooni, mu nsi eya kabaka eyamufuula kabaka, gwe yanyooma mu kirayiro kye n�amenya n�endagaano gye baakola. 17Falaawo n�eggye lye eddene, n�ekibiina kye ekinene, tebalibaako kye bamuyamba mu lutalo, bwe balizimba ebifunvu n�ebisenge okuzikiriza obulamu bw�abangi. 18Olw�okunyooma ekirayiro kye, n�amenya endagaano, n�akola ebintu ebyo byonna ate nga yeewaayo, kyaliva tawona.
19 “ ‘Mukama Katonda kyava ayogera bw�ati nti, Nga bwe ndi omulamu, ndireeta ku mutwe gwe ekirayiro kye yanyooma, n�endagaano yange gye yamenya. 20Ndimutegera akatimba kange, n�agwa mu mutego gwange, era ndimuleeta e Babulooni ne musalira omusango olw�obutali bwesigwa bwe gye ndi. 21Abaserikale be bonna abaliba badduka, balifa ekitala, n�abaliwonawo balisaasaanyizibwa empewo; olwo olitegeera nga nze Mukama, nze nkyogedde.
22 “ ‘Bw�ati bw�ayogera Mukama Katonda nti, Nze kennyini ndiddira ettabi okuva ku busongezo bw�omuvule ne ndisimba; era ndimenya amasanso okuva ku matabi gaagwo amato ne ndisimba ku lusozi oluwanvu olugulumivu. 23Ku ntikko ey�olusozi lwa Isirayiri kwe ndirisimba era lirireeta amatabi ne libala ebibala, ne gaba omuvule ogwegombesa. Ennyonyi eza buli kika ziriwummulira ku gwo, era zirifuna we zituula mu bisiikirize eby�amatabi gaagwo. 24Era emiti gyonna egy�omu ttale giritegeera nga nze Mukama ayimpaya omuti omuwanvu, ate ne mpanvuya omuti omumpi. Nkaza omuti ogwakamera, ne mmerusa n�omuti ogubadde gukaze.
“ ‘Nze Mukama Katonda nze nkyogedde, era ndikikola.’ ”