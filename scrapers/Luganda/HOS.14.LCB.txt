Okwenenya Kuleeta Omukisa.
1 Mudde eri Mukama Katonda wammwe, ggwe Isirayiri.
Ebibi byammwe bye bibaleetedde okugwa.
2 Mudde eri Mukama
nga mwogera ebigambo bino, nti
“Tusonyiwe ebibi byaffe byonna,
otwanirize n�ekisa,
bwe tutyo tunaawaayo ebibala by�akamwa kaffe, ng�ebiweebwayo eby�ente ennume.
3 Obwasuli tebusobola kutulokola;
Tetujja kwebagala mbalaasi ez�omu ntalo.
Tetuliddayo kwogera nate nti, ‘Bakatonda baffe,’
nga twogera ku bintu bye twekoledde n�emikono gyaffe,
kubanga mu ggwe, bamulekwa mwe bajja okusaasirwa.”
4 Ndibalekesaayo empisa zaabwe embi,
ne mbaagala awatali kye mbasalidde kya kusasula.
Kubanga obusungu bwange butanudde okubavaako.
5 Ndifaanana ng�omusulo eri Isirayiri:
alimulisa ng�eddanga,
era alisimba emirandira ng�emivule gy�e Lebanooni.
6 Amatabi ge amato galikula;
n�obulungi bwe buliba ng�omuzeyituuni,
n�akaloosa ke kaliba ng�akaloosa k�omuvule gw�e Lebanooni.
7 Abantu balibeera nate wansi w�ekisiikirize kye,
era alibala ng�emmere ey�empeke.
Alimulisa ng�omuzabbibu,
era alyatiikirira nga wayini ow�e Lebanooni.
8 Ggwe Efulayimu mugabo ki gwe nnina mu bakatonda bo?
Ndimwanukula ne mulabirira.
Nninga omuberosi omugimu, era n�ebibala byo biva mu nze.
9 Abalina amagezi bategeera ensonga zino,
era abakabakaba balibimanya.
Amakuba ga Mukama matuufu,
n�abatuukirivu bagatambuliramu,
naye abajeemu bageesittaliramu.