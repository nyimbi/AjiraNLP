1 Okulya akamere akaluma awali emirembe,
kisinga okuba mu nnyumba ejjudde ebyassava nga mulimu entalo.
2 Omuddu omugezi alifuga omwana wa bowo akwasa ensonyi,
era alifuna ebyobusika ng�omu ku baana b�awaka.
3 Entamu erongoosa yakolebwa lwa ffeeza, n�ekikoomi ky�okulongoosa lwa zaabu,
naye Mukama agezesa emitima.
4Omubi assaayo omwoyo eri eby�obulimba,
era n�omulimba awuliriza olulimi olukuusa.
5 Oyo akudaalira omwavu avvoola eyamutonda,
n�oyo asanyukira obuyinike bw�abalala talirema kubonerezebwa.
6 Abazzukulu ngule ya bajjajjaabwe,
era n�abaana beenyumiririza mu bakadde baabwe.
7 Enjogerannungi teba ya musirusiru,
ng�oweekitiibwa bw�atasaana kwogera bya bulimba.
8 Enguzi eri ng�ejjinja ery�omufuusa mu maaso g�oyo agigaba,
alowooza nti buli gy�akyukira eneemuyamba.
9 Okwagala tekulondoola nsobi,
naye oyo atasonyiwa nsobi akyawaganya ab�omukwano enfirabulago.
10Okunenya kuyamba nnyo omuntu ategeera,
okusinga okukuba omusirusiru embooko ekikumi.
11Omukozi w�ebibi anoonya bujeemu bwereere,
era kyaliva asindikirwa omubaka omukambwe.
12 Okusisinkana eddubu enyagiddwako abaana baayo,
kisinga okusisinkana omusirusiru mu busirusiru bwe.
Ebbeeyi y�Amagezi
13 Omuntu bw�asasula ekibi olw�obulungi,
ekibi tekiriva mu nnyumba ye.
14 Okutandika oluyombo kuli ng�omuntu bw�asumulula omudumu gw�amazzi,
noolwekyo vvaawo ng�oluyombo terunnatandika.
15 Eyejjeereza omukozi w�ebibi n�oyo avumirira omutuukirivu,
bombi ba muzizo eri Mukama.
16 Omusirusiru agasibwa ki okuba ne ssente ezisasulibwa amagezi,
ng�ate ye talina mutima gwegomba magezi?
17 Omukwano ogw�amagezi guba gwa lubeerera,
era owooluganda yeesigibwa mu biro eby�ennaku.
18 Omuntu atalina magezi awa obweyamo
ne yeetema okusasula amabanja ga muliraanwa we.
19Oyo ayagala ekibi anyumirwa ennyombo,
n�oyo akola omulyango omunene ogw�omu maaso gwa bbugwe ye nga guyitiridde obunene gulimuteganya nnyo.
20Omuntu ow�omutima omubambaavu takulaakulana,
n�oyo ow�olulimi olulimba agwa mu katyabaga.
21 Omwana omusirusiru aleetera kitaawe obuyinike,
kitaawe w�omusirusiru taba na ssanyu.
22 Omutima ogw�essanyu ddagala ddungi,
naye omwoyo omunyiikaavu gukozza omubiri.
23 Omuntu omubi alya enguzi mu kyama,
alyoke aziyize amazima okweyoleka.
24 Omuntu omutegeevu, ebirowoozo abissa eri amagezi,
naye amaaso g�omusirusiru gasamaalirira ensi gy�ekoma.
25 Omwana omusirusiru buyinike eri kitaawe,
era aleeta ennaku eri nnyina eyamuzaala.
26 Si kirungi okuweesa omutuukirivu engassi ey�obwereere
wadde okukuba ab�ekitiibwa embooko olw�obwesimbu bwabwe.
27 Omuntu omwegendereza mu bigambo bye abeera n�okutegeera,
n�oyo alina omwoyo omuteefu aba muntu wa magezi.
28 Omusirusiru bw�asirika alowoozebwa okuba n�amugezi,
era aba mutegeevu bw�afuga akamwa ke.