1Awo ekigambo kya Mukama ne kijjira Yeeku mutabani wa Kanani nga kyogera ku Baasa nti, 2“Nakugulumiza nga nkuggya mu nfuufu ne nkufuula mukulembeze w�abantu bange Isirayiri, naye watambulira mu ngeri za Yerobowaamu era n�oyonoonyesa abantu bange Isirayiri, ne bansunguwaza n�ebibi byabwe. 3Laba, ndisaanyizaawo ddala Baasa n�ennyumba ye, era ndifuula ennyumba ye okuba ng�eya Yerobowaamu mutabani wa Nebati. 4Omuntu yenna owa Baasa bw�alifiira mu kibuga, omulambo gwe guliriibwa embwa, n�abo abalifiira ku ttale, ennyonyi ez�omu bbanga zirirya emirambo gyabwe.”
5Ebyafaayo ebirala eby�omu mirembe gya Baasa, bye yakola, awamu n�ebintu ebirungi bye yakola, tebyawandiikibwa mu kitabo eky�ebyomumirembe gya bassekabaka ba Isirayiri? 6Awo Baasa ne yeebakira wamu ne bajjajjaabe n�aziikibwa e Tiruza, mutabani we Era n�amusikira, n�alya obwakabaka.
7Ekigambo kya Mukama ne kituukirira, ekyajjira Yeeku mutabani wa Kanani ekikwata ku Baasa n�ennyumba ye olw�ebibi bye yakola mu maaso ga Mukama, ng�amusunguwaza olw�ebyo bye yakola, n�olw�okwonoona ng�afaanana ennyumba ya Yerobowaamu, ate era n�olw�okuba nga yagisaanyaawo.
Era Kabaka wa Isirayiri
8Mu mwaka ogw�amakumi abiri mu omukaaga ogw�obufuzi bwa Asa kabaka wa Yuda, Era mutabani wa Baasa n�afuuka kabaka wa Isirayiri; n�afugira mu Tiruza emyaka ebiri. 9Awo Zimuli, omu ku bakungu be, eyakuliranga ekitundu ky�amagaali ge, n�amukolera olukwe. Mu kiseera ekyo Era yali Tiruza, ng�atamiirira mu maka ga Aluza, omusajja eyavunaanyizibwanga olubiri lw�e Tiruza. 10Mu kiseera ekyo, Zimuli n�ayingira n�amukuba n�amutta, n�oluvannyuma n�alya obwakabaka. Gwali mwaka ogw�amakumi abiri mu omusanvu ogw�obufuzi bwa Asa kabaka wa Yuda.
11Awo olwatuuka nga kyajje atuule ku ntebe ey�obwakabaka n�atta abantu b�ennyumba ya Baasa bonna, obutalekaawo musajja n�omu wa luganda lwa Baasa wadde mikwano gye. 12Bw�atyo Zimuli n�asaanyaawo ennyumba ya Baasa yonna, ng�ekigambo kya Mukama bwe kyali kye yayogera ku Baasa ng�ayita mu nnabbi Yeeku, 13olw�ebibi bya Baasa ne mutabani we Era bye baakola n�okwonoonyesa Isirayiri, nga basunguwaza Mukama Katonda wa Isirayiri olwa bakatonda beebeekolera abatagasa. 14Eby�afaayo ebirala eby�omu mirembe gya Era, ne bye yakola byonna, tebyawandiikibwa mu kitabo ky�ebyomumirembe gya bassekabaka ba Isirayiri?
Zimuli Kabaka wa Isirayiri
15Mu mwaka ogw�amakumi abiri mu omusanvu ogw�obufuzi bwa Asa kabaka wa Yuda, Zimuli n�afugira e Tiruza ennaku musanvu. Eggye lyali lisiisidde okumpi ne Gibbesoni ekibuga ky�Abafirisuuti. 16Ku lunaku olwo Abayisirayiri abaali mu nkambi bwe baawulira nti Zimuli yasala olukwe, n�atta kabaka, Isirayiri yonna ne balangirira Omuli omuduumizi w�eggye okuba kabaka wa Isirayiri. 17Omuli n�Abayisirayiri bonna abaali awamu naye ne bava e Gibbesoni ne bambuka okuzingiza Tiruza. 18Zimuli bwe yalaba ng�ekibuga kiwambiddwa, n�addukira mu lubiri olw�omunda, olubiri lwonna n�alukumako omuliro. N�afiira omwo. 19Ekyo kyamutuukako olw�ebibi bye yakola mu maaso ga Mukama, n�okutambulira mu ngeri za Yerobowaamu, ne mu kibi kye yakola, ne bye yayonoonyesa Isirayiri.
20Eby�afaayo ebirala eby�omu mirembe gya Zimuli, n�obujeemu bwe, tebyawandiikibwa mu kitabo eky�ebyomumirembe gya bassekabaka ba Isirayiri?
Omuli Kabaka wa Isirayiri
21Abantu ba Isirayiri ne baawukanamu ebibiina bibiri, ekitundu ekimu nga kiwagira Tibuni mutabani wa Ginasi okuba kabaka, nga n�ekitundu ekirala kiwagira Omuli. 22Naye abagoberezi ba Omuli ne basinza aba Tibuni mutabani wa Ginasi amaanyi; Tibuni n�afa, Omuli n�afuuka kabaka.
23Mu mwaka ogw�amakumi asatu mu ogumu ogw�obufuzi bwa Asa kabaka wa Yuda, Omuli n�alya obwakabaka obwa Isirayiri era n�afugira emyaka kkumi n�ebiri, mukaaga ku gyo ng�ali mu Tiruza. 24Yagula olusozi lw�e Samaliya ku Semeri, ekilo nsanvu eza ffeeza, n�aluzimbako ekibuga, n�akituuma Samaliya, okukibbulamu Semeri eyali nannyini lusozi.
25Naye Omuli n�akola ebyali ebibi mu maaso ga Mukama, era n�ayonoona nnyo okusinga n�abo abaamusooka. 26N�atambulira mu ngeri zonna eza Yerobowaamu mutabani wa Nebati, ne mu kibi kye, kye yayonoonyesa Isirayiri era n�asunguwaza Mukama Katonda wa Isirayiri olwa bakatonda beebeekolera abatagasa. 27Ebyafaayo ebirala eby�omu mirembe gya Omuli, ne bye yakola, n�ebyobuzira bye, tebyawandiikibwa mu kitabo eky�ebyomumirembe gya bassekabaka ba Isirayiri? 28Omuli ne yeebakira wamu ne bajjajjaabe n�aziikibwa mu Samaliya; Akabu n�amusikira, n�alya obwakabaka.
Akabu alya Obwakabaka bwa Isirayiri
29Mu mwaka ogw�amakumi asatu mu omunaana ogw�obufuzi bwa Asa Kabaka wa Yuda, Akabu mutabani wa Omuli n�alya obwakabaka bwa Isirayiri, n�afugira Isirayiri mu Samaliya emyaka amakumi abiri mu ebiri. 30Akabu mutabani wa Omuli n�akola ebibi mu maaso ga Mukama okusinga bonna abaamusooka. 31Teyakoma ku kukola bibi bya Yerobowaamu mutabani wa Nebati, naye era n�awasa ne Yezeberi muwala wa Esubaali kabaka w�Abasidoni, era n�atandika okuweereza n�okusinza Baali. 32Yazimbira Baali ekyoto mu ssabo lya Baali lye yazimba mu Samaliya. 33Akabu n�akola n�empagi ya Baaseri, ne yeeyongera nnyo okusunguwaza Mukama Katonda wa Isirayiri, okusinga bakabaka abalala bonna aba Isirayiri abaamusooka.
34Ku mirembe gya Akabu, Kyeri Omubeseri n�addaabiriza era n�azimba Yeriko. Era olw�ekigambo kya Mukama kye yayogerera mu Yoswa mutabani wa Nuuni, Kyeri bwe yassaawo emisingi gyakyo, n�afiirwa Abiraamu mutabani we omukulu; bwe yazimba wankaaki waakyo, Segubi mutabani we asembayo obuto naye n�afa.