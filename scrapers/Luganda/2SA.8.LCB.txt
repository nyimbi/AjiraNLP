Obuwanguzi bwa Dawudi
1 Oluvannyuma lw�ebyo, Dawudi n�awangula Abafirisuuti, n�abafuula abaddu be, n�awamba n�ekibuga kyabwe ekikulu.
2 Dawudi n�awangula n�Abamowaabu, n�alagira buli omu ku bo yebake wansi, n�abapimako n�olukoba olupima. Buli eyali ebipimo bibiri yattibwanga, naye oyo eyali ow�ebipimo ebisatu nga y�alama. Abamowaabu ne bafuuka baddu ba Dawudi ne bamuwanga obusuulu. 3Ate era Dawudi n�awangula Kadadezeri mutabani wa Lekobu, kabaka w�e Zoba, bwe yali nga yeddiza amatwale ge ku Mugga Fulaati. 4Dawudi n�awamba amagaali ga Kadadezeri lukumi, n�abeebagala embalaasi kasanvu, n�abaserikale ab�ebigere emitwalo ebiri. N�atema kumpi embalaasi zonna, n�azilemaza n�alekawo kikumi ku zo.
5 Awo Abasuuli ab�e Ddamasiko ne bajja okubeera Kadadezeri kabaka w�e Zoba, naye Dawudi n�atta emitwalo ebiri mu enkumi bbiri ku bo. 6Dawudi n�assa ebibinja eby�abaserikale mu Busuuli e Ddamasiko, Abasuuli ne bafuuka baddu be, era ne bamuwanga obusuulu. Mukama n�awa Dawudi obuwanguzi buli gye yagendanga.
7 Dawudi n�anyaga engabo eza zaabu ezasitulibwanga abaserikale ba Kadadezeri n�azireeta e Yerusaalemi. 8Kabaka Dawudi n�anyaga n�ebikomo bingi ddala okuva mu Beta ne mu Berosayi, ebibuga ebyali ebya Kadadezeri.
9 Awo Toyi kabaka w�e Kamasi bwe yawulira nga Dawudi awangudde eggye lyonna erya Kadadezeri, 10n�atuma mutabani we Yolaamu eri kabaka Dawudi okumulamusaako, n�okumuyozaayoza okuwangula olutalo wakati we ne Kadadezeri. Kadadezeri yalwananga ne Toyi. Yolaamu n�amutwalira ebintu bya ffeeza ne zaabu n�ebikomo.
11 Kabaka Dawudi n�abiwonga eri Mukama, nga bwe yakola effeeza ne zaabu bye yaggya mu mawanga amalala ge yawangula. 12Amawanga gaali: Busuuli, ne Mowaabu, n�Abamoni, n�Abafirisuuti ne Amaleki; n�awonga n�omunyago gwa Kadadezeri, mutabani wa Lekobu, kabaka w�e Zoba.
13 Erinnya lya Dawudi ne litutumuka, bwe yakomawo okuva okutta Abasuuli omutwalo gumu mu kanaana mu kiwonvu eky�Omunnyo.
14 N�ateeka ebibinja bya baserikale mu Busuuli yonna, Abasuuli bonna ne bafuuka baddu ba Dawudi. Mukama n�awa Dawudi obuwanguzi buli gye yagendanga.
Amannya g�Abakungu ba Dawudi
15 Dawudi n�afuga Isirayiri yenna, ng�afuga abantu be bonna mu bwenkanya ne mu mazima. 16Yowaabu mutabani wa Zeruyiya ye yali omuduumizi w�eggye, Yekosafaati mutabani wa Akirudi nga ye mujjukiza, 17Zadooki mutabani wa Akitubu ne Akimereki mutabani wa Abiyasaali nga be bakabona, Seroya nga ye muwandiisi, 18Benaaya mutabani wa Yekoyaada nga ye mukulu w�Abakeresi n�Abaperesi abaakuumanga ba kabaka, batabani ba Dawudi nga be bawi ba magezi ab�obwakabaka.