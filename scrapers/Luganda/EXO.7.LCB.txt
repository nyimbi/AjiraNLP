1 Awo Mukama n�agamba Musa nti, “Laba, nkufudde nga Katonda awali Falaawo, ne muganda wo Alooni y�ajja okubeera nnabbi wo. 2Ojjanga kwogera bye nkulagira, ne muganda wo Alooni ayogere ne Falaawo asobole okuleka abaana ba Isirayiri bave mu nsi ye. 3Naye ndikakanyaza omutima gwa Falaawo; ne bwe ndikolera ebyamagero ebingi ennyo mu nsi y�e Misiri, 4tagenda kubawuliriza. Ndirumba Misiri n�amaanyi, ne ngisalira omusango, ne ndyoka nzigyayo abantu bange Abayisirayiri bonna. 5Era Abamisiri balitegeera nti Nze Mukama, bwe ndirumba Misiri n�amaanyi ne nzigyayo Abayisirayiri.”
Omuggo gwa Alooni Gufuuka Omusota
6 Awo Musa ne Alooni ne bakola nga Mukama bwe yabalagira. 7We baayogerera ne Falaawo, Musa yali aweza emyaka kinaana egy�obukulu, ne Alooni ng�aweza emyaka kinaana mu esatu. 8Mukama n�agamba Musa ne Alooni nti, 9“Falaawo bw�anaabagamba nti, ‘Mukoleeyo ekyamagero,’ nga ggwe ogamba Alooni nti, ‘Ddira omuggo gwo ogusuule wansi awali Falaawo,’ era gunaafuuka omusota.”
10Awo Musa ne Alooni ne bagenda ewa Falaawo, ne bakola nga Mukama bwe yabalagira. Alooni n�asuula omuggo gwe wansi awali Falaawo n�abaweereza be, ne gufuuka omusota. 11Falaawo naye n�atumya basajja be abagezigezi, n�abalogo; abakujjukujju abo Abamisiri ne bakola ekintu kye kimu mu magezi gaabwe ag�ekyama. 12Kubanga nabo baasuula wansi emiggo gyabwe, ne gifuuka emisota; naye omuggo gwa Alooni ne gumira emiggo gyabwe. 13Naye era omutima gwa Falaawo ne gukakanyala, nga Mukama bwe yali agambye.
Amazzi Gafuuka Omusaayi
14 Awo Mukama n�agamba Musa nti, “Omutima gwa Falaawo gukakanyadde, era agaanye okuleka abantu okugenda. 15Mu makya genda eri Falaawo ng�afuluma okulaga ku mazzi, omulindirire ku lubalama lw�omugga Kiyira. Era twala n�omuggo ogwafuuka omusota. 16Olyoke omugambe nti, ‘Mukama Katonda wa Abaebbulaniya yantuma gy�oli ng�agamba nti, Leka abantu bange bajje mu ddungu bansinze; naye, laba, n�okutuusa leero okyagaanyi okuŋŋondera.’ 17Bw�ati bw�ayogera Mukama nti, ‘Ku kino kw�olitegeerera nga nze Mukama: laba ndikuba ku mazzi agali mu mugga, n�omuggo oguli mu mukono gwange, era galifuuka musaayi, 18n�ebyennyanja ebiri mu mugga birifa, n�omugga guliwunya; era n�Abamisiri nga tebakyayagala kunywa ku mazzi gaagwo.’ ”
19 Mukama n�agamba Musa nti, “Tegeeza Alooni nti, ‘Twala omuggo gwo ogwolekeze amazzi gonna mu Misiri: ku migga gyabwe, n�emikutu gyabwe, n�obuyanja bwabwe, n�ebidiba byabwe, byonna bifuuke musaayi. Era wagenda kubeerawo omusaayi mu nsi yonna ey�e Misiri: mu ntiba ez�emiti ne mu matogero ag�amayinja.’ ”
20 Awo Musa ne Alooni ne bakola nga Mukama bwe yabalagira. Alooni n�addira omuggo gwe n�akuba ku mazzi ag�omu mugga, nga Falaawo n�abaweereza be balaba; amazzi gonna ag�omu mugga ne gafuuka omusaayi. 21Era n�ebyennyanja byonna mu mugga Kiyira ne bifa. Omugga ne guwunya, Abamisiri nga tebakyasobola kunywa mazzi ga mu mugga Kiyira; omusaayi ne gubuna wonna mu nsi y�e Misiri.
22 Abalogo ab�omu Misiri nabo ne bakola bwe batyo mu magezi gaabwe ag�ekyama. Omutima gwa Falaawo ne gweyongera okukakanyala, ebya Musa ne Alooni n�atabiwuliriza era nga Mukama bwe yali agambye; 23n�akyuka ne yeddirayo mu lubiri lwe, nga byonna ebibaddewo tabissizzaako mwoyo. 24Abamisiri bonna ne basimaasima okumpi n�omugga nga banoonya amazzi ag�okunywa, kubanga amazzi g�omu mugga nga tegakyanyweka.
25Awo ne wayitawo ennaku musanvu okuva ku lunaku Mukama lwe yakubirako omugga.