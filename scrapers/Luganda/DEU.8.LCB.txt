Ekisa kya Katonda mu Ddungu
1 Mugonderanga amateeka gonna ge nkulagira leero, mulyoke mubeerenga balamu era mwale, muyingire ensi Mukama Katonda gye yalayirira bajjajjammwe okugibawa mmwe ng�obutaka bwammwe. 2Onojjukiranga emyaka gino gyonna amakumi ana Mukama Katonda gy�azze ng�akukulembera okukuyisa mu ddungu alyoke akugezese, akukakkanye obeere muwombeefu omwetoowaze, era yeekkaanye mu mutima gwo alabe obanga onookwatanga amateeka ge. 3Era yakukkakkanya n�akulumya enjala, n�akuliisa emmaanu, gye wali tolabangako wadde bakadde bo okugiwulirako, alyoke akuyigirize nti Omuntu taba mulamu na mmere yokka, wabula na buli kigambo ekiva mu kamwa ka Mukama Katonda. 4Mu myaka gino gyonna amakumi ana, engatto zo tezaakukaddiwako n�ebigere byo tebyazimba. 5Noolwekyo osaana okitegeere mu mutima gwo nti, Ng�omusajja bw�akangavvula mutabani we, ne Mukama Katonda wo bw�akukangavvula.
6 “Onookwatanga amateeka ga Mukama Katonda wo ng�otambuliranga mu makubo ge, era ng�omutya, ng�omussaamu ekitiibwa. 7Kubanga Mukama Katonda wo akutwala mu nsi ennungi ennyo: ensi erimu emigga, n�ebidiba, n�ensulo ez�amazzi agakulukutira ku nsozi ne mu biwonvu. 8Ensi omukula eŋŋaano ne sayiri, n�emitiini n�emikomamawanga, ensi ey�emizabbibu n�omubisi gw�enjuki; 9ensi, emmere gy�eteebeerenga ya bbula, nga buli ky�oneetaaganga onookifunanga; ensi, ng�ebyuma ge mayinja gaayo, era gy�onoosimanga ekikomo mu nsozi zaayo. 10Awo bw�onoolyanga n�okkuta, weebazenga Mukama Katonda wo olw�okukuwa ensi ennungi bw�etyo.
Okulabulwa Obutaba b�Amalala
11 “Weegenderezenga nnyo olemenga kwerabiranga Mukama Katonda wo, ng�ogaananga okukwatanga amateeka ge, n�ebiragiro bye, bye nkulagira leero. 12Si kulwa ng�onoolyanga n�okkuta, ne weezimbiranga amayumba amalungi, n�otereera; 13amagana go n�ebisibo byo nga bigezze, ne zaabu yo ne ffeeza yo nga byaze, nga ne buli kintu ky�onoobanga nakyo nga kyeyongedde okwala, 14kale olwo omutima gwo ne gujjangamu amalala, ne weerabiranga Mukama Katonda wo eyakuggya mu nsi ey�e Misiri mu nnyumba ey�obuddu. 15Eyakukulemberanga n�akuyisanga mu ddungu eddene era ezzibu ennyo eritiisa, ekkalu omutali tuzzi, nga libunye emisota emikambwe egy�obusagwa, n�enjaba. Eyakuggyira amazzi mu lwazi. 16Yakuliisanga emmaanu mu ddungu, emmere bajjajjaabo gye baali batalabangako. Yali ng�akwetoowazisa era nga bw�akugezesa, ku nkomerero biryoke bikugendere bulungi. 17Weekuumenga, olemenga okulowoozanga mu mutima gwo nti, ‘Obugagga buno bwonna mbufunye olw�obuyinza bwange n�amaanyi g�emikono gyange.’ 18Naye ojjukiranga Mukama Katonda wo, kubanga y�akuwa obuyinza okufuna obugagga, alyoke atuukirize endagaano ye gye yalayirira bajjajjaabo, nga bwe kiri leero.
19 “Bwe kanaakutandanga ne weerabiranga Mukama Katonda wo, n�ogobereranga bakatonda abalala, n�obasinzanga n�obavuunamiranga, mbategeeza mmwe leero nti Ddala ddala mugenda kuzikirira. 20Nga bwe mulaba amawanga Mukama g�azikiriza mu maaso gammwe, nammwe bwe mulizikirira bwe mutyo, bwe mutaligonderanga ddoboozi lya Mukama Katonda wammwe.”