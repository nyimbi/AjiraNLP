1 Mukama afuga,
amawanga gakankane;
atuula wakati wa bakerubi,
ensi ekankane.
2 Mukama mukulu mu Sayuuni;
agulumizibwa mu mawanga gonna.
3 Amawanga gonna gatendereze erinnya lyo ekkulu era ery�entiisa.
Mukama mutukuvu.
4 Ye Kabaka ow�amaanyi, ayagala obwenkanya.
Onywezezza obwenkanya;
era by�okoledde Yakobo bya bwenkanya
era bituufu.
5 Mumugulumize Mukama Katonda waffe;
mumusinzize wansi w�entebe y�ebigere bye.
Mukama mutukuvu.
6 Musa ne Alooni baali bamu ku bakabona be;
ne Samwiri yali mu abo abaakoowoolanga erinnya lye;
baasabanga Mukama
n�abaanukula.
7 Yayogera nabo mu mpagi ey�ekire;
baagondera amateeka ge n�ebiragiro bye, bye yabawa.
8 Ayi Mukama Katonda waffe,
wabaanukulanga;
n�obeeranga Katonda asonyiwa eri Isirayiri,
newaakubadde wababonerezanga olw�ebikolwa byabwe ebibi.
9Mugulumizenga Mukama Katonda waffe,
mumusinzizenga ku lusozi lwe olutukuvu,
kubanga Mukama Katonda waffe mutukuvu.