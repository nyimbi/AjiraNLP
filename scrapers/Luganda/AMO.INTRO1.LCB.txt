Ennyanjula
Ekitabo kino kyawandiikibwa nnabbi Amosi wakati w�omwaka 760 bc ne 750 bc. Yatandika obulamu bwe nga mulimi n�oluvannyuma Mukama n�amuyita okumuweereza nga nnabbi okumala ekiseera, oluvannyuma yaddayo mu bulimi. Omulamwa gw�ekitabo kino kwe kulaga abantu nga Katonda bw�atasanyukira butali bwenkanya, ng�abantu abamu beegaggawaza ng�abalala bali mu bwavu obutagambika. Nnabbi Amosi yalangirira nga Mukama bw�alibonereza Isirayiri. Kyawulibwamu ebitundu bino: baliraanwa ba Isirayiri nga Damasiko, ne Edomu, ne Tuulo n�abalala basalirwa omusango olw�okutulugunya Isirayiri (Essuula 1:1–2:5); Isirayiri esalirwa omusango olw�obutali bwenkanya n�obugwenyufu (Essuula 2:6-16); obubaka eri Isirayiri (Essuula 3:1–5:17); okulangirira okutwalibwa kw�Abayisirayiri mu buwaŋŋanguse (Essuula 5:18–6:14); okwolesebwa nnabbi kwe yafuna ku bibonerezo eby�amaanyi Katonda bye yali agenda okuleeta (Essuula 7:1–9:10); Isirayiri okuzzibwa obuggya (Essuula 9:11-15).