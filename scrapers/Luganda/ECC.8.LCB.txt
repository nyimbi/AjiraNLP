Obuwulize eri Abakulembeze
1Ani afaanana omuntu omugezi
amanyi okunnyonnyola buli kintu?
Amagezi gaakaayakanyisa obwenyi bw�omuntu,
ne gakyusa emitaafu gyamu.
2Nkugamba nti Gondera ekiragiro kya kabaka, kubanga walayira mu maaso ga Katonda. 3Toyanguyiriza kuva mu maaso ga kabaka. Kyokka ensonga bw�ebanga etali ntuufu, tobanga ku ludda lumuwakanya, kubanga ye akola buli ky�ayagala. 4Kubanga ekigambo kya kabaka kisukkuluma byonna; kale ani ayinza okumubuuza nti, “Okola ki ekyo?”
5Oyo agondera ekiragiro kye talituukibwako kabi,
omutima ogw�amagezi gulimanya ekiseera ekisaana okukoleramu ekintu gundi, n�engeri ey�okukolamu ekintu ekyo.
6 Kubanga waliwo ekiseera ekituufu n�enkola esaana ku buli kintu,
newaakubadde ng�obuyinike bw�omuntu bumuzitoowerera okukamala.
7Nga bwe watali muntu amanyi binaabaawo,
kale ani ayinza okumutegeeza ebinajja?
8Tewali muntu alina buyinza kufuga mpewo;
bwe kityo tewali n�omu alina buyinza ku lunaku lwa kufa kwe.
Ng�omuntu bw�aweebwa ebiragiro mu biseera eby�olutalo,
bwe kityo n�obutali butuukirivu bwe buduumira abo ababutambuliramu.
9 Ebyo byonna bye nalaba bwe nagezaako okwekenneenya buli kintu ekikolebwa wansi w�enjuba. Waliwo ekiseera omufuzi buli lw�abinika baafuga, kyokka nga yeerumya yekka. 10Ndabye abantu abakozi b�ebibi nga baziikibwa, abo abaawaanibwanga mu kibuga nga bazze mu kifo ekitukuvu. Na kino nakyo butaliimu.
11 Omuntu bw�asalirwa omusango n�atabonererezebwawo, emitima gy�ababi gijjula kuteekateeka kukola bubi. 12Newaakubadde ng�omuntu omubi azza emisango kikumi, ate n�awangaala, nkimanyi ng�abatuukirivu, abo abatya Katonda bijja kubagendera bulungi. 13Naye olwokubanga abakozi b�ebibi tebatya Katonda, tebiyinza kubagendera bulungi, era n�ennaku zaabwe zinaayitanga mangu ng�ekisiikirize.
14 Waliwo ekintu ekirala ekiraga obutaliimu ekiri ku nsi: abantu abatuukirivu batukibwako ebyo ebisaanira ababi, ate abatali batuukirivu ne batuukibwako ebyo ebigwanira abatuukirivu. Kino nakyo nkiyita butaliimu. 15Bwe ntyo nteesa nti omuntu yeyagalire mu bulamu: kubanga wansi w�enjuba tewali kisinga, wabula omuntu okulya n�okunywa n�okweyagala. Kale essanyu linaamuwerekeranga mu mirimu gye, ennaku zonna ez�obulamu bwe Katonda bw�amuwadde wansi w�enjuba.
16 Bwe nanoonyereza amagezi ne neetegereza okutegana kw�omuntu ku nsi kuno, nga teyeebaka emisana n�ekiro. 17Ne ndaba ebyo byonna Katonda by�akoze, nga tewali n�omu ayinza kutegeera Katonda by�akola wansi w�enjuba, omuntu ne bw�agezaako ennyo okukinoonyereza tayinza kukivumbula. Newaakubadde omuntu omugezi yeefuula nti akimanyi, tayinza kukitegeera.