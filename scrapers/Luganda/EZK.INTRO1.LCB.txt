Ennyanjula
Ekitabo kino kyawandiikibwa Ezeekyeri mutabani wa Buuzi. Yatandika omulimu gwe ogw�obunnabbi mu mwaka 593 bc. Ebyo bye biseera ebyasingira ddala okubaamu ebizibu mu byafaayo bya Isirayiri. Kye kyali ekiseera ekyazikiririzibwamu ekibuga Yerusaalemi n�ensi ya Yuda, n�okuwaŋŋangusibwa kw�abantu abakulu ab�ebitiibwa, n�abo abaalina obuvunaanyizibwa. Omulamwa gw�ekitabo kino kwe kulaga obukulu bwa Katonda obutayinza kuggwaawo na bikolwa bibi eby�abantu be. Nnabbi Ezeekyeri anenya Isirayiri olw�okujeemera Katonda bwe beeyonoonyesa nga basinza bakatonda abalala, ne boonoona n�ensi nga tebawummuza ttaka nga ssabbiiti bwe zaalagira; nga bayiwa n�omusaayi ogutaliiko musango, n�ebintu ebirala ebiri ng�ebyo. Ezeekyeri alaga obukulu bwa Katonda n�obutukuvu bwe, obw�emirembe n�emirembe. Ayigiriza ng�abantu bwe balina obuvunaanyizibwa ku bibi byabwe, n�okuzzibwa obuggya mu mwoyo. Ekitabo kino kyawulibwamu ebitundu bino: Ezeekyeri ayitibwa okuba nnabbi (Essuula 1–3); ekibuga Yerusaalemi n�ensi ya Yuda bisalirwa omusango (Essuula 4–24); Katonda asalira amawanga omusango (Essuula 25–32); Mukama ateekateeka okuzza Isirayiri obuggya (Essuula 33–39); Ezeekyeri ayolesebwa ekifaananyi kya yeekaalu empya n�eby�ensi empya ebya Isirayiri (Essuula 40–48).