1 “Omwana w�omuntu, wa obunnabbi ku Googi oyogere nti, ‘Bw�ati bw�ayogera Mukama Katonda nti, Nkulinako ensonga ggwe Googi, omulangira omukulu owa Meseki ne Tubali. 2Ndikukyusa nkukulule, era ndikuggya mu bukiikakkono obw�ewala ne nkutuma eri ensozi za Isirayiri. 3Ndiggya omutego gwo mu mukono gwo ogwa kkono; n�obusaale bwo obungi obubadde mu mukono gwo ogwa ddyo, ndibukusuuza. 4Oligwa ku nsozi za Isirayiri ggwe n�eggye lyo lyonna n�amawanga agali naawe; ndibawaayo eri ensega eza buli ngeri n�eri buli nsolo enkambwe mufuuke emmere yaazo. 5Muligwa ku ttale, kubanga nze nkyogedde, bw�ayogera Mukama Katonda. 6Ndisindika omuliro ku Magogi ne ku abo ababeera mu bifo ebirimu emirembe ku lubalama lw�ennyanja; balyoke bamanye nga nze Mukama.’ ”
7 “Ndimanyisa abantu bange Isirayiri Erinnya lyange ettukuvu. Siriganya linnya lyange kuddayo kuvumibwa, era amawanga galimanya nga nze Mukama, Omutukuvu mu Isirayiri. 8Ekiseera kyakyo kituuse era kirituukirira, bw�ayogera Mukama Katonda. Luno lwe lunaku lwe nayogerako.”
9 “Abo ababeera mu bibuga bya Isirayiri balifuluma ne bakozesa ebyokulwanyisa ng�enku era balibikumako omuliro, engabo entono n�engabo ennene, emitego n�obusaale n�ebiti ebinene n�amafumu. Balibikozesa ng�enku okumala emyaka musanvu. 10Tekiribeetaagisa kutyaba nku ku ttale so tebalitema nku mu bibira, kubanga ebyokulwanyisa bye balikozesa ng�enku. Balinyaga abo abaabanyaga, ne babba abo abaababba, bw�ayogera Mukama Katonda.”
11 “Ku lunaku olwo ndiwa Googi ekifo eky�okuziikamu mu Isirayiri mu kiwonvu ky�abatambuze ku luuyi olw�ebuvanjuba ku Nnyanja ey�Omunnyo. Kiriziba ekkubo ly�abatambuze, kubanga Googi n�enkuyanja y�abantu be baliziikibwa eyo. Era kiriyitibwa ekiwonvu kya Kamonugoogi.”
12 “Ennyumba ya Isirayiri balimala emyezi musanvu nga babaziika, okusobola okutukuza ensi. 13Abantu bonna ab�omu nsi balibaziika, era luliba lunaku lwa kujjukiranga era lwe lunaku lwe ndigulumizibwa, bw�ayogera Mukama Katonda.”
14 “Wanaabangawo abasajja abanaapangisibwanga okukola omulimu ogw�okutukuza ensi. Abamu ku bo banaayitanga mu nsi nga bakola omulimu ogwo, n�abalala banaaziikanga emirambo gy�abo egirisigala kungulu. Oluvannyuma olw�emyezi omusanvu balitandika okunoonya abaafa. 15Bwe baliba nga bayita mu nsi, omu n�alaba eggumba ly�omuntu, aliteeka akabonero mu kifo ekyo, okutuusa abaziika bwe baliba bayita ne balaba akabonero ne baliziika mu kiwonvu kya Kamonugoogi. 16(Era ne mu kifo ekyo eribaayo ekibuga ekiyitibwa Kamona). Bwe batyo bwe balitukuza ensi.”
17 Omwana w�omuntu, bw�ati bw�ayogera Mukama Katonda nti, “Koowoola buli kika ky�ennyonyi n�ebisolo byonna ebikambwe obigambe nti, ‘Mukuŋŋaane, mujje okuva mu njuyi zonna eri ssaddaaka gye mbateekeddeteekedde, ssaddaaka ennene ku nsozi za Isirayiri, mulye ennyama munywe n�omusaayi. 18Mulirya ennyama ey�abalwanyi ab�amaanyi, era mulinywa omusaayi gw�abalangira ab�ensi, ng�abanywa ogw�endiga ennume n�obuliga obuto, ogw�embuzi n�ente ziseddume, zonna ensava ez�e Basani. 19Mulirya amasavu ne mukkuta, ne munywa omusaayi ne mutamiira ku ssaddaaka yange gye mbategekera. 20Ku mmeeza yange mulirya embalaasi n�abazeebagala, wamu n�abalwanyi ab�amaanyi n�abasajja abaserikale aba buli kika,’ bw�ayogera Mukama Katonda.”
21 “Ndyoleka ekitiibwa kyange mu mawanga, era amawanga gonna galiraba ekibonerezo kye ndikuwa, nga n�omukono gwange gubateekeddwaako. 22Okuva ku lunaku olwo, ennyumba ya Isirayiri balimanya nga nze Mukama Katonda waabwe. 23N�amawanga galimanya ng�abantu ba Isirayiri balitwalibwa mu buwaŋŋanguse olw�ebibi byabwe, kubanga tebaali beesigwa gye ndi. Kyenava mbakweka amaaso gange ne mbawaayo mu mukono gw�abalabe baabwe, bonna ne battibwa ekitala. 24Nababonereza ng�obutali butuukirivu bwabwe n�ebikolwa byabwe bwe byali, ne mbakisa amaaso gange.
25 “Noolwekyo Mukama Katonda ayogera nti, Ndikomyawo Yakobo okuva mu buwaŋŋanguse, era ndikwatirwa ekisa ennyumba ya Isirayiri yonna, era ndirwanirira erinnya lyange ettukuvu. 26Balyerabira okuswazibwa kwabwe, n�obutali bwesigwa bwe bandaga, bwe baabeera mu nsi yaabwe emirembe, nga tebaliiko abatiisa. 27Bwe ndibakomyawo okuva mu mawanga, nga mbakuŋŋaanyizza okuva mu nsi ez�abalabe baabwe, ndyoleka obutukuvu bwange mu bo eri amawanga mangi. 28Olwo balimanya nga nze Mukama Katonda, kubanga nabasindika mu buwaŋŋanguse mu mawanga, ate ne mbakuŋŋaanya eri ensi yaabwe, ne sirekaayo n�omu. 29Siribakisa maaso gange nate, bwe ndifuka Omwoyo wange ku nnyumba ya Isirayiri,” bw�ayogera Mukama Katonda.