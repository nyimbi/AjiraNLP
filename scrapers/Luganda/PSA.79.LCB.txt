Zabbuli ya Asafu
1 Ayi Katonda omugabo gwo gulumbiddwa amawanga;
boonoonye yeekaalu yo entukuvu ne Yerusaalemi kizikiriziddwa,
ne kifuuka entuumo.
2 Emirambo gy�abaweereza bo bagifudde
mmere ya nnyonyi ez�omu bbanga,
n�emibiri gy�abatukuvu bo giweereddwa ensolo ez�omu nsiko.
3 Omusaayi gwabwe ne guyiibwa ng�amazzi
okwetooloola Yerusaalemi,
so nga abafudde tewali muntu abaziika.
4 Baliraanwa baffe batuyisaamu amaaso,
era tufuuse ekisekererwa eri abo abatwetoolodde.
5 Ayi Mukama olitusunguwalira kutuusa ddi, nnaku zonna?
Obuggya bwo bunaabuubuukanga ng�omuliro?
6 Obusungu bwo bubuubuukire ku mawanga
agatakumanyi,
ne ku bwakabaka
obutakoowoola linnya lyo.
7 Kubanga bazikirizza Yakobo,
ne basaanyaawo ensi ye.
8 Totubalira kibi kya bajjajjaffe;
tukusaba oyanguwe okutusaasira
kubanga tuli mu bwetaavu bungi nnyo.
9 Tuyambe olw�ekitiibwa ky�erinnya lyo,
Ayi Katonda ow�obulokozi bwaffe;
otuwonye era otutangiririre olw�ebibi byaffe
olw�erinnya lyo.
10 Lwaki abamawanga babuuza nti,
“Katonda waabwe ali ludda wa?”
Kkiriza okuwalana eggwanga olw�omusaayi gw�abaweereza bo ogwayiyibwa,
kumanyibwe mu mawanga gonna nga naffe tulaba.
11 Wuliriza okusinda kw�omusibe;
okozese omukono gwo ogw�amaanyi
owonye abo abasaliddwa ogw�okufa.
12 Ayi Mukama, baliraanwa baffe abakuduulira,
bawalane emirundi musanvu.
13 Kale nno, ffe abantu bo era endiga ez�omu ddundiro lyo,
tulyoke tukutenderezenga emirembe gyonna;
buli mulembe gulyoke gukutenderezenga emirembe gyonna.