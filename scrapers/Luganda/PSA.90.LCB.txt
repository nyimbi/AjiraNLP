EKITABO IV
Zabbuli 90–106
Okusaba kwa Musa, omusajja wa Katonda
1 Ayi Mukama, obadde kifo kyaffe eky�okubeeramu
emirembe gyonna.
2 Ensozi nga tezinnabaawo,
n�ensi yonna nga tonnagitonda;
okuva ku ntandikwa okutuusa ku nkomerero y�emirembe gyonna, ggwe Katonda.
3 Omuntu omuzzaayo mu nfuufu,
n�oyogera nti, “Mudde mu nfuufu, mmwe abaana b�abantu.”
4 Kubanga emyaka olukumi,
gy�oli giri ng�olunaku olumu olwayita,
oba ng�ekisisimuka mu kiro.
5 Obeera n�obamalirawo ddala nga bali mu tulo otw�okufa.
Ku makya baba ng�omuddo omuto,
6 Ku makya guba munyirivu,
naye olw�eggulo ne guwotoka ne gukala.
7Ddala ddala obusungu bwo butumalawo,
n�obukambwe bwo bututiisa nnyo.
8 Ebyonoono byaffe obyanjadde mu maaso go,
n�ebyo bye tukoze mu kyama obyanise awo w�oli.
9 Ddala ddala tumala ennaku z�obulamu bwaffe zonna ng�otunyiigidde;
tukomekkereza emyaka gyaffe n�okusinda.
10 Obungi bw�ennaku zaffe gy�emyaka nsanvu,
oba kinaana bwe tubaamu amaanyi.
Naye emyaka egyo gijjula ennaku n�okutegana,
era giyita mangu, olwo nga tuggwaawo.
11 Ani amanyi amaanyi g�obusungu bwo?
Kubanga ekiruyi kyo kingi ng�ekitiibwa kye tusaana okukuwa bwe kyenkana.
12 Otuyigirize okutegeeranga obulungi ennaku zaffe,
tulyoke tubeere n�omutima ogw�amagezi.
13 Ayi Mukama, komawo gye tuli. Olitusuula kutuusa ddi?
Abaweereza bo bakwatirwe ekisa.
14 Tujjuze okwagala kwo okutaggwaawo ku makya,
tulyoke tuyimbenga nga tujaguza n�essanyu era tusanyukenga obulamu bwaffe bwonna.
15Tusanyuse, Ayi Mukama, okumala ennaku nga ze tumaze ng�otubonyaabonya,
era n�okumala emyaka nga gye tumaze nga tulaba ennaku.
16 Ebikolwa byo biragibwe abaweereza bo,
n�abaana baabwe balabe ekitiibwa kyo.
17 Okusaasira kwo, Ayi Mukama Katonda waffe, kubeerenga ku ffe,
otusobozesenga okutuukiriza obulungi emirimu gyaffe;
weewaawo, otusobozesenga okutuukiriza obulungi emirimu gyaffe.