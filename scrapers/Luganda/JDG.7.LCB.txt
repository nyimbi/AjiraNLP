Gidyoni ayungula abalwanyi ebikumi bisatu
1 Awo Gidyoni gwe baakazaako erya Yerubbaali, ne be yali nabo bonna, ne bakeera mu makya, ne basiisira ku luzzi Kalodi; Olusiisira lwa Bamidiyaani lwali mu bukiika obwa kkono mu kiwonvu, kumpi n�olusozi Mole. 2Mukama Katonda n�agamba Gidyoni nti, “Abalwanyi bo basusse obungi; nze sibaganye kuwangula Abamidiyaani, Abayisirayiri baleme okwennyumiriza nti amaanyi gaabwe ge gabawanguzza. 3Noolwekyo kaakano genda olangirire eri abalwanyi bo nti buli mutiitiizi yenna n�oyo akankana, ave ku lusozi luno Gireyaadi addeyo ewuwe.” Abalwanyi emitwalo ebiri mu enkumi bbiri ne baddayo ewaabwe, ne wasigalawo omutwalo gumu.
4 Mukama Katonda n�agamba Gidyoni nti, “Era abalwanyi bo bakyasusse obungi, baserengese ku mugga, eyo gye naabayunguliramu abasaanidde okugenda naawe n�abatasaanidde.”
5Awo Gidyoni n�aserengesa abalwanyi ku mugga, Mukama Katonda n�amugamba nti, “Buli mulwanyi anaasena amazzi n�engalo ze era n�aganywa ng�embwa mwawule okuva mu abo abanaafukamira ku mugga ne bakubamu emimwa ne banywa. 6Abo bonna abaasena amazzi n�engalo zaabwe ne baganywa ng�embwa baali ebikumi bisatu, naye abalala bonna baafukamira ku mugga ne bakubamu emimwa okunywa.”
7 Mukama Katonda n�agamba Gidyoni nti, “Nzija kubanunula era mbawe n�obuwanguzi ku ba Midiyaani nga nkozesa abalwanyi ebikumi ebisatu abaanywedde amazzi ng�embwa, naye abo bonna abasigaddewo bagambe beddireyo ewaabwe.” 8Awo Gidyoni n�asigaza abalwanyi be ebikumi ebisatu, bali abalala n�abakuŋŋaanyaako emmere n�amakondeere gaabwe, n�abalagira ne beddirayo ewaabwe.
Olusiisira lw�Abamidiyaani lwamuli kyemmanga mu kiwonvu. 9Ekiro ekyo Mukama Katonda n�amulagira nti, “Situkiramu olumbe eggye ly�Abamidiyaani mu lusiisira kubanga mbawaddeyo mu mikono gyo. 10Naye obanga otya okubalumba genda ne Pula omuweerezaawo: 11era bw�onoowulira bye boogera onoofuna obuvumu okubalumba. Gidyoni n�omuweereza we Pula ne basemberera olusiisira lw�Abamidiyaani.” 12Abamidiyaani, Abamaleki n�Abamawanga amalala ag�ebuvanjuba abaali mu kiwonvu, mu bungi baali ng�enzige; era n�eŋŋamira zaabwe mu bungi, nga ziri ng�empeke z�omusenyu oguli ku lubalama lw�ennyanja.
13Gidyoni aba atuuka bw�ati ku lusiisira n�awulira omukuumi ng�ategeeza munne ekirooto nti, “Naloota nga omugaati gwa sayiri guyiringise, gutomedde eweema ne yevuunika.” 14Munne n�amuddamu nti, “Ekyo si kirala wabula kitala ky�omusajja Omuyisirayiri Gidyoni mutabani wa Yowaasi. Era oyo Katonda amuwadde obuwanguzi ku ba Midiyaani n�eggye lyaffe lyonna.”
15 Gidyoni bwe yamala okuwulira ekirooto ekyo n�amakulu gaakyo, n�avuunama n�asinza Mukama Katonda; era n�addayo mu lusiisira lw�Abayisirayiri n�abalagira nti, “Musitukiremu; kubanga Mukama abawadde obuwanguzi ku ggye ly�Abamidiyaani.” 16Awo Abasajja bali ebikumi ebisatu n�abawulamu ebibinja bisatu, buli omu ku bo n�amukwasa ekkondeere n�ensuwa ng�erimu ekitawuliro.
17N�abagamba nti, “Munnekalirize, bwe tunaaba tunaatera okutuuka ku lusiisira buli kye nnaakola nammwe nga mukikola. 18Nze n�abo benaabeera nabo, bwe tunaafuuwa amakondeere gaffe, nammwe ne mufuuwa agammwe, ne muleekaanira waggulu nti, ‘Ku lwa Mukama Katonda ne ku lwa Gidyoni.’ ”
Aba Midiyaani balinnyibwa ku nfeete
19Eyo mu ttumbi nga Abamidiyaani baakajja bakyuse ekibinja ky�abakuumi, Gidyoni n�abalwanyi ekikumi be yali nabo, ne basemberera olusiisira, ne bafuuwa amakondeere, ne baasa n�ensuwa ze baali bakutte. 20Ebibinja ebirala nabo ne bafuuwa amakondeere, ne baasa ensuwa zaabwe, ne bakwata ebitawuliro mu mikono gyabwe egya kkono, n�amakondeere mu mikono gyabwe egya ddyo, ne bafuuwa nga bwe baleekaanira waggulu nti “Ekitala kya Mukama Katonda era n�ekya Gidyoni.” 21Buli mulwanyi n�ayimirira mu kifo kye okwetooloola olusiisira: eggye lyonna ery�Abamidiyaani ne bafubutuka nga bwe baleekaanira waggulu.
22 Awo amakondeere ebikumi ebisatu bwe gaafuuyibwa, Mukama Katonda n�atabulatabula Abamidiyaani ne battiŋŋana bokka na bokka n�ebitala byabwe era n�eggye lyabwe lyonna ne lifubutulwa okutuukira ddala e Besusitta okwolekera e Zerera, era n�okutuukira ddala Aberumekola okumpi ne Tabbasi. 23Abalwanyi ba Isirayiri bonna okuva mu kika ekya Nafutaali n�ekya Aseri n�ekya Manase, ne bakoowoolebwa okuwondera Abamidiyaani. 24Gidyoni n�asindika ababaka okubuna ekitundu kyonna ekya Efulayimu eky�ensozi: babalagire nti, “Muserengete era muwondere Abamidiyaani, mubasooke okwekwata omugga Yoludaani era n�enzizi okutuukira ddala e Besubata.”
Awo abalwanyi bonna ab�omu kika kya Efulayimu ne bakoowoolwa, ne bawamba omugga Yoludaani n�enzizi zonna okutuukira ddala e Besubata. 25Ne bawamba Olebu ne Zeebu bombi abalangira ba Midiyaani; Olebu ne bamuttira ku lwazi olumanyiddwa nga “Olwazi lwa Olebu” ne Zeebu ne bamuttira ku ssogolero erimanyiddwa nga “essogolero lya Zeebu”, ne bongera okuwondera Abamidiyaani. Omutwe gwa Olebu n�ogwa Zeebu, Gidyoni ne bagimusanza emitala wa Yoludaani.