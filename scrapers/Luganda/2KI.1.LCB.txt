Mukama asalira Akaziya Omusango
1Awo Akabu ng�amaze okufa, ab�omu nsi ya Mowaabu ne bajeemera Abayisirayiri. 2Akaziya ng�ali mu Samaliya y�asimatuka n�ayita mu ddirisa ly�ekisenge kye ekya waggulu, n�agwa, n�alwala. Awo n�atuma ababaka eri Baaluzebubi bakatonda b�e Ekuloni, okubeebuuzaako obanga obulwadde bwe buliwona.
3Malayika wa Mukama n�ajja eri Eriya Omutisubi n�amugamba nti, “Golokoka, ogende osisinkane ababaka ba kabaka w�e Samaliya, obabuuze nti, ‘Teri Katonda mu Isirayiri, kyemuvudde mugenda mwebuuza eri Baaluzebubi bakatonda b�e Ekuloni?’ 4Noolwekyo bw�ati bw�ayogera Mukama nti, toliwona bulwadde bwo, naye ogenda kufa.” Eriya bwe yamala okwogera ebyo n�agenda.
5Oluvannyuma lw�ebyo, ababaka kabaka be yatuma ne baddayo eri kabaka, n�ababuuza nti, “Kiki ekibakomezaawo amangu?” 6Ne bamuddamu nti, “Waliwo omusajja eyatusisinkanye mu kkubo n�atugamba nti, ‘Muddeyo eri kabaka mumugambe nti olw�okugenda eri Baaluzebubi bakatonda b�e Ekuloni okulagulwa, n�otogenda kwebuuza ku Katonda wa Isirayiri, togenda kuva ku kitanda ekyo era togenda kuwona bulwadde obwo wabula ogenda kufa.’ ” 7N�ababuuza nti, “Omusajja oyo gwe musisinkanye abadde afaanana atya?” 8Ne bamuddamu nti, “Abadde ayambadde ekyambalo kya bwoya, nga yeesibye n�olukoba lwa bwoya.”
Kabaka n�ayogera nti, “Oyo yandiba Eriya Omutisubi.”
9Awo kabaka n�atuma omukulu eyali akulira ekibinja ky�abasajja amakumi ataano n�abasajja be eri Eriya. Bwe yatuuka awaali Eriya, yamusanga atudde ku ntikko eya kasozi, n�amugamba nti, “Musajja wa Katonda, kabaka akwetaaga.” 10Eriya n�addamu omukulu w�ekibinja nti, “Obanga ndi musajja wa Katonda, omuliro guve mu ggulu gukwokye ggwe n�ekibinja kyo!” Awo omuliro ne guva mu ggulu ne gumwokya ye n�ekibinja kye. 11Kabaka bwe yawulira ebyo n�atuma omukulu omulala n�ekibinja kye eky�amakumi ataano eri Eriya. Omukulu oyo eyatumibwa n�agamba Eriya nti, “Ggwe omusajja wa Katonda, kabaka akuyita mangu.” 12Eriya n�amuddamu nti, “Obanga ndi musajja wa Katonda, kale omuliro guve mu ggulu gukwokye ggwe n�ekibinja kyo.” Awo omuliro ne guva mu ggulu ne gumwokya ye n�ekibinja kye.
13Naye kabaka teyakoma ku abo, n�amutumira omukulu owookusatu ow�ekibinja ekirala eky�amakumi ataano, n�agenda eri Eriya. Bwe yatuuka awaali Eriya n�afukamira mu maaso ge, n�amwegayirira ng�agamba nti, “Omusajja wa Katonda nkwegayiridde, onsasire, nneme okufa. 14Laba, omuliro gwavudde mu ggulu ne gwokya abakulu bombi n�ebibinja byabwe, naye kaakano osaasire obulamu bwange.”
15Awo malayika wa Mukama n�agamba Eriya nti, “Serengeta naye, so tomutya.” Awo Eriya n�asituka n�aserengeta n�omubaka wa kabaka eri kabaka.
16Eriya n�agamba kabaka nti, “Bw�ati bw�ayogera Mukama nti, ‘Nsonga ki eyakutwala eri Baaluzebubi bakatonda b�e Ekuloni okulagulwa, mu kifo ky�okulaga eri Katonda wa Isirayiri ne gw�oba weebuuzako?’ Ky�oliva olema okuva ku kitanda ekyo kye weebaseeko, era ojja kufa.” 17N�afa, ng�ekigambo kya Mukama kye yatuma Eriya bwe kyali.
Olwokubanga Akaziya teyalina mwana wabulenzi, Yekolaamu n�amusikira okuba kabaka, mu mwaka ogwokubiri ogwa Yekolaamu mutabani wa Yekosafaati eyali kabaka wa Yuda. 18Ebyafaayo ebirala ebyabaawo mu mirembe gya Akaziya ne bye yakola, tebyawandiikibwa mu kitabo eky�ebyomumirembe gya bassekabaka ba Isirayiri?