Olugendo lwa Yakobo
1Awo Yakobo ne yeeyongerayo mu lugendo lwe, n�atuuka mu nsi y�abantu b�ebuvanjuba. 2Bwe yatunula n�alaba oluzzi mu nnimiro, ng�ebisibo bisatu eby�endiga zigalamidde awo ku lwo, kubanga awo we zaanywesezebwanga. Ejjinja eryasaanikiranga ku mumwa gw�oluzzi olwo lyali ddene, 3era ebisibo bwe byakuŋŋaananga, abasumba ne balyoka baliyiringisa okuliggya ku mumwa gw�oluzzi ne banywesa endiga; bwe zaamalanga ne balizzaako.
4Awo Yakobo n�abuuza abasumba nti, “Abooluganda muva wa?” Ne bamuddamu nti, “Tuva Kalani.”
5Kwe kubabuuza nti, “Labbaani mutabani wa Nakoli mumumanyi?” Ne bamuddamu nti, “Tumumanyi.”
6N�abuuza nti, “Ali bulungi?” Ne baddamu nti, “Ali bulungi, era laba Laakeeri muwala we wuuli ajja n�endiga!”
7N�abagamba nti, “Mulabe, obudde bukyali bwa ttuntu, ekiseera tekinnatuuka okukuŋŋaanya ensolo awamu, muzinywese mulyoke mugende muzirunde.”
8Bo kwe kumuddamu nti, “Ekyo tetusobola kukikola ng�ebisibo byonna tebinnakuŋŋaanyizibwa, nga n�ejjinja terinaggyibwa ku mumwa gw�oluzzi, olwo ne tunywesa endiga.”
Yakobo Asisinkana Laakeeri
9Yakobo bwe yali akyayogera nabo, Laakeeri n�atuuka n�endiga za kitaawe. Kubanga ye yali azirunda. 10Yakobo bwe yalaba Laakeeri, muwala wa Labbaani, mwannyina nnyina, n�endiga za Labbaani, n�agenda n�ayiringisa ejjinja okuva ku mumwa gw�oluzzi n�anywesa endiga za Labbaani. 11Yakobo n�alyoka agwa Laakeeri mu kifuba, n�ayimusa eddoboozi n�akaaba. 12Yakobo n�alyoka ategeeza Laakeeri nti, waluganda ne kitaawe, era ye mutabani wa Lebbeeka. Laakeeri kwe kudduka n�ategeeza kitaawe.
13Awo Labbaani bwe yawulira ebya Yakobo, mutabani wa mwannyina, n�adduka okumusisinkana, n�amugwa mu kifuba n�amulamusa bulungi, n�amutwala mu nnyumba ye. Yakobo n�ategeeza Labbaani byonna ebyaliwo. 14Labbaani n�agamba nti, “Mazima oli ggumba lyange, era nnyama ya mubiri gwange! N�abeera naye omwezi mulamba.” 15Awo Labbaani n�agamba Yakobo nti, “Olw�okubanga oli waluganda ky�onoova ompeerereza obwereere? Ntegeeza empeera yo bw�eneebanga.”
16Labbaani yalina bawala be babiri; erinnya ly�omukulu nga ye Leeya ne ly�omuto nga ye Laakeeri. 17Leeya yali manafu, kyokka ye Laakeeri nga mulungi era nga w�amaanyi. 18Yakobo yayagala Laakeeri, era n�agamba Labbaani nti, “Nzija kukuweereza emyaka musanvu olwa muwala wo omuto Laakeeri.”
19Labbaani kwe kumuddamu nti, “Kituufu okumuwa ggwe ne ssimuwa musajja mulala yenna. Beera nange.” 20Bw�atyo Yakobo n�akolerera Laakeeri emyaka musanvu, naye ne giba ng�ennaku obunaku gy�ali kubanga yamwagala nnyo.
21Awo Yakobo n�agamba Labbaani nti, “Kale mpa mukazi wange, mmutwale, kubanga ekiseera kye twalagaana nkimazeeko.”
22Labbaani kwe kukuŋŋaanya abantu b�ekifo ekyo, n�akola embaga. 23Naye mu kiro Labbaani n�atwala muwala we Leeya n�amuwa Yakobo okumutwala okuba mukazi we. 24Labbaani yali awadde Leeya Zirupa amuweerezenga.
25Bwe bwakya, Yakobo n�alaba nga bamuwadde Leeya. Kwe kugamba Labbaani nti, “Onkoze ki kino? Saakuweereza lwa Laakeeri? Kale lwaki onimbye?” 26Labbaani n�amuddamu nti, “Mu nsi yaffe tekiri mu buwangwa bwaffe, omuto okusooka omukulu okufumbirwa. 27Sooka omale n�ono wiiki eno emu, n�oli tugenda kumukuwa; kyokka olimukolerera okumala emyaka emirala musanvu.”
28Ekyo Yakobo n�akikkiriza, n�amalako wiiki emu eyo, Labbaani n�alyoka amuwa Laakeeri muwala we okuba mukazi we. 29Labbaani n�awa Laakeeri Biira amuweerezenga. 30Yakobo n�atwala Laakeeri n�aba mukazi we; n�ayagala Laakeeri okusinga Leeya, n�aweereza Labbaani emyaka egyo emirala omusanvu.
Abaana ba Yakobo
31Mukama bwe yalaba nga Leeya akyayibbwa n�aggula olubuto lwe. Laakeeri ye yali mugumba. 32Leeya n�aba olubuto, n�azaala omwana wabulenzi. N�amutuuma erinnya Lewubeeni, ng�agamba nti, “Kubanga Mukama alabye okubonyaabonyezebwa kwange: ddala baze ananjagala.”
33N�aba olubuto olulala, n�azaala omwana mulenzi, n�agamba nti, “Kubanga Mukama alabye nga ndi mukyawe, kyavudde ampa omwana owoobulenzi omulala; n�amutuuma erinnya Simyoni.” 34Ate n�aba olubuto n�azaala omwana mulenzi, n�agamba nti, “Kale kaakano baze ajja kuba bumu nange, kubanga mmuzaalidde abaana abalenzi basatu.” Omwana kyeyava atuumwa Leevi.
35Era Leeya n�aba olubuto n�azaala omwana wabulenzi, n�agamba nti, “Ku luno nzija kutendereza Mukama,” kyeyava amutuuma Yuda; n�alekayo okuzaala.