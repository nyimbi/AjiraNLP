Yesu Aliisa Abantu Enkumi Ettaano
1 Oluvannyuma lw�ebyo, Yesu n�asomoka ennyanja ey�e Ggaliraaya, era eyitibwa ey�e Tiberiya. 2Ekibiina ky�abantu kinene ne bamugoberera, kubanga baalaba ebyamagero bye yakola ng�awonya abalwadde. 3Awo Yesu n�alinnya ku lusozi n�atuula wansi n�abayigirizwa be. 4Embaga y�Abayudaaya eyitibwa Okuyitako yali eri kumpi okutuuka.
5 Yesu bwe yayimusa amaaso n�alaba ekibiina ky�abantu ekinene, nga bajja gy�ali, n�agamba Firipo nti, “Tunaagula wa emmere okuliisa abantu abo bonna?” 6Yayogera atyo kugezesa Firipo, kubanga Yesu yali amanyi ky�agenda okukola. 7Firipo n�amuddamu nti, “Emmere egula eddinaali ebikumi ebibiri teesobole na kubabuna, buli omu okulyako akatono.”
8 Awo omu ku bayigirizwa be, Andereya muganda wa Simooni Peetero, n�amugamba nti, 9“Wano waliwo omulenzi alina emigaati etaano egya sayiri, n�ebyennyanja bibiri. Naye bino binaagasa ki abantu abangi bwe bati?”
10Yesu n�abagamba nti, “Mutuuze abantu.” Waaliwo omuddo mungi mu kifo ekyo. Awo abantu ne batuula, ne baba abasajja ng�enkumi ttaano. 11Awo Yesu n�atoola emigaati ne yeebaza Katonda, n�agabula abantu abatudde. N�ebyennyanja n�akola bw�atyo. Bonna ne balya ne bakkuta.
12Oluvannyuma Yesu n�agamba abayigirizwa be nti, “Kale mukuŋŋaanye obutundutundu obusigaddewo tuleme kufiirwa.” 13Ne babukuŋŋaanya, ne bajjuza ebibbo kkumi na bibiri eby�obutundutundu obwava mu migaati etaano egya sayiri, obwasigalawo nga bamaze okulya.
14 Abantu bwe baalaba ekyamagero Yesu kye yakola ne bagamba nti, “Ddala ono ye Nnabbi oli alindirirwa okujja mu nsi!” 15Yesu bwe yategeera nti Bategeka okumukwata bamufuule kabaka waabwe n�addayo yekka ku lusozi.
Yesu Atambulira ku Mazzi
16 Obudde bwe bwawungeera abayigirizwa ba Yesu ne baserengeta ku nnyanja 17ne basaabala mu lyato ne boolekera Kaperunawumu. N�obudde bwali buzibye nga ne Yesu tannaba kutuuka gye bali. 18Awo omuyaga ne gukunta mungi, ennyanja n�esiikuuka. 19Bwe baavugako kilomita nga ttaano oba mukaaga, ne balaba Yesu ng�atambulira ku mazzi, ng�asemberera eryato, ne batya. 20Yesu n�abagamba nti, “Ye Nze, temutya!” 21Ne baagala okumuyingiza mu lyato, amangwago eryato ne ligoba ku ttale gye baali bagenda.
Abantu Banoonya Yesu
22 Ku lunaku olwaddirira, ekibiina ky�abantu abaasigala emitala w�eri, ne balabawo eryato limu lyokka, ne bamanya ng�abayigirizwa be baawunguka bokka mu lyato. 23Kyokka amaato ne gava e Tiberiya ne gagoba awo kumpi n�ekifo abantu we baaliira emigaati Yesu gye yabawa ng�amaze okwebaza. 24Awo abantu bwe baalaba nga Yesu taliiwo wadde abayigirizwa be, ne bakwata amaato ne bawunguka ne batuuka e Kaperunawumu nga banoonya Yesu.
25 Bwe baamulaba emitala w�ennyanja ne bamubuuza nti, “Labbi, watuuse ddi wano?” 26Yesu n�abaddamu nti, “Ddala ddala mbagamba nti Munnoonya si lwa kubanga mwalaba obubonero, naye lwa kubanga mwalya emigaati ne mukkuta. 27Temukolerera mmere eggwaawo, wabula munoonye emmere ebeerera era etuusa mu bulamu obutaggwaawo, Omwana w�Omuntu gy�alibawa, kubanga Kitaawe w�Omwana amussizaako akabonero.” 28Awo ne bamubuuza nti, “Tukole ki okutuukiriza ekyo Katonda ky�ayagala?” 29Yesu n�abaddamu nti, “Katonda ky�ayagala mukole kwe kukkiriza oyo gwe yatuma.” 30Ne bamugamba nti, “Kale kabonero ki ggwe k�okola, tulabe tukukkirize? Onookola kabonero ki? 31Bajjajjaffe baalya emmaanu mu ddungu nga bwe kyawandiikibwa nti, ‘Yabawa emmere okuva mu ggulu balye.’ ”
32 Awo Yesu n�abagamba nti, “Ddala ddala mbagamba nti Musa si ye yabawa emmere eva mu ggulu, wabula Kitange ye yabawa emmere ey�amazima eva mu ggulu. 33Emmere ya Katonda ye eva mu ggulu, era ye awa ensi obulamu.” 34Ne bamugamba nti, “Mukama waffe, tuwenga emmere eyo buli lunaku.” 35Yesu n�abaddamu nti, “Nze mmere ey�obulamu. Ajja gye ndi enjala teriddayo kumuluma, era abo abanzikiriza tebaliddayo kulumwa nnyonta. 36Naye nabagamba nti Mundabye naye era ne mutanzikiriza. 37Buli muntu Kitange gw�ampa alijja gye ndi, era buli ajja gye ndi sirimugobera bweru. 38Kubanga ekyanzigya mu ggulu kwe kukola ekyo Katonda eyantuma ky�ayagala, so si Nze bye njagala ku bwange. 39Eyantuma ky�ayagala kye kino: Ku abo be yampa nneme kubulwako n�omu wabula bonna mbazuukize ku lunaku olw�enkomerero. 40Kubanga Kitange ky�ayagala kye kino nti buli alaba Omwana we n�amukkiriza afuna obulamu obutaggwaawo ku lunaku olw�enkomerero.”
Yesu y�Emmere ey�Obulamu
41Awo Abayudaaya ne batandika okwemulugunyiza Yesu, kubanga yabagamba nti, “Nze mmere eyava mu ggulu.” 42Ne bagamba nti, “Ono si ye Yesu omwana wa Yusufu? Kitaawe ne nnyina tubamanyi. Kale ayinza atya okugamba nti, ‘Nava mu ggulu?’ ” 43Yesu n�abagamba nti, “Temwemulugunya. 44Tewali ayinza kujja gye ndi wabula nga Kitange eyantuma amuyise, era Nze ndimuzuukiza ku lunaku olw�enkomerero. 45Kubanga kyawandiikibwa mu bannabbi nti, ‘Bonna baliyigirizibwa Katonda.’ Era buli gw�ayigiriza n�ategeera amazima ajja gye ndi. 46Si kuba nti Waliwo eyali alabye ku Kitange, wabula oyo eyava eri Katonda, ye yalaba Kitaawe.
47 “Ddala ddala mbagamba nti, Akkiriza aba n�obulamu obutaggwaawo! 48Nze mmere ey�obulamu. 49Bajjajjammwe baalya emaanu mu ddungu ne bafa. 50Eno y�emmere eyava mu ggulu, buli agiryako aleme okufa. 51Nze mmere ennamu eyava mu ggulu omuntu bw�alya ku mmere eno aliba mulamu emirembe n�emirembe. Emmere gye ndigaba okuleetera ensi obulamu, gwe mubiri gwange.”
52 Awo Abayudaaya ne batandika okuwakana bokka na bokka nga bagamba nti, “Ono ayinza atya okutuwa omubiri gwe okugulya?” 53Yesu n�abagamba nti, “Ddala ddala mbagamba nti Bwe mutalya mubiri gwa Mwana wa Muntu, ne munywa n�omusaayi gwe, temuyinza kuba na bulamu mu mmwe. 54Buli alya omubiri gwange n�anywa n�omusaayi gwange, ng�afunye obulamu obutaggwaawo era ndimuzuukiza ku lunaku olw�enkomerero. 55Kubanga omubiri gwange kye kyokulya ddala n�omusaayi gwange kye kyokunywa ddala. 56Oyo alya ku mubiri gwange era n�anywa omusaayi gwange abeera mu nze, era nange mbeera mu ye. 57Nga Kitange eyantuma bw�ali omulamu, nange bwe ndi omulamu ku bwa Kitange, noolwekyo oyo alya ku nze naye aliba mulamu ku bwange. 58Eno ye mmere eva mu ggulu. Teri ng�eyo bajjajjammwe gye baalya ne bafa. Alya emmere eno anaabanga mulamu emirembe n�emirembe.” 59Ebyo Yesu yabyogera ng�ayigiriza mu kkuŋŋaaniro e Kaperunawumu.
Abayigirizwa Abamu Baleka Yesu
60 Abayigirizwa ba Yesu bangi bwe baabiwulira ne bagamba nti, “Ekigambo ekyo kizibu okutegeera. Ani asobola okutunnyonnyola ky�agamba?” 61Awo Yesu bwe yategeera nga n�abayigirizwa be bakyemulugunyako, n�abagamba nti, “Ekyo kibeesittaza? 62Kale mulirowooza ki bwe muliraba Omwana w�Omuntu ng�addayo gye yava? 63Mwoyo Mutukuvu y�awa obulamu. Omubiri teguliiko kye gugasa. Ebigambo bye njogedde gye muli gwe mwoyo era bwe bulamu. 64Naye era abamu ku mmwe temukkiriza.” Kubanga okuva ku lubereberye Yesu yategeera abatamukkiriza era n�oyo agenda okumulyamu olukwe. 65Awo n�agamba nti, “Kyennava ŋŋamba nti Tewali ayinza kujja gye ndi bw�atakiweebwa Kitange.”
66 Okuva olwo bangi ku bayigirizwa be ne bamuvaako ne bataddayo kuyita naye.
67 Awo Yesu n�akyukira abayigirizwa be ekkumi n�ababiri n�ababuuza nti, “Nammwe mwagala kugenda?”
68 Simooni Peetero n�amuddamu nti, “Mukama waffe, tunaagenda eri ani? Ggwe wekka gw�olina ebigambo by�obulamu obutaggwaawo. 69Ffe tubikkiriza era tumanyi nti Oli Mutukuvu wa Katonda.”
70 Awo Yesu kwe kubagamba nti, “Mmwe ekkumi n�ababiri si nze nabalonda? Naye omu ku mmwe Setaani!” 71Yesu yayogera ku Yuda, mutabani wa Simooni Isukalyoti, kubanga ye yali agenda okumulyamu olukwe.