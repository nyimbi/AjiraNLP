Abatume ba Kristo
1 Omuntu asaanidde atulabe ng�abaweereza ba Kristo era abawanika b�ebyama bya Katonda. 2Ate era omuwanika kimugwanira okuba omuntu omwesigwa. 3Naye gye ndi ekyo kintu kitono nnyo mmwe okunsalira omusango oba omuntu yenna ku lunaku olw�okusalirako omusango; nange sseesalira musango. 4Kubanga nze seemanyiiko nsonga yonna, wabula ekyo tekimpeesa butuukirivu, naye ansalira omusango ye Mukama waffe. 5Noolwekyo temusalanga musango ekiseera nga tekinnatuuka okutuusa Mukama waffe lw�alijja, alimulisa ebyakwekebwa eby�ekizikiza, n�ayolesa n�ebigendererwa by�omutima, buli muntu n�alyoka atendebwa Katonda.
6 Kaakano abooluganda ebintu ebyo mbigeredde ku nze ne ku Apolo ku lwammwe, mulyoke muyigire ku ffe obutasukkanga ku byawandiikibwa, omuntu omu alemenga okwegulumiza ng�anyooma omulala. 7Kubanga ani akwawula? Era mulina kye mutaaweebwa? Kale obanga ddala mwaweebwa, kiki ate ekibenyumirizisa ng�abataakifuna? 8Mwakkuta dda n�okugaggawala ne mugaggawala, era ne mufuuka bakabaka awatali ffe; naye nandyagadde mufuuke bakabaka, naffe tulyoke tufuukire wamu bakabaka nammwe. 9Kubanga ndowooza nga ffe abatume, Katonda yatuteeka ku nkomerero ng�abasibe abalindirira okuttibwa, kubanga twafuulibwa ekyerolerwa eri ensi, eri bamalayika n�eri abantu. 10Tuli basirusiru ku bwa Kristo, naye mmwe muli bagezi mu Kristo; Ffe tuli banafu naye mmwe muli ba maanyi! Mmwe muli ba kitiibwa naye ffe tunyoomebwa. 11Era ne mu kiseera kino tulumwa enjala n�ennyonta nga tetulina na kyakwambala, tukubibwa era tubungeeta bubungeesi. 12Tutegana nga tukola emirimu n�emikono gyaffe; tusabira emikisa abo abatukolimira; bwe tuyigganyizibwa tugumiikiriza; 13abo abatuvuma tubaddamu ne gonjebwa. Era n�okutuusa kaakano tuli ng�ebisooto mu bigere era tuli ng�ebisaaniiko.
14 Siwandiika bintu bino lwa kubaswaza naye lwa kubabuulirira ng�abaana bange abaagalwa. 15Kubanga newaakubadde mulina abalala nkumi na nkumi ababayigiriza ebya Kristo, naye mujjukirenga nga mulina bakitammwe batono. Kubanga nze mbazaala mu Kristo olw�enjiri. 16Noolwekyo mbongeramu amaanyi mulabire ku nze. 17Kyennava mbatumira Timoseewo omwana wange omwesigwa era omwagalwa mu Mukama waffe, anaabajjukizanga ebyo bye ngoberera mu Kristo Yesu nga bwe njigiriza wonna wonna mu buli Kkanisa.
18 Naye waliwo abamu mu mmwe abeekuluntaza nga balowooza nti Sigenda kujja gye muli. 19Naye nzija mangu, Mukama bw�anaasiima ndyoke mmanye amaanyi g�abo abeekuluntaza so si mu bigambo obugambo. 20Kubanga obwakabaka bwa Katonda tebuli mu kwogera bwogezi, wabula mu maanyi. 21Kiruwa kye mwagala? Nzije n�omuggo, oba nzije na kwagala n�omwoyo ogw�obuwombeefu?