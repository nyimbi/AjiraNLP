Zabbuli n�Oluyimba. Okuwaayo Yeekaalu. Zabbuli ya Dawudi
1 Nnaakugulumizanga, Ayi Mukama,
kubanga wannyimusa;
n�otoganya balabe bange kunneeyagalirako.
2 Ayi Mukama, nakukaabirira onnyambe,
n�omponya.
3 Ayi Mukama, omwoyo gwange waguggya emagombe,
n�omponya ekinnya.
4 Muyimbire Mukama nga mumutendereza, mmwe abatukuvu be;
mutendereze erinnya lye ettukuvu.
5 Kubanga obusungu bwe bwa kiseera buseera,
naye obulungi bwe bwa mirembe gyonna.
Amaziga gayinza okubaawo ekiro kyokka
essanyu ne lijja nga bukedde.
6 Bwe namala okunywera
ne njogera nti, “Sigenda kusiguukululwa.”
7 Ayi Mukama, bwe wanjagala,
wanyweza olusozi lwange;
naye bwe wankweka amaaso go
ne neeraliikirira.
8Ggwe gwe nakoowoola, Ayi Mukama;
ne nkukaabirira Mukama, onsaasire.
9 “Kingasa ki bwe nzika mu kinnya
ne nzikirira?
Enfuufu eneekutenderezanga
n�etegeeza abantu obwesigwa bwo?
10 Mpuliriza, Ayi Mukama, onsaasire;
Ayi Mukama, onnyambe.”
11 Ofudde okwaziirana kwange amazina;
onnyambuddemu ebibukutu, n�onnyambaza essanyu;
12 Omutima gwange gulemenga kusirika busirisi, wabula gukuyimbirenga ennyimba ez�okukutenderezanga.
Ayi Mukama, Katonda wange, nnaakwebazanga emirembe gyonna.