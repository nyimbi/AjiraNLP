Olukiiko lw�Abakristaayo mu Yerusaalemi
1 Awo ne wajja abantu abamu abaava mu Buyudaaya ne bayigiriza abooluganda nti Singa temukomolebwa ng�akalombolombo ka Musa bwe kali temuyinza kulokolebwa. 2Pawulo ne Balunabba ne bawakana nnyo nabo ku nsonga eyo ne kisalibwawo nti Pawulo ne Balunabba n�abamu ku bakkiriza ab�omu Antiyokiya, batwale ensonga eyo eri abatume n�abakadde b�Ekkanisa mu Yerusaalemi. 3Ababaka ne bakwata ery�e Yerusaalemi, ne bayimirirako mu kibuga ky�e Fayiniikiya n�e Samaliya okukyalira abakkiriza mu bibuga ebyo n�okubategeeza ng�Abamawanga bangi bwe baakyuka ne bakkiriza. Ebigambo ebyo ne bisanyusa nnyo abooluganda. 4Bwe baatuuka mu Yerusaalemi ne baanirizibwa ekkanisa, abatume n�abakadde b�Ekkanisa bonna. Ne babategeeza byonna Katonda bye yabakozesa.
5 Naye abamu ku bakkiriza, ab�omu kibiina ky�Abafalisaayo, ne basituka ne bagamba nti Abaamawanga bonna abakkiriza bateekwa okukomolebwa nga bwe kiri mu mateeka ga Musa, era n�okugoberera obulombolombo bwonna ng�empisa z�Ekiyudaaya bwe ziragira.
6Awo abatume n�abakadde b�Ekkanisa ne bakuŋŋaana bateese ku nsonga eyo. 7Oluvannyuma nga bateeserezza ebbanga ggwanvu, Peetero n�asituka n�abagamba nti, “Abooluganda, mwenna mumanyi nga Katonda yannonda dda mu mmwe mu nnaku ezaasooka, mbuulire Enjiri mu baamawanga nabo bakkirize. 8Era Katonda amanyi emitima gy�abantu, yayaniriza Abaamawanga ng�abawa Mwoyo Mutukuvu nga naffe bwe yatumuwa. 9Teyabasosola kubanga bwe baamala okukkiriza, obulamu bwabwe n�abunaaza ng�obwaffe bwe yabunaaza. 10Kale kaakano, lwaki mwagala okukema Katonda nga mukakaatika ekikoligo mu bulago bw�abayigirizwa, kye mumanyi nga bajjajjaffe kyabakaluubirira era naffe kitukaluubirira okwetikka? 11Tukkiriza nti Tulokolebwa lwa kisa kya Mukama waffe Yesu, era n�abamawanga bwe batyo bwe balokolebwa.”
12 Ekibiina kyonna ne kisiriikirira ne bawuliriza Balunabba ne Pawulo nga babategeeza eby�amagero n�obubonero Katonda bye yabakozesa nga bali ku mulimu gwe mu baamawanga. 13Bwe baamala okwogera, Yakobo n�agamba nti, “Abasajja abooluganda, mumpulirize. 14Simooni abategeezezza ng�okusookera ddala Katonda bwe yakyalira Abaamawanga ne yeeronderamu abo ab�okuweesa erinnya lye ekitiibwa. 15Era kino kituukiriza bannabbi bye baayogera ng�Ekyawandiikibwa bwe kigamba nti,
16 “ ‘Oluvannyuma lwa bino ndikomawo,
ne nziddaabiriza ennyumba ya Dawudi eyagwa.
Ndiddaabiriza ebifo ebyamenyebwamenyebwa. Ndigizaawo,
17 n�abantu abalala
basobole okunoonya Mukama,
era n�abamawanga be nayita okuba abantu bange.
18 Bw�atyo bw�ayogera Mukama, alaga entegeka ye okuviira ddala ku ntandikwa y�ensi.’
19 “Kyenva nsalawo nti, Tetusaana kutikka baamawanga abakkiriza Katonda mugugu munene nga tubawaliriza okukwata obulombolombo bwaffe obw�Ekiyudaaya. 20Wabula tubawandiikire tubategeeze beewale okulya ennyama eya ssaddaaka eweebwayo eri bakatonda abalala, beewale obwenzi n�okulya ennyama ey�ebisolo ebitugiddwa, era beewale okulya n�omusaayi. 21Kubanga ebintu byonna biri mu mateeka ga Musa, era bibuulirwa mu makuŋŋaaniro g�Abayudaaya mu buli kibuga buli lunaku lwa Ssabbiiti ebbanga lyonna.”
Ebbaluwa y�Olukiiko eri Abaamawanga Abakkiriza
22 Awo abatume n�abakadde b�Ekkanisa n�abooluganda bonna mu Kkanisa ne bateesa okutuma ababaka bagende ne Pawulo ne Balunabba mu Antiyokiya okubategeeza kye basazeewo. Abasajja abaalondebwa nga bakulembeze mu Kkanisa baali: Yuda (era gwe bayita Balusaba) ne Siira. 23Ne baweebwa ebbaluwa gye baatwala ng�esoma bw�eti:
Ffe abatume, n�abakadde b�ekkanisa,
Eri abooluganda, mu Antiyokiya yonna ne Siriya ne Kirukiya:
Abooluganda tubalamusizza.
24 Tuwulidde nti Abamu ku booluganda baava wano ne bajja eyo nga si ffe tubatumye, ne boogera nammwe ebigambo ebyabatabulatabula mu kukkiriza kwammwe ne bibakeŋŋentereza emitima. 25Kyetuvudde tuteesa ffenna, era ne tukkiriziganya bumu, okubatumira ababaka baffe bajjire wamu n�abaagalwa baffe, Balunabba ne Pawulo, 26abasajja abeewaddeyo okuweereza Mukama waffe Yesu Kristo nga tebabalirira bulamu bwabwe. 27Tubatumidde Yuda ne Siira bongere okubannyonnyola n�akamwa ebyo ebiri mu bbaluwa eno. 28Kubanga kwe kuteesa kwa Mwoyo Mutukuvu, era naffe, nga tekisaanira kubatikka migugu gya bwereere egiteetaagibwa, wabula musaana okugoberera bino: 29Mwewalenga ennyama ettiddwa olw�okuweebwayo eri bakatonda abalala, mwewalenga n�okulya omusaayi, era n�ennyama ey�ebisolo ebitugiddwa, era mwewalenga obwenzi. Bwe muneegendereza ne mwewala ebintu ebyo, munaaba mukoze bulungi.
Mweraba.
30Awo abaatumibwa ne basitula ne bagenda mu Antiyokiya, ne bakuŋŋaanya ekibiina ky�abakkiriza ne babakwasa ebbaluwa eyo. 31Bwe baagisoma, essanyu ne liba jjitirivu mu Kkanisa yonna olw�ebyo ebyagirimu. 32Awo Yuda ne Siira, olwokubanga baali bannabbi, ne boogerera ebbanga ggwanvu nga bakubiriza abooluganda okunyweza okukkiriza kwabwe. 33Awo Yuda ne Siira ne bamalayo ennaku ntonotono ne basiibula okuddayo eri abaabatuma. Abooluganda ne babatuma okulamusa abali mu Yerusaalemi n�okubeebaza olw�obubaka bwe baabaweereza. 34Naye Siira n�asalawo okusigalayo. 35Pawulo ne Balunabba ne babeera mu Antiyokiya okumala ebbanga nga bakolera wamu n�abalala nga babuuliira Enjiri era n�okuyigiriza.
Pawulo ne Balunabba Baawukana
36 Awo nga wayiseewo ennaku Pawulo n�agamba Balunabba baddeyo mu bibuga gye baabuulira Enjiri, bagende nga bakyalira abooluganda, balabe nga bwe bali. 37Balunabba n�akkiriza, wabula n�ayagala ne Yokaana Makko agende nabo. 38Naye Pawulo ekyo n�atakyagala, kubanga Makko yabaawukanako n�abaleka e Panfuliya ng�omulimu ogwabatwala tebannagumaliriza. 39Ne balemwa okukkiriziganya mu nsonga eyo, n�ekyavaamu kwe kwawukana. Balunabba n�atwala Makko ne basaabala ku nnyanja okulaga mu Kupulo. 40Pawulo n�alonda Siira, abooluganda ne bamusabira ekisa kya Mukama mu lugendo lwe. 41Ne bayita mu Siriya ne mu Kirukiya nga bagenda bagumya ekkanisa.