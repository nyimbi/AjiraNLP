Obwakabaka obw�Obutuukirivu
1 Laba, Kabaka alifuga mu butuukirivu,
n�abafuzi balifuga mu bwenkanya.
2 Buli muntu aliba ng�ekifo eky�okwekwekamu empewo,
ng�ekiddukiro okuva eri kibuyaga,
ng�emigga gy�amazzi mu ddungu,
ng�ekisiikirize eky�olwazi olunene mu nsi ey�ennyonta.
3 Olwo amaaso gaabo abalaba tegaliziba,
n�amatu g�abo abawulira galiwuliriza.
4 Omutima gw�abatali bagumiikiriza gulimanya era gulitegeera,
n�olulimi olw�abanaanaagira lulitereera ne boogera bulungi.
5 Omusirusiru taliddayo kuyitibwa wa kitiibwa,
newaakubadde omuntu omwonoonyi okuteekebwamu ekitiibwa.
6 Omusirusiru ayogera bya busirusiru,
n�omutima gwe gwemalira ku kukola ebitali bya butuukirivu.
Akola eby�obutatya Katonda,
era ayogera bya bulimba ku Mukama,
n�abayala abaleka tebalina kintu,
n�abalumwa ennyonta abamma amazzi.
7 Empisa z�omwonoonyi si za butuukirivu. Akola entegeka ezitali za butuukirivu, alyoke azikirize abaavu n�ebigambo eby�obulimba, ensonga y�abali mu kwetaaga ne bw�eba nga ntuufu.
8 Naye omuntu ow�ekitiibwa akola entegeka za kitiibwa,
era ku bikolwa bye eby�ekitiibwa kw�anywerera.
9 Mmwe abakazi abateefiirayo,
mugolokoke muwulirize eddoboozi lyange;
mmwe abawala abawulira nga muli wanywevu,
muwulire bye ŋŋamba.
10 Mu mwaka gumu oba n�okusingawo,
mmwe abawulira nga muli wanywevu, mulitya,
amakungula g�emizabbibu galifa,
n�amakungula g�ebibala tegalijja.
11 Mutye mmwe abakazi abateefiirayo,
mukankane mmwe abawala abawulira nga muli wanywevu.
Muggyeko engoye zammwe,
mwesibe ebibukutu mu biwato byammwe.
12 Munakuwalire ennimiro ezaali zisanyusa,
olw�emizabbibu egyabalanga,
13 n�olw�ensi ey�abantu bange,
ensi eyamerangamu amaggwa ne katazamiti.
Weewaawo mukaabire ennyumba zonna ezaali ez�amasanyu,
na kino ekibuga ekyali eky�amasanyu.
14 Weewaawo ekigo kirirekebwawo,
ekibuga ekirimu oluyoogaano kirifuuka kifulukwa.
Ebigo n�eminaala birifuuka ebitagasa ennaku zonna,
ekifo ekisanyusa endogoyi, eddundiro ly�ebisibo,
15 okutuusa Omwoyo lw�alitufukibwako okuva waggulu,
n�eddungu ne lifuuka ennimiro engimu,
n�ennimiro engimu n�erabika ng�ekibira.
16 Obwenkanya bulituula mu ddungu,
n�obutuukirivu bulibeera mu nnimiro engimu.
17 Ekibala ky�obutuukirivu kiriba mirembe,
n�ekiriva mu butuukirivu kiriba kusiriikirira na bwesige emirembe gyonna.
18 Abantu bange balibeera mu bifo eby�emirembe,
mu maka amateefu
mu bifo eby�okuwummuliramu ebitatawaanyizibwa.
19 Omuzira ne bwe guligwa ne gukuba ekibira okukimalawo,
n�ekibuga ne kiggirwawo ddala,
20 ggwe oliraba omukisa,
ng�osiga ensigo y�oku migga gyonna,
n�ente zo n�endogoyi zo ne zirya nga zeeyagala.