Omulangira, Abaleevi Ne Bakabona
1 Awo omusajja n�ankomyawo ku mulyango ogw�ebweru ogw�Awatukuvu ogutunuulira obuvanjuba; gwali muggale. 2Mukama n�aŋŋamba nti, “Omulyango guno gwa kusigalanga nga muggale. Teguteekwa kugulwanga newaakubadde omuntu yenna okuguyitangamu. Gwa kusigalanga nga muggale kubanga Mukama, Katonda wa Isirayiri yaguyitamu. 3Omulangira yennyini, ye yekka anaatulanga mu mulyango n�aliira mu maaso ga Mukama, era nnaayingiranga ng�ayita mu kkubo ery�ekisasi eky�omulyango, ne mu kkubo eryo mw�anaafulumiranga.”
4 Awo omusajja n�ankulembera ne tuyita mu kkubo ery�omulyango ogw�Obukiikakkono n�antwala mu maaso ga yeekaalu. Ne ntunula ne ndaba ekitiibwa kya Mukama nga kijjudde yeekaalu ya Mukama, ne nvuunama.
5 Mukama n�aŋŋamba nti, “Omwana w�omuntu, tunula weetegereze, owulirize bulungi era osseeyo omwoyo eri buli kye n�akugamba ku biragiro ebikwata ku nzirukanya ya yeekaalu ya Mukama. Tunula weetegereze bulungi awayingirirwa mu yeekaalu n�awafulumirwa wonna aw�Awatukuvu. 6Tegeeza ennyumba ya Isirayiri enjeemu nti ‘Bw�ati bw�ayogera Mukama Katonda nti; ebikolwa byammwe eby�emizizo bikome, mmwe ennyumba ya Isirayiri.’ 7Ate n�okwogera ku ebyo ebikolwa byammwe eby�emizizo byonna, mukkiriza bannaggwanga, abatali bakomole mu mutima newaakubadde omubiri okuyingira Awatukuvu wange, ne boonoona eyeekaalu yange nga mmwe bwe mumpeerayo emmere, amasavu n�omusaayi ne mumenya endagaano yange. 8Mu kifo eky�okukola ebibagwanira ng�ebintu byange ebitukuvu bwe biri, abalala bannaggwanga be mwakwasa okuvunaanyizibwa empya zange. 9Kale Mukama Katonda kyava ayogera nti, Tewaliba munnaggwanga n�omu atali mukomole mu mutima newaakubadde omubiri aliyingira mu Watukuvu wange, newaakubadde bannaggwanga ababeera mu Bayisirayiri wakati.”
10 “Naye Abaleevi abanvaako, Isirayiri bwe yakyama, ne bagoberera bakatonda abalala, balibonerezebwa. 11Baliba baweereza mu watukuvu wange, nga balabirira emiryango gya yeekaalu, era ng�omwo mwe baweerereza; banattiranga abantu ebiweebwayo ebyokebwa ne ssaddaaka, era banabaweerezanga. 12Naye kubanga baabaweerereza mu maaso ga bakatonda abalala, ne baleetera ennyumba ya Isirayiri okugwa mu kibi, kyendiva mbalayirira okubabonereza olw�ekibi kyabwe, bw�ayogera Mukama Katonda. 13Tebalinsemberera kumpeereza nga bakabona newaakubadde okusemberera ekintu kyonna ku bintu byange ebitukuvu, oba ebiweebwayo byange ebitukuvu ennyo; kubanga baakola ebiswaza n�eby�ekivve. 14Naye ndibalonda okuvunaanyizibwa emirimu gya yeekaalu, n�eby�okukola byonna ebiteekwa okukolebwa mu yo.”
15 “Naye bakabona Abaleevi ne bazzukulu ba Zadooki, abavunaanyizibwa emirimu mu watukuvu wange n�obwesigwa, ng�abaana ba Isirayiri banjeemedde, balisembera okumpi nange ne bampeereza, era be baliyimirira mu maaso gange okuwangayo gye ndi amasavu n�omusaayi, bw�ayogera Mukama Katonda. 16Abo bokka be banaayingiranga mu watukuvu wange, era be banaasemberanga okumpi n�emmeeza yange okumpeerezanga, n�okukuumanga ebyo bye mbalagira.”
17 “Bwe banaayingiranga mu miryango egy�oluggya olw�omunda banaayambalanga ebyambalo ebya linena; tebateekwa kwambalanga byambalo bya byoya by�endiga, nga baweerereza mu miryango egy�oluggya olw�omunda ne munda wa yeekaalu. 18Baneesibanga ebitambala ku mutwe nga bya linena, n�engoye ez�omunda nga za linena. Tebateekwa kwambalanga kintu n�ekimu ekibatuuyanya. 19Bwe banaabanga bafuluma nga balaga mu luggya olw�ebweru eri abantu, banaayambulangamu ebyambalo byabwe bye baweererezaamu, ne babitereka mu bisenge ebyatukuzibwa, ne bambala engoye endala balemenga okutukuza abantu n�ebyambalo byabwe.”
20 “Tebateekwa kumwa mitwe gyabwe newaakubadde okuleka enviiri zaabwe okukula ennyo, naye banaazisalangako ne zisigala nga nto. 21Tewabanga kabona n�omu anywa nvinnyo ng�ayingidde mu luggya olw�omunda. 22Tebateekeddwa kuwasa bannamwandu newaakubadde eyanoba, naye banaawasanga abawala embeerera nga ba lulyo lwa Isirayiri oba nga bannamwandu ba bakabona. 23Banaayigirizanga abantu bange enjawulo wakati w�ekitukuvu n�ekitali kitukuvu, era nga babalaga enjawulo wakati w�ekirongoofu n�ekitali kirongoofu. 24Bwe wanaabangawo enkaayana, bakabona be banaabanga abalamuzi, okusalawo ng�ebiragiro byange bwe biri. Banaakumanga amateeka gange n�ebiragiro byange ku mbaga zange zonna ezaalagirwa, era banaakumanga Ssabbiiti zange nga ntukuvu.”
25 “Kabona taasembererenga mulambo aleme okweyonoonyesa, naye kitaawe bw�anaabanga y�afudde, oba nnyina, oba mutabani we oba muwala we, oba muganda we, oba mwannyina atafumbirwangako, kale aneeyonoonesanga. 26Oluvannyuma olw�okwetukuza, anaalindanga ennaku musanvu ziyite. 27Awo ku lunaku lw�anaalaganga mu luggya olw�omunda olwa watukuvu okuweereza mu watukuvu, aneweerangayo ekiweebwayo olw�ekibi, bw�ayogera Mukama Katonda.”
28 “Nze nnaabanga omugabo gwa bakabona. Temuubawenga mugabo na gumu mu Isirayiri; nze mugabo gwabwe. 29Banaalyanga ebiweebwayo eby�obutta, n�ebiweebwayo olw�ekibi, n�ebiweebwayo olw�omusango, ne buli kintu mu Isirayiri ekiwonge eri Mukama kinaabanga kyabwe. 30Ebisinga obulungi ku bibala byonna ebisooka ebya buli kika n�ebirabo byonna eby�omuwendo binaabanga bya bakabona. Munaabawanga obutta bwammwe obwasooka okugoyebwa, omukisa gubeerenga ku nnyumba zammwe. 31Bakabona tebaalyenga kintu na kimu, oba nnyonyi oba nsolo, ebisangiddwa nga bifu olumbe lwabyo nga byataagulwa nsolo.”