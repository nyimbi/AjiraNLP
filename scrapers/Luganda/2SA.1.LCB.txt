Dawudi ategeezebwa Okufa kwa Sawulo
1 Oluvannyuma lw�okufa kwa Sawulo, Dawudi n�agenda n�abeera e Zikulagi n�amalayo ennaku bbiri, ng�amaze okusaanyaawo Abamaleki. 2Awo olwatuuka ku lunaku olwokusatu, ne wajja omusajja ng�ava mu lusiisira lwa Sawulo, ng�ayuzizza ebyambalo bye, nga ne mu mutwe gwe mulimu enfuufu. Bwe yatuuka awali Dawudi, n�avuunama ng�amuwa ekitiibwa.
3Dawudi n�amubuuza nti, “Ova wa?” N�amuddamu nti, “Ndi kaawonawo okuva mu lusiisira lwa Isirayiri.” 4Dawudi n�ayogera nti, “Ntegeeza ebyabaddewo.” N�ayogera nti, “Abantu badduse mu lutalo, era bangi ku bo bafudde. Sawulo ne Yonasaani mutabani we nabo bafudde.” 5Awo Dawudi n�agamba omuvubuka eyamutegeeza amawulire ago nti, “Otegedde otya nga Sawulo ne mutabani we Yonasaani nabo bafudde?” 6Omuvubuka n�amugamba nti, “Bwe nnali awo ku lusozi Girubowa, ne ndaba Sawulo nga yeesigamye ku ffumu lye era n�amagaali n�abeebagala embalaasi eby�omulabe nga bamucocca. 7Awo bwe yakyusa amaaso ge n�andaba, n�ankowoola, ne muddamu nti, ‘Nkukolere ki?’ 8N�ambuuza nti, ‘Ggwe ani?’ Ne muddamu nti, ‘Ndi Mwamaleki.’ 9N�alyoka aŋŋamba nti, ‘Nnyimirirako onzite! Ndi mu masaŋŋanzira ag�okufa newaakubadde nga ndabika ng�akyalimu obulamu.’ 10Kyennava muyimirirako ne mutta, kubanga n�ategeera nga takyalamye. Ne ntwala engule eyali ku mutwe gwe n�ekikomo ekyali ku mukono gwe, era biibino mbireetedde mukama wange.”
11 Awo Dawudi n�abasajja bonna be yali nabo, ne bayuza ebyambalo byabwe. 12Ne bakaaba, ne bakungubaga ne basiiba okutuusa akawungeezi ku lwa Sawulo ne Yonasaani mutabani we; ne ku lw�eggye lya Mukama, ne ku lw�ennyumba ya Isirayiri; kubanga bonna baali bafudde n�ekitala. 13Awo Dawudi n�agamba omuvubuka eyamutegeeza amawulire ago nti, “Ova wa?” N�addamu nti, “Ndi mwana wa munnaggwanga, Omwameleki.” 14Dawudi n�amugamba nti, “Lwaki tewatya kuzikiriza omuntu Mukama gwe yafukako amafuta?” 15Awo Dawudi n�ayita omu ku basajja be, n�amugamba nti, “Mutte.” N�amufumita n�amutta. 16Dawudi n�amugamba nti, “Omusaayi gwo gubeere ku mutwe gwo, kubanga akamwa ko ye mujulirwa ng�oyogera nti, ‘Nnatta oyo Mukama gwe yafukako amafuta.’ ”
Dawudi Akungubagira Sawulo ne Yonasaani
17 Dawudi n�akungubagira Sawulo ne Yonasaani mutabani we, 18n�alagira abantu ba Isirayiri bayigirizibwe oluyimba olw�omutego olw�okukungubaga olwawandiikibwa mu kitabo kya Yasali. Olugamba nti,
19 “Ekitiibwa kyo, ayi Isirayiri, kifiiridde ku nsozi zo!
Ab�amaanyi nga bagudde!
20 “Temukyogeranga mu Gaasi,
Temukyatuliranga mu nguudo za Asukulooni,
Abawala b�Abafirisuuti baleme okusanyuka,
Abawala b�abatali bakomole baleme okujaguza.
21 “Mmwe ensozi za Girubowa,
muleme okugwibwako omusulo newaakubadde enkuba,
newaakubadde ennimiro okumeramu ensigo.
Kubanga eyo engabo ey�ab�amaanyi gye yanyoomerwa
n�engabo ya Sawulo, gye yafuukira ng�etafukibwangako mafuta.
22 Omutego gwa Yonasaani tegwaddanga mabega
n�ekitala kya Sawulo tekyaddanga nga kikalu,
olw�okubuna omusaayi gw�abattibwanga,
n�amasavu g�ab�amaanyi.
23 “Sawulo ne Yonasaani, mu bulamu bwabwe baali baagalwa nnyo era baali baakisa,
ne mu kufa tebaayawukana.
Baali bangu okusinga empungu,
era baali b�amaanyi n�okusinga empologoma.
24 “Mmwe abawala ba Isirayiri,
mukaabire Sawulo,
eyabambaza engoye ezinekaaneka ez�okwesiima,
eyabambaza ebyambalo ebyatonebwa ne zaabu.
25“Ab�amaanyi nga bagudde wakati mu lutalo!
Yonasaani attiddwa ku nsozi zammwe.
26 Nnumwa nnyo ku lwa muganda wange Yonasaani,
kubanga wali mukwano gwange ddala.
Okwagala kwe wanjagala kwali kwa kitalo,
nga kwa kitalo n�okusinga okw�abakyala.
27 “Ab�amaanyi nga bagudde,
n�ebyokulwanyisa nga bizikiridde!”