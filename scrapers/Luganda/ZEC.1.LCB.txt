Mukama ayita Abantu be okudda gy�ali
1 Mu mwaka ogwokubiri ogw�obufuzi bwa kabaka Daliyo omufuzi w�e Buperusi mu mwezi ogw�omunaana, ekigambo kya Mukama ne kijjira Zekkaliya omwana wa Berekiya, omwana wa Iddo nnabbi, nga kigamba nti:
2 “Mukama yasunguwalira nnyo bajjajjammwe. 3Naye kaakano mubagambe nti Bw�atyo bw�ayogera Mukama Katonda ow�eggye nti, ‘Mudde gye ndi,’ bw�ayogera Mukama ow�Eggye, ‘nange nadda gye muli,’ bw�ayogera Mukama ow�Eggye. 4Temuba nga bajjajjammwe, bannabbi ab�edda be baakoowoolanga nti, ‘Muve mu makubo gammwe amabi, n�ebikolwa byammwe ebikyamu.’ Naye tebampuliriza wadde okuŋŋondera, bw�ayogera Mukama. 5Ye bajjajjammwe bali ludda wa? Ye bannabbi babeera balamu emirembe gyonna? 6Ebigambo byange n�ebiragiro bye nalagira abaddu bange, bannabbi, eri bajjajjammwe tebyatuukirira?
“Ne balyoka beenenya ne bagamba nti, ‘Mukama ow�Eggye bye yasuubiza okutukola olw�empisa zaffe embi n�ebikolwa byaffe ebitali bya butuukirivu, bw�atyo bw�atukoledde ddala.’ ”
Nnabbi Ayolesebwa Embalaasi
7Ku lunaku olw�amakumi abiri mu ennya, mu mwezi ogw�ekkumi n�ogumu gwe bayita Sebati, mu mwaka ogwokubiri ogw�obufuzi bwa kabaka Daliyo, ekigambo kya Mukama ne kijjira Zekkaliya mutabani wa Berekiya, omwana wa Iddo nnabbi nga kigamba nti.
8 Nalaba ekiro ng�omusajja yeebagadde embalaasi emyufu era yali ayimiridde mu miti emikadasi mu kiwonvu. Emabega we waaliyo embalaasi endala, enjeru, n�eza kikuusikuusi, n�emyufu.
9 Awo ne mbuuza nti, “Mukama wange bino bitegeeza ki?” Malayika eyali ayogera nange n�aŋŋamba nti, “Nzija kukulaga kye bitegeeza.”
10 Awo omusajja eyali ayimiridde mu miti n�addamu nti, “Ezo embalaasi Mukama z�asindise okulawuna ensi.” 11Ne ziddamu malayika wa Mukama eyali ayimiridde mu miti nti, “Tubunye ensi yonna, era laba ensi yonna esiriikiridde teriimu kanyego eteredde mirembe.”
12 Awo malayika wa Mukama n�agamba nti, “Ayi Mukama ow�Eggye, olituusa ddi obutakwatirwa Yerusaalemi n�ebibuga bya Yuda kisa, by�osunguwalidde okumala emyaka ensanvu?” 13Mukama n�alyoka addamu malayika eyali ayogera nange ebigambo ebirungi, ebigambo ebizzaamu amaanyi.
14 Awo malayika eyali ayogera nange n�agamba nti, “Langirira ogambe nti, Bw�ati bw�ayogera Mukama ow�Eggye nti, ‘Yerusaalemi ne Sayuuni mbikwatiririddwa obuggya obw�amaanyi, 15naye nyiigidde nnyo amawanga agali mu mirembe, kubanga abantu bange nnali mbanyiigiddeko katono naye bo ne bababonyaabonyeza ddala.’
16 “Noolwekyo, bw�ati bw�ayogera Mukama nti, ‘Nkomyewo mu Yerusaalemi n�ekisa. Ennyumba yange ne Yerusaalemi kyonna, bijja kuzimbibwa,’ bw�ayogera Mukama Katonda ow�Eggye.
17 “Yogera n�eddoboozi ery�omwanguka nti, Mukama Katonda ow�Eggye alangiridde nti, ‘Ebibuga byange bijja kuddamu okukulukuta obugagga, era Mukama alizzaamu Sayuuni amaanyi, ne yeeroboza Yerusaalemi.’ ”
18Awo ne nnyimusa amaaso gange, era laba, ne ndaba amayembe ana. 19Malayika eyali ayogera nange ne mubuuza nti, “Amayembe ago gategeeza ki?”
N�anziramu nti, “Gategeeza obuyinza obwasaasaanya abantu ab�omu Yuda, n�ab�omu Isirayiri, n�ab�omu Yerusaalemi.”
20Awo Mukama n�andaga abaweesi bana. 21Ne mbuuza nti, “Abo bazze kukola ki?” N�addamu nti, “Ago amayembe, bwe buyinza obwasaasaanya Yuda nga tewali na muntu ayimusa mutwe gwe; naye abaweesi abana bazze okubatiisa era n�okubazikiriza, ago amawanga agaasitukira ku nsi ya Yuda okusaasaanya abantu baamu.”