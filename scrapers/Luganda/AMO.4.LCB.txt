Katonda yeerayirira okuzikiriza Abantu
1 Muwulire kino mmwe ente ez�omu Basani ezibeera ku Lusozi Samaliya,
mmwe abakazi abajooga abaavu ne munyigiriza abanaku,
era abagamba ba bbaabwe nti, “Mutuletereyo ekyokunywa.”
2 Mu butukuvu bwe Mukama Katonda alayidde nti,
“Ekiseera kijja
lwe balibasika n�amalobo,
era abalisembayo ku mmwe ne basikibwa n�amalobo agavuba.
3 Mulisikibwa okuva mu mayumba gammwe
ne musuulibwa ebweru nga muyisibwa mu bituli ebibotoddwa mu bbugwe,
musuulibwe ku Kalumooni,
bw�ayogera Mukama.
4 Kale mmwe mugende e Beseri mukoleyo ebitasaana;
era mugende ne Girugaali mwongere okukola ebibi.
Mutwalengayo ssaddaaka zammwe buli nkya,
n�ekimu eky�ekkumi buli myaka esatu.
5Muweeyo ekiweebwayo eky�okwebaza eky�emigaati egizimbulukusibbwa,
mulangirire n�ebiweebwayo eby�ekyeyagalire;
mwe mwenyumiririza, mmwe Abayisirayiri
kubanga ekyo kye mwagala,”
bw�ayogera Mukama Katonda Ayinzabyonna.
6 “Nabaleetera enjala embuto zammwe ne ziba njereere mu buli kibuga,
ne ssibawa kyakulya mu buli kabuga,
naye era ne mugaana okudda gye ndi,”
bw�ayogera Mukama.
7 “Ne mbamma enkuba
ng�ekyabulayo emyezi esatu amakungula gatuuke.
Ne ntonnyesa enkuba mu kibuga ekimu
ne ngiziyiza mu kirala.
Yatonnyanga mu nnimiro emu,
mu ndala n�etatonnya, ebirime ne biwotoka.
8 Abantu ne bavanga mu kibuga ekimu ne balaga mu kirala nga banoonya amazzi banyweko,
naye ne gababula;
naye era ne mutakyuka kudda gye ndi,”
bw�ayogera Mukama.
9 “Emirundi mingi ebirime byammwe n�ennimiro zammwe ez�emizabbibu na bigengewaza.
Nabileetako obulwadde.
Enzige nazo ne zirya emitiini gyammwe n�emizeeyituuni gyammwe,
naye era temwadda gye ndi,”
bw�ayogera Mukama.
10 “Nabasindikira kawumpuli
nga gwe nasindika mu Misiri.
Abavubuka bammwe ne mbattira mu lutalo n�ekitala
awamu n�embalaasi zammwe ze mwawamba.
Okuwunya kw�olusisira lwammwe ne kuyitirira nnyo
naye era ne mugaana okudda gye ndi,”
bw�ayogera Mukama.
11 “Nazikiriza abamu ku mmwe
nga bwe nakola Sodomu ne Ggomola,
ne muba ng�olumuli olusikiddwa mu muliro ogwaka
naye era ne mulema okudda gye ndi,”
bw�ayogera Mukama.
12“Kyendiva nkukola bwe ntyo, ggwe Isirayiri,
era ndikwongerako ebibonoobono.
Noolwekyo weetegeke okusisinkana Katonda wo, ggwe Isirayiri.”
13 Kubanga laba, oyo eyatonda ensozi
era ye yatonda n�embuyaga
era abikkulira omuntu ebirowoozo bye.
Yafuula enkya okubeera ekiro,
era alinnya mu bifo ebigulumivu eby�ensi.
Mukama Katonda ow�Eggye lye linnya lye.