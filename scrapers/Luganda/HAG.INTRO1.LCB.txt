Ennyanjula
Ekitabo kino kyawandiikibwa nnabbi Kaggayi mu mwaka 520 bc, ng�Abayisirayiri bavudde mu buwaŋŋanguse e Babulooni. Mu biro ebyo kabaka Kuulo yali abakkirizza okudda ewaabwe n�okuddaabiriza yeekaalu, kubanga yeekaalu yali tennaddaabirizibwa. Omulamwa gw�ekitabo kino kwe kukubiriza abakulembeze ba Isirayiri okuddamu okuzimba yeekaalu, n�okukola bye bateekwa okukola mu kiseera kyabyo. Nnabbi Kaggayi abategeeza nti Ekibaleetedde obwavu y�ensonga ey�obutaddaabiriza yeekaalu ya Mukama. Ekitabo kino kyawulibwamu ebitundu bino: Kaggayi akubiriza Abayisirayiri okuddaabiriza yeekaalu (Essuula 1:1-11); Zerubbaberi n�Abayisirayiri abalala bye baddamu ku nsonga y�okuddaabiriza yeekaalu (Essuula 1:12-15); ekitiibwa kya yeekaalu empya (Essuula 2:1-9); Abayisirayiri batukuzibwa ne baweebwa n�omukisa (Essuula 2:10-19); Zerubbaberi aweebwa ekitiibwa (Essuula 2:20-23).