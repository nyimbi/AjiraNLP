Dawudi ne Mefibosesi
1 Dawudi n�abuuza nti, “Wakyaliwo omuntu mu nnyumba ya Sawulo eyasigalawo gwe nnyinza okulaga ekisa ku lwa Yonasaani?”
2 Awo waaliwo omuddu mu nnyumba ya Sawulo erinnya lye Ziba. Ne bamutumya, n�ajja mu maaso ga Dawudi.
Kabaka n�amubuuza nti, “Ggwe Ziba?” N�addamu nti, “Nze wuuyo omuddu wo.”
3 Kabaka n�amubuuza nti, “Tewaliwo muntu mu nnyumba ya Sawulo eyasigalawo gwe nnyinza okukolera ebirungi olw�ekisa kya Katonda?”
Ziba n�addamu kabaka nti, “Wakyaliwo mutabani wa Yonasaani, eyalemala ebigere.”
4Kabaka n�amubuuza nti, “Ali ludda wa?”
Ziba n�amuddamu nti, “Ali mu nnyumba ya Makiri mutabani wa Ammiyeri mu Lodebali.”
5Awo Dawudi n�amutumya, ne bamuleeta okuva mu nnyumba ya Makiri mutabani wa Ammiyeri mu Lodebali.
6 Mefibosesi mutabani wa Yonasaani, muzzukulu wa Sawulo n�ajja eri Dawudi n�avuunama mu maaso ge.
Dawudi n�amubuuza nti, “Ggwe Mefibosesi?”
N�addamu nti, “Nze wuuyo omuddu wo.”
7 Dawudi n�amugamba nti, “Totya kubanga siireme kukukolera bya kisa ku lwa Yonasaani kitaawo. Nzija kukuddiza ettaka lyonna eryali erya jjajjaawo Sawulo, era onooliranga ku mmeeza yange.”
8 Mefibosesi ne yeeyanza n�ayogera nti, “Omuddu wo kye ki, okufaayo ku mbwa enfu nga nze?”
9 Awo kabaka n�ayita Ziba, omuddu wa Sawulo, n�amugamba nti, “Mpadde muzzukulu wa mukama wo ebintu byonna ebyali ebya Sawulo n�ennyumba ye. 10Ggwe ne batabani bo n�abaddu bo munaamulimiranga ettaka ne muleeta ebibala ebirivaamu, muzzukulu wa mukama wo abenga n�ekyokulya. Mefibosesi muzzukulu wa mukama wo, ye anaaliiranga ku mmeeza yange nange, ennaku zange zonna.” Ziba yalina abaana aboobulenzi kkumi na bataano n�abaddu amakumi abiri.
11 Awo Ziba n�agamba kabaka nti, “Nga bw�olagidde mukama wange kabaka, bwe kijja okukolebwa omuddu wo.” Mefibosesi n�aliiranga ku mmeeza ya Dawudi ng�omu ku balangira.
12 Mefibosesi yalina mutabani we omuto, eyayitibwanga Mikka, ne bonna abaali ab�ennyumba ya Ziba baali baddu ba Mefibosesi. 13Mefibosesi n�abeera mu Yerusaalemi kubanga yaliiranga ku mmeeza ya kabaka. Yali yalemala ebigere.