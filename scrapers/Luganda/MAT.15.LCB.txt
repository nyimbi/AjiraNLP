Obulongoofu n�Obutali Bulongoofu
1 Awo Abafalisaayo n�abannyonnyozi b�amateeka ne bava e Yerusaalemi ne bajja eri Yesu ne bamubuuza nti: 2“Abayigirizwa bo lwaki banyoomoola obulombolombo bw�Abakadde? Kubanga tebanaaba mu ngalo nga bagenda okulya emmere.”
3Naye Yesu naye n�ababuuza nti, “Lwaki mumenya amateeka ga Katonda, nga mwerimbika mu bulombolombo bwammwe? 4Katonda yagamba nti, ‘Kitaawo ne nnyoko obassangamu ekitiibwa. Oyo anaavumanga kitaawe ne nnyina battanga mutte,’ 5Naye mmwe mugamba nti, Buli agamba kitaawe oba nnyina nti, ‘Ekirabo kye nandikuwadde nkiwaddeyo eri Katonda,’ omuntu oyo teyeetaaga kussaamu kitaawe kitiibwa. 6Noolwekyo tassaamu kitaawe oba nnyina kitiibwa. Bwe mutyo ne mudibya etteeka lya Katonda olw�obulombolombo bwammwe. 7Mmwe bannanfuusi! Nnabbi Isaaya yayogera bulungi ebyobunnabbi ebibakwatako bwe yagamba nti,
8 “ ‘Abantu bano banzisaamu ekitiibwa kya ku mimwa.’
Naye emitima gyabwe gindi wala.
9 ‘Okusinza kwabwe kwa bwereere.
Kubanga bayigiriza amateeka abantu ge beekoledde.’ ”
10 Yesu n�ayita ekibiina n�abagamba nti, “Mumpulirize era mutegeere. 11Omuntu ky�alya si kye kimwonoonyesa, wabula ekyo ekiva mu kamwa ke, kye kimwonoonyesa.”
12Abayigirizwa be ne bajja gy�ali ne bamugamba nti, “Omanyi ebigambo byo nga bwe binyiizizza Abafalisaayo?”
13 Naye Yesu n�addamu nti, “Buli kisimbe Kitange ali mu ggulu ky�ataasimba kigenda kusimbulwa. 14Noolwekyo mubaleke. Bakulembeze abazibe b�amaaso. Bafaanana omuzibe w�amaaso akulembera muzibe munne, kubanga bombi bagenda kugwa mu bunnya.”
15 Peetero n�amugamba nti, “Tunnyonnyole olugero olwo.” 16Yesu n�abagamba nti, “Nammwe era temunnategeera? 17Temumanyi nti Buli muntu ky�alya kigenda mu lubuto mwe kiva n�akifulumiza mu kiyigo? 18Naye ebintu ebiva mu kamwa, biva mu mutima ne byonoona omuntu. 19Kubanga mu mutima mwe muva ebirowoozo ebibi, obussi, n�obwenzi, n�obukaba, n�obubbi, n�okuwaayiriza, n�okuvvoola. 20Ebyo bye byonoona omuntu, naye okulya nga tonaabye mu ngalo, tekwonoona muntu.”
Okukkiriza kw�Omukanani
21 Yesu n�ava mu kifo ekyo, n�agenda mu kitundu omuli ebibuga Ttuulo ne Sidoni. 22Awo omukazi Omukanani eyali abeera mu bitundu ebyo, n�ajja eri Yesu n�amwegayirira nti, “Onsaasire Mukama wange, Omwana wa Dawudi! Muwala wange aliko dayimooni amubonyaabonya nnyo.”
23Naye Yesu n�asirika n�atamuddamu kigambo na kimu. Abayigirizwa be ne bajja ne bamugamba nti, “Bw�omugoba n�agenda. Ng�ayitirizza okutukaabirira.”
24 Naye Yesu n�addamu omukazi nti, “Nze saatumibwa walala wonna, wabula eri endiga za Isirayiri ezaabula.”
25 Naye omukazi n�asembera awali Yesu n�amusinza, n�amwegayirira ng�agamba nti, “Mukama wange, nnyamba.”
26Yesu n�amuddamu nti, “Si kituufu okuddira emmere y�abaana okugisuulira embwa.”
27Omukazi n�addamu nti, “Weewaawo, Mukama wange, naye n�embwa nazo zirya ku bukunkumuka obugwa wansi okuva ku mmeeza ya mukama waazo.”
28 Awo Yesu n�amugamba nti, “Mukazi watu, ng�okukkiriza kwo kunene! Kale kikukolerwe nga bw�oyagala.” Amangwago muwala we n�awonera mu kiseera ekyo.
Yesu Aliisa Enkumi Ennya
29Yesu n�avaayo n�ajja emitala okumpi n�ennyanja y�e Ggaliraaya n�alinnya ku lusozi n�atuula eyo. 30Abantu bangi ne bajja gy�ali, ne bamuleetera, abakoozimbye, n�abatayogera n�abalala bangi ne babassa we yali n�abawonya. 31Abantu bangi ne beewuunya, nga balaba ababadde batayogera nga boogera, n�ababadde bakoozimbye nga bawonye, n�ababadde abalema nga batambula, n�ababadde abazibe b�amaaso nga balaba. Ne bagulumiza Katonda wa Isirayiri.
32 Awo Yesu n�ayita abayigirizwa be n�abagamba nti, “Abantu bano mbasaasira, kubanga baakamala nange ennaku ssatu ate tebalina kyakulya. Ssaagala kubasiibula ne bagenda enjala, si kulwa nga bagwa ku kkubo.”
33Abayigirizwa ne bamugamba nti, “Wano mu ddungu tunaggya wa emigaati emingi gye tunaaliisa abantu abangi bwe bati?”
34Yesu n�ababuuza nti, “Mulinawo emigaati emeka?” Ne bamuddamu nti, “Tulinawo emigaati musanvu n�ebyennyanja bitono.”
35Yesu n�alagira abantu bonna batuule wansi, 36n�addira emigaati omusanvu n�ebyennyanja, bwe yamala okwebaza, n�abimenyaamenyamu, n�awa abayigirizwa be ne batandika okugabula ekibiina. 37Buli muntu n�alya n�akkuta. Ne babukuŋŋaanya obutundutundu obwasigalawo ne bujjuza ebisero musanvu. 38Abaalya baawera abasajja enkumi nnya nga totaddeeko bakazi na baana. 39Awo Yesu n�asiibula ekibiina, n�asaabala mu lyato n�agenda mu nsalo y�e Magadani.