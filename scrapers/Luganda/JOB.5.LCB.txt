1 “Koowoola kaakano, waliwo anaakuyitaba?
Era ani ku batukuvu gw�onoolaajaanira?
2 Obukyayi butta atalina magezi,
n�obuggya butta omusirusiru.
3 Ndabye abasirusiru nga banywevu,
naye mangu ddala ne nkolimira ekifo kye batuulamu.
4 Abaana baabwe tebalina bukuumi,
babetenterwa mu luggya nga tewali abawolereza.
5 Omuyala alya amakungula gaabwe
era atwala n�ag�omu maggwa
era awankirawankira eby�obugagga byabwe.
6 Kubanga okulaba ennaku tekuva mu nsi,
wadde obuzibu okuva mu ttaka,
7 wabula abantu bazaalibwa kulaba nnaku,
ng�ensasi bwe zibuuka waggulu.
8 Naye nze, nzija kunoonya Katonda
era mmulekere ensonga zange.
9 Akola ebikulu, ebitanoonyezeka,
ebyewuunyisa ebitabalika.
10 Atonnyesa enkuba ku nsi,
n�aweereza amazzi mu byalo.
11 Ayimusa abo abanyigirizibwa
n�abo abakaaba ne basitulibwa mu mirembe.
12 Aziyiza enkwe z�ababi,
emikono gyabwe gireme okutuukiriza bye bateesa.
13 Agwikiririza abagezigezi mu bukujjukujju bwabwe,
n�enkwe zaabwe n�aziziyiriza ddala.
14 Ekizikiza kibabuutikira emisana,
ne bawammanta mu ttuntu ng�ekiro.
15 Naye aggya abali mu bwetaavu mu mukono gw�abo ab�amaanyi,
n�abawonya ekitala kyabwe.
16 Abaavu ne balyoka baba n�essuubi,
n�akamwa k�abatali benkanya ne kazibibwa.”
17“Alina omukisa omuntu Katonda gw�abuulirira;
noolwekyo tonyooma kukangavvula kw�oyo Ayinzabyonna.
18 Kubanga ye y�afumita ate era y�anyiga,
y�alumya era y�awonya.
19 Alikuwonya mu buzibu bwa ngeri mukaaga.
Weewaawo ne mu ngeri musanvu tootuukibwengako kulumizibwa.
20 Mu njala alikuwonya okufa,
era anaakuwonyanga mu lutalo olw�ekitala.
21 Onookuumibwanga eri olulimi olukambwe,
era tootyenga okuzikirira bwe kunaabanga kujja gy�oli.
22 Oliseka ng�okuzikirira n�enjala bizze,
era tootyenga nsolo nkambwe ez�oku nsi.
23 Onoobanga n�enkolagana n�amayinja ag�omu nnimiro,
era onoobanga n�emirembe awali ensolo enkambwe.
24 Olimanya nti, ensiisira yo eri mirembe;
era eby�obugagga byo olibibala n�olaba nga tewali kibuzeeko.
25 Olimanya ng�ezzadde lyo liriba ddene,
ne bazzukulu bo baliba bangi ng�omuddo ogw�oku nsi.
26 Olituusibwa ku ntaana yo nga wakaddiyira ddala,
ng�eŋŋaano bwe tuukira mu kiseera kyayo.”
27“Ekyo twakyekenneenya, kituufu.
Kimanye nga kikwata ku ggwe.”