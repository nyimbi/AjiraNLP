Ekiragiro kya Daliyo
1 Awo kabaka Daliyo n�awa ekiragiro okunoonyereza mu bitabo ebyabeeranga mu ggwanika e Babulooni. 2Awo omuzingo gw�ekitabo ogwawandiikibwamu ekijjukizo ne guzuulibwa mu kibuga ekikulu Yakumesa eky�essaza ly�e Bumeedi nga kigamba nti:
Ekiwandiiko:
3 Mu mwaka ogw�olubereberye ogw�obufuzi bwa kabaka Kuulo, kabaka yateeka etteeka erikwata ku yeekaalu ya Katonda mu Yerusaalemi, nga ligamba nti:
Yeekaalu eddaabirizibwe ebeere ekifo eky�okuweerangayo ssaddaaka, n�emisingi gyayo giteekebwewo ginywezebwe. Eriba mita amakumi abiri mu musanvu obugulumivu (27), ne mita amakumi abiri mu musanvu obugazi (27), 4ng�erina embu ssatu ez�amayinja amanene, n�olubu olulala nga lwa mbaawo. Omuwendo gwonna gwakusasulibwa okuva mu gwanika lya kabaka. 5Ate era n�ebintu ebya zaabu n�ebya ffeeza eby�omu nnyumba ya Katonda, Nebukadduneeza bye yaggya mu yeekaalu e Yerusaalemi n�abireeta e Babulooni, bizibweyo mu bifo byabyo mu yeekaalu e Yerusaalemi; mulibiteeka mu nnyumba ya Katonda.
6 Kale nno, Tattenayi ow�essaza ery�emitala w�omugga Fulaati, ne Sesalubozenayi, n�abakungu abeeyo mwewale okutabulatabula. 7Temuyingirira mulimu ogukolebwa ku yeekaalu ya Katonda eyo. Muleke ow�essaza ly�Abayudaaya n�abakulu b�Abayudaaya bazzeewo ennyumba ya Katonda mu kifo kyayo.
8 Ate era nteeka etteeka erikwata ku bye muteekwa okukolera abakulu abo ab�Abayudaaya nga bazimba yeekaalu ya Katonda:
Ebirikozesebwa abasajja abo byonna, bya kusasulibwa okuva mu ggwanika lya Kabaka, ku misolo egiva emitala w�omugga Fulaati, omulimu guleme okuyimirira. 9Bwe baliba beetaaze okuwaayo ebiweebwayo ebyokebwa eri Katonda w�eggulu, oba nte nnume ento, oba ndiga nnume, oba ndiga nnume ento, oba ŋŋaano, oba munnyo, oba nvinnyo, oba mafuta, muteekwa okuwa bakabona ab�omu Yerusaalemi byonna nga bwe baliba basabye buli lunaku obutayosa, 10basobole okuwaayo ssaddaaka ezisiimibwa Katonda w�eggulu, era basabire kabaka ne batabani be.
11 Era nteeka etteeka, omuntu yenna bwalikyusa ekiragiro ekyo, empagi eyazimba ennyumba ye eriggyibwa ku nnyumba ye, era n�awanikibwa ku mpagi eyo. N�ennyumba ye erifuulibwa olubungo olw�ekikolwa ekyo. 12Katonda eyaleetera Erinnya lye okubeera mu kifo ekyo, aggyewo kabaka yenna n�eggwanga eririyimusa omukono gwalyo okukyusa etteeka eryo oba n�okuzikiriza eyeekaalu eyo mu Yerusaalemi.
Nze Daliyo ntaddewo etteeka eryo. Likwatibwe butiribiri.
Yeekaalu eggwa okuzimbibwa
13 Olw�ekiragiro kabaka Daliyo kye yaweereza, Tattenayi ow�essaza ly�emitala w�omugga Fulaati, ne Sesalubozenayi ne bannaabwe ne bakola bye baalagibwa n�obunyiikivu bwonna. 14Abakadde b�Abayudaaya ne bagenda mu maaso n�okuzimba era ne balaba omukisa ng�okutegeeza kwa nnabbi Kaggayi n�okwa nnabbi Zekkaliya muzzukulu wa Ido bwe kwali. Ne bamaliriza okuzimba yeekaalu, ng�ekiragiro kya Katonda wa Isirayiri bwe kyali, era ng�amateeka ga Kuulo, ne Daliyo ne Alutagizerugizi bakabaka b�e Buperusi bwe gaali. 15Awo yeekaalu eyo n�emalirizibwa ku lunaku olwokusatu olw�omwezi Adali, mu mwaka ogw�omukaaga ogw�obufuzi bwa kabaka Daliyo.
Okutukuza Yeekaalu
16 Awo abantu ba Isirayiri, bakabona n�Abaleevi n�abalala abaali mu buwaŋŋanguse ne bakomawo mu ssanyu ne bakola embaga ey�okutukuza ennyumba ya Katonda nga balina essanyu. 17Olw�okutukuza ennyumba eyo eya Katonda, baawaayo ente ennume kikumi, n�endiga ennume ebikumi bibiri, n�endiga ennume ento ebikumi bina, ate n�ekiweebwayo olw�ekibi ku lwa Isirayiri yenna, embuzi ennume kkumi na bbiri, ng�omuwendo bwe gwali ogw�ebika bya Isirayiri. 18Ne bateeka bakabona mu bibinja byabwe n�Abaleevi mu biti byabwe olw�okuweereza Katonda e Yerusaalemi, nga bwe kyawandiikibwa mu kitabo kya Musa.
Embaga ey�Okuyitako
19 Ku lunaku olw�ekkumi n�ennya olw�omwezi ogw�olubereberye, abawaŋŋaangusibwa baafumba embaga ey�Okuyitako. 20Bakabona n�Abaleevi baali beetukuzizza era bonna nga balongoofu okukola emikolo. Abaleevi ne batta omwana gw�endiga ogw�Okuyitako, ku lwa baganda baabwe bakabona, nabo bennyini. 21Awo Abayisirayiri abaava mu buwaŋŋanguse ne bagirya wamu n�abo bonna abaali beeyawudde, nga basinza Mukama Katonda wa Isirayiri. 22Ne bamala ennaku musanvu nga balya n�essanyu Embaga ey�Emigaati Egitazimbulukuswa, kubanga Mukama yabajjuza essanyu bwe yakyusa omutima gwa kabaka w�e Bwasuli, n�abayamba mu mulimu ogw�ennyumba ya Katonda wa Isirayiri.