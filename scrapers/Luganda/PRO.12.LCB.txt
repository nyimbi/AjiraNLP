1 Buli asanyukira okukangavvulwa ayagala amagezi;
naye oyo akyawa okunenyezebwa musirusiru.
2 Omuntu omulungi aganja mu maaso ga Mukama,
naye Mukama asalira omusango omuntu ow�enkwe.
3 Omuntu tanywezebwa lwa kukola bitali bya butuukirivu,
naye omulandira gw�omutuukirivu tegulisigulwa.
4 Omukyala ow�empisa ennungi ssanyu era ngule ya mwami we,
naye omukazi eyeeyisa obubi ali nga kookolo mu magumba ga bba.
5Enteekateeka z�omutuukirivu ziba za mazima,
naye amagezi g�abakozi b�ebibi ge bawa gaba ga bulimba.
6 Ebiteeso by�abakozi b�ebibi kuyiwa musaayi,
naye ebigambo by�abatuukirivu bye bibawonya.
7 Abakozi b�ebibi bagwa ne basaanirawo ddala,
naye ennyumba y�omutuukirivu teesagaasaganenga emirembe gyonna.
8 Ebigambo by�omugezi bimuleetera okusiimibwa,
naye eby�omusirusiru bimunyoomesa.
9Omuntu eyeetoowaza ne yeekolera,
asinga oyo eyeegulumiza n�abulwa ky�alya.
10 Omutuukirivu afaayo ku bisolo bye,
naye omukozi w�ebibi abiraga bukambwe bwereere.
11 Oyo eyeerimira aliba n�emmere nnyingi,
naye oyo anoonya ebitaliimu talina magezi.
12 Abakozi b�ebibi baagala okubba omunyago gwa babbi bannaabwe,
naye omulandira gw�abatuukirivu gunywera.
13 Ebigambo by�omukozi w�ebibi bimusuula mu mitawaana,
naye omutuukirivu awona akabi.
14 Omuntu ajjuzibwa ebirungi okuva mu bibala bye bigambo by�akamwa ke,
n�emirimu gy�emikono gye gimusasula bulungi.
15 Ekkubo ly�omusirusiru ddungi mu kulaba kwe ye,
naye omugezi assaayo omwoyo ku magezi agamuweebwa.
16 Omusirusiru alaga mangu obusungu bwe,
naye omutegeevu tassa mwoyo ku kivume.
17 Omujulizi ow�amazima awa obujulizi obutuufu,
naye omujulizi ow�obulimba ayogera bya bulimba.
18 Ebigambo ebyanguyirize bisala ng�ekitala ekyogi,
naye olulimi lw�omuntu omugezi luwonya.
19 Emimwa egyogera amazima gibeerera emirembe gyonna,
naye olulimi olulimba lwa kiseera buseera.
20 Obulimba buli mu mitima gyabo abategeka okukola ebibi,
naye essanyu liri n�abo abakolerera emirembe.
21 Tewali kabi konna kagwa ku batuukirivu,
naye abakozi b�ebibi tebaggwaako mitawaana.
22 Mukama akyawa emimwa egirimba,
naye asanyukira ab�amazima.
23 Omuntu omutegeevu talaga nnyo by�amanyi,
naye abasirusiru balaga obutamanya bwabwe.
24 Omukono gw�omunyiikivu gulimufuula omufuzi,
naye obugayaavu bufuula omuntu omuddu.
25 Omutima ogweraliikirira guleetera omuntu okwennyika,
naye ekigambo eky�ekisa kimusanyusa.
26 Omutuukirivu yeegendereza mu mikwano gye,
naye ekkubo ly�ababi libabuza.
27Omuntu omugayaavu tayokya muyiggo gwe,
naye omunyiikivu kyayizze, kiba kya muwendo gyali.
28 Mu kkubo ery�obutuukirivu mulimu obulamu,
era mu kkubo eryo temuli kufa.