Essanduuko Ekomezebwawo
1 Dawudi n�ateesa n�abaduumizi be ab�enkumi n�ab�ekikumi. 2N�ayogera eri ekkuŋŋaaniro ly�abantu bonna aba Isirayiri nti, “Bwe munaasiima, era nga kwe kusiima kwa Mukama Katonda waffe, ekigambo kitwalibwe era kibune eri baganda baffe mu nsi yonna eya Isirayiri, n�eri bakabona, n�Abaleevi ababeera nabo mu bibuga byabwe ne mu malundiro, bajje batwegatteko. 3Tukomyewo essanduuko ya Katonda waffe, kubanga tetwamwebuuzangako mu mirembe gya Sawulo.” 4Olukuŋŋaana lwonna ne likikiriziganyako, kubanga ky�alabika nga kigambo kirungi mu maaso g�abantu bonna.
5 Awo Dawudi n�akuŋŋaanya Abayisirayiri bonna okuva ku Sikoli omugga gw�e Misiri okutuuka ku wayingirirwa e Kamasi, n�aleeta essanduuko ya Katonda okugiggya e Kiriyasuyalimu. 6Dawudi n�Abayisirayiri bonna ne bagenda e Baala, ye Kiriyasuyalimu, ekya Yuda okuggyayo essanduuko ya Katonda atuula ku ntebe ey�obwakabaka wakati wa bakerubi, eyitibwa erinnya lya Mukama.
7 Ne basitulira essanduuko ya Katonda ku ggaali eriggya okuva mu nnyumba ya Abinadaabu, nga Uzza ne Akiyo be bagikulembera. 8Dawudi ne Isirayiri yenna ne basanyuka nnyo mu maaso ga Katonda n�amaanyi gaabwe gonna, nga bayimba nga bakuba entongooli, n�ennanga, n�ebitaasa, n�ebisaala, n�amakondeere.
9 Bwe baatuuka ku gguuliro lya Kidoni, ente ezaali zisika essanduuko ne zeesittalamu, Uzza n�agolola omukono gwe okutereeza essanduuko. 10Obusungu bwa Mukama ne bubuubuukira Uzza, n�afiirawo, kubanga yakwata ku ssanduuko. N�afiira mu maaso ga Katonda.
11 Awo Dawudi n�anyiiga nnyo kubanga obusungu bwa Mukama bwagwa ku Uzza, era ekifo ekyo ne kituumibwa Perezuzza, ne leero.
12Dawudi n�atya nnyo Katonda ku lunaku olwo, n�abuuza nti, “Nnyinza ntya okuleeta essanduuko ya Katonda gye ndi?” 13Awo n�atatwala ssanduuko mu kibuga kya Dawudi, naye n�agitwala mu nnyumba ya Obededomu Omugitti. 14Essanduuko ya Katonda n�ebeera mu maka ga Obededomu okumala emyezi esatu, ne Mukama n�awa ennyumba ye n�ebintu bye byonna omukisa.