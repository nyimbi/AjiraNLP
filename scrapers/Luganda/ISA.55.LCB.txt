Abalumwa Ennyonta Bayitibwa
1 “Kale mujje,
mmwe mwenna abalumwa ennyonta, mujje eri amazzi.
Mujje mmwe abatalina ssente zigula,
mujje muweebwe bye mwagala,
envinnyo oba amata ebitali bya kugula
ebitaliiko miwendo gya kusasula.
2 Lwaki musaasaanya ensimbi zammwe ku ebyo ebitali bya kulya
muteganira ebyo ebitakkusa?
Mumpulirize, mumpulirize n�obwegendereza mulye ebyo ebirungi,
emmeeme yammwe eneesanyuka nnyo.
3 Mumpulirize mujje gye ndi.
Muwulirize mubeere balamu;
nnaabakolera endagaano ey�olubeerera,
era egyo gy�emikisa gyange n�okwagala bye nasuubiza Dawudi.
4 Laba namufuula omujulirwa eri abantu,
omukulembeze era omugabe w�abantu.
5Laba oliyita amawanga g�otomanyi,
era amawanga g�otomanyi galyanguwa okujja gy�oli.
Kiribaawo olw�obuyinza bwa Mukama Katonda wo
era Omutukuvu wa Isirayiri
kubanga akugulumizza.”
6 Munoonye Mukama nga bw�akyayinzika okulabika,
mumukaabirire nga bw�akyali okumpi.
7 Omubi aleke ekkubo lye,
n�atali mutuukirivu aleke ebirowoozo bye.
Leka adde eri Mukama naye anaamusaasira, adde eri Katonda waffe
kubanga anaamusonyiyira ddala.
8 “Kubanga ebirowoozo byange si birowoozo byammwe
era n�amakubo gammwe si ge makubo gange,”
bw�ayogera Mukama.
9 “Ng�eggulu bwe liri waggulu okukira n�ensi,
bwe gatyo amakubo gange bwe gali ewala ennyo n�amakubo gammwe,
n�ebirowoozo byange bwe biri eri ebirowoozo byammwe.
10 Era ng�enkuba bwetonnya
n�omuzira ne gugwa okuva mu ggulu
n�ebitaddayo,
wabula ne bifukirira ettaka, ebirime ne bikula,
ne bimerusa ensigo z�omusizi,
era ne biwa omuli emmere,
11 bwe kityo ekigambo kyange ekiva mu kamwa kange bwe kiri;
tekiriddayo bwereere,
naye kirikola ekyo kye njagala
era kirituukiriza ekyo kye nakituma.
12Kubanga mulifuluma n�essanyu
ne mugenda mirembe,
ensozi n�obusozi nabyo
ne bitandika okuyimba nga bibalabye,
n�emiti gyonna
ne gitendereza n�essanyu.
13 Mu kifo ky�omweramannyo mulimeramu olusambya,
ne mu kifo ky�omutovu mulimeramu omumwanyi.
Era kino kiribaawo erinnya lya Mukama limanyibwe
era ako ke kaliba akabonero akataliggwaawo
ak�emirembe n�emirembe.”