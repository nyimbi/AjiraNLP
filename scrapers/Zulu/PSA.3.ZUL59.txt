Ukukhala kohlushiweyo
Ihubo likaDavide ebalekela u-Abisalomu indodana yakhe.
1 Hhawu, Jehova, ziningi izitha zami.
Baningi abangivukelayo.
2 Baningi abathi emphefumulweni wami:
“Akukho ukusinda kwakhe kuNkulunkulu.”
Sela*
3 Kepha wena Jehova uyisihlangu kimi,
uludumo lwami nophakamisa ikhanda lami.
4 Ngezwi lami ngiyakhala kuJehova;
yena uyangiphendula esentabeni yakhe engcwele.
Sela*
5 Ngalala phansi, ngazunywa ngubuthongo;
ngavuka, ngokuba uJehova ungiphasile.
6 Angesabi amashumi ezinkulungwane zabantu
abangihaqile nxazonke.
7 Vuka, Jehova,
ungisindise, Nkulunkulu wami,
ngokuba zonke izitha zami uzishayile emhlathini,
amazinyo ababi uwaphulile.
8 Insindiso ingekaJehova;
isibusiso sakho masibe kubantu bakho.
Sela*