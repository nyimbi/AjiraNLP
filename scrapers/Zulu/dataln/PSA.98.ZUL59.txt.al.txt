1   Mhubeleni uJehova igama elisha, ngokuba wenze izimangaliso; esokunene sakhe nengalo yakhe engcwele kumtholele ukunqoba. 

2   UJehova wazisile insindiso yakhe; ukulunga kwakhe ukwambulile emehlweni abezizwe. 

3   Ukhumbulile umusa wakhe nokuthembeka kwakhe kuyo indlu ka-Israyeli; imikhawulo yonke yomhlaba ibonile insindiso kaNkulunkulu wethu. 

4   Hlokomani kuJehova ngezwi lokuhalalisa, nihlabelele ngenjabulo, nihube. 

5  Mhubeleni uJehova ngehabhu,* ngehabhu nangezwi lehubo. 

6  Ngamacilongo nangokukhala komtshingo hlokomani ngezwi lokuhalalisa phambi kweNkosi uJehova. 

7   Maludume ulwandle nokugcwala kwalo, izwe nabakhileyo kulo. 

8  Imifula mayishaye ihlombe, izintaba zihalalise kanyekanye 

9   ebusweni bukaJehova, ngokuba uyeza ukwahlulela umhlaba. Uyakwahlulela izwe ngokulunga nezizwe ngobuqotho.

