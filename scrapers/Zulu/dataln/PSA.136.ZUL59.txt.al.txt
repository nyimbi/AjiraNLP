1   Bongani uJehova, ngokuba muhle, ngokuba umusa wakhe umi phakade. 

2   Bongani uNkulunkulu wawonkulunkulu, ngokuba umusa wakhe umi phakade. 

3   Bongani iNkosi yamakhosi, ngokuba umusa wayo umi phakade; 

4  yona engoyedwa owenza izimangaliso ezinkulu, ngokuba umusa wakhe umi phakade; 

5  owenzile izulu ngokuhlakanipha, ngokuba umusa wakhe umi phakade; 

6   owendlala umhlaba phezu kwamanzi, ngokuba umusa wakhe umi phakade; 

7   owenza izinkanyiso ezinkulu, ngokuba umusa wakhe umi phakade; 

8  ilanga ukuba libuse emini, ngokuba umusa wakhe umi phakade; 

9  inyanga nezinkanyezi ukuba zibuse ebusuku, ngokuba umusa wakhe umi phakade; 

10   owalishaya iGibithe, amazibulo alo, ngokuba umusa wakhe umi phakade; 

11   owamkhipha u-Israyeli phakathi kwabo, ngokuba umusa wakhe umi phakade; 

12   ngesandla esinamandla nangengalo eyeluliweyo, ngokuba umusa wakhe umi phakade; 

13   owahlukanisa kabili uLwandle Olubomvu, ngokuba umusa wakhe umi phakade; 

14  owawelisa u-Israyeli phakathi kwalo, ngokuba umusa wakhe umi phakade; 

15  owachitha uFaro nempi yakhe eLwandle Olubomvu, ngokuba umusa wakhe umi phakade; 

16  owahola abantu bakhe ehlane, ngokuba umusa wakhe umi phakade; 

17   owashaya amakhosi amakhulu, ngokuba umusa wakhe umi phakade; 

18  owabulala amakhosi adumileyo, ngokuba umusa wakhe umi phakade; 

19   uSihoni inkosi yama-Amori, ngokuba umusa wakhe umi phakade; 

20   no-Ogi inkosi yaseBashani, ngokuba umusa wakhe umi phakade; 

21   owanika izwe labo laba yifa, ngokuba umusa wakhe umi phakade; 

22  laba yifa lika-Israyeli inceku yakhe, ngokuba umusa wakhe umi phakade; 

23   owasikhumbula sisephansi, ngokuba umusa wakhe umi phakade; 

24  owasikhulula ezitheni zethu, ngokuba umusa wakhe umi phakade; 

25   onika inyama yonke ukudla, ngokuba umusa wakhe umi phakade. 

26  Bongani uNkulunkulu wezulu, ngokuba umusa wakhe umi phakade.

