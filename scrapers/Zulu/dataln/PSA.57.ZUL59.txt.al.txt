1   Yiba nomusa kimi, Nkulunkulu; yiba nomusa kimi. Ngokuba umphefumulo wami uphephela kuwe; ngifuna ukukhosela ethunzini lamaphiko akho, zize zidlule izinhlupheko. 

2  Ngizakukhala kuNkulunkulu oPhezukonke, kuNkulunkulu ongifezelayo. 

3  Uyakuthumela esezulwini, angisindise mhla ofuna ukungigwinya ekloloda. Sela* UNkulunkulu uyakuthuma umusa wakhe neqiniso lakhe. 

4   Umphefumulo wami uphakathi kwezingonyama; ngilala kwabavutha umlilo, abantwana babantu abamazinyo abo ayimikhonto nemicibisholo, abalulimi lwabo luyinkemba ebukhali. 

5  Phakama, Nkulunkulu, phezu kwezulu, inkazimulo ibe phezu komhlaba wonke. 

6   Izinyathelo zami bazibekele ugibe; umphefumulo wami ugobile; bembile igebe phambi kwami, kwakhalakathela bona kulo. Sela* 

7   Inhliziyo yami iduduzekile, Nkulunkulu; inhliziyo yami iduduzekile; ngizakuhlabelela, ngihube. 

8   Vuka, mphefumulo wami; vukani, lugubhu nehabhu!* Ngizakuvusa ukusa. 

9  Ngizakukubonga, Nkosi, phakathi kwabantu, ngikudumise phakathi kwezizwe. 

10   Ngokuba umusa wakho mkhulu kuze kube sezulwini, nokuthembeka kwakho kuze kube semafwini. 

11  Phakama, Nkulunkulu, phezu kwezulu, inkazimulo yakho ibe phezu komhlaba wonke.

