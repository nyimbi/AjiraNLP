Wer mipakogo Nyasaye ma jawar
1Pakuru Ruoth Nyasaye!
A yaye chunya, dend Ruoth Nyasaye.
2Anapake kuom ngimana duto.
Ee, anadend Nyasacha gi wer ndalona duto.
3Kik ugen kuom jotelo mag piny,
kata kuom ng’ato ang’ata ma ok nyal warou,
4nikech ka githo, to gidok e lowo,
kendo chieng’ onogo gik moko duto mane gichano timo, orumo!
5To ng’at ma Nyasach Jakobo konyo,
kendo ma ogeno kuom Ruoth Nyasache,
6
ma jachuech polo gi piny kod nam,
kaachiel kod gik moko duto manie igi, en jahawi.
Ruoth Nyasaye pile rito singruokne.
7Ong’ado bura, kochwako joma ithiro,
kendo ochiwo chiemo ni joma denyo.
Ruoth Nyasaye gonyo joma otue bedo thuolo,
8kendo omiyo muofni neno.
Oting’o joma obolore malo,
kendo ohero joma kare.
9Orito jopinje mamoko modak e piny joge,
bende okonyo mond liete gi nyithi kiye,
to orocho gik ma joricho ochano timo!
10Ruoth Nyasaye nobed ruoth nyaka chieng’.
A Sayun, Nyasachi nobed gi loch mochwere.
Pakuru Ruoth Nyasaye!