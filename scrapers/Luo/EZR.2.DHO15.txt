Kar romb joma noa e tuech
(Nehemia 7.5-73)
1Koro magi e jo-Juda ma nodok Jerusalem gi Juda koa Babulon, kuma ne Nebukadnezar ruodh Babulon oterogie tuech. Ng’ato ka ng’ato nodok e gweng’gi. 2Jotendgi ne gin: Zerubabel, gi Jeshua, gi Nehemia, gi Seraya, gi Reelaya, gi Mordekai, gi Bilshan, gi Mizpar, gi Bigvai, gi Rehum, kod Baana. 3Kar romb jo-Israel machwo e magi: joka Parosh ne romo alufu ariyo gi mia achiel gi piero abiriyo gariyo; 4joka Shefatia, ne mia adek gi piero abiriyo gariyo; 5joka Ara, mia abiriyo gi piero abiriyo gabich; 6joka Pahath-moab, tiende ni joka Jeshua kod joka Joab ne romo alufu ariyo gi mia aboro gapar gariyo; 7joka Elam ne alufu achiel mia ariyo gi piero abich gang’wen; 8joka Zatu, mia ochiko gi piero ang’wen gabich; 9joka Zakai, mia abiriyo gi piero auchiel; 10joka Bani, mia auchiel gi piero ang’wen gariyo; 11joka Bebia, mia auchiel gi piero ariyo gadek; 12joka Azgad, alufu achiel gi mia ariyo kod piero ariyo gariyo; 13joka Adonikam, mia auchiel gi piero auchiel gauchiel; 14joka Bigvai, alufu ariyo gi piero abich gauchiel; 15joka Adin, mia ang’wen gi piero abich gang’wen; 16joka Ater, tiende ni joka Hezekia, to piero ochiko gaboro; 17joka Bezai, mia adek gi piero adek gariyo; 18joka Jora, mia achiel gapar gariyo; 19joka Hashum, mia ariyo gi piero ariyo gadek; 20joka Gibar, to piero ochiko gabich; 21jo-Bethlehem, mia achiel gi piero ariyo gadek; 22jo-Netofa, piero abich gauchiel; 23jo-Anathoth, mia achiel gii piero ariyo gaboro; 24jo-Beth-azmoth, piero ang’wen gariyo; 25jo-Kiriath-jearim gi jo-Kefira kod jo-Beeroth, mia abiriyo gi piero ang’wen gadek; 26jo-Rama gi jo-Geba, mia auchiel gi piero ariyo gachiel; 27jo-Mikmas, mia achiel gi piero ariyo gariyo; 28jo-Bethel kod jo-Ai, mia ariyo gi piero ariyo gadek; 29jo-Nebo, piero abich gariyo; 30jo-Magbish, mia achiel gi piero abich gauchiel; 31jo-Elam machielo, alufu achiel gi mia ariyo kod piero abich gang’wen; 32jo-Harim, mia adek gi piero ariyo; 33jo-Lod gi jo-Hadid kod jo-Ono, mia abiriyo gi piero aboiro gabich; 34jo-Jeriko, mia adek gi piero ang’wen gabich; 35jo-Senaa, alufu adek gi mia auchiel kod piero adek.
36Kar romb jodolo: joka Jedaya ma jodhood Jeshua, mia ochiko gi piero abiriyo gadek; 37joka Imer, alufu achiel gi piero abich gariyo; 38joka Pashur, alufu achiel gi mia ariyo kod piero ang’wen gabiriyo; 39joka Harim, alufu achiel gapar gabiriyo.
40Kar romb jo-Lawi: joka Jeshua gi joka Kadmiel ma jodhood Hodavia ne ji piero abiriyo gang’wen.
41Kar romb jower; joka Asaf ne mia achiel gi piero ariyo gaboro.
42Kar romb jorit dhorangeye: joka Shalum gi joka Ater, gi joka Talmon, gi joka Akub, gi joka Hatita, kod joka Shobai, duto ji mia achiel gi piero adek gochiko.
43Jotich Hekalu ne gin; Joka Ziha, gi joka Hasufa, gi joka Taboath, 44gi joka Heros, gi joka Siaha, gi joka Padon, 45gi joka Labana, gi joka Hagaba, gi joka Hakub, 46gi joka Hagab, gi joka Shamlai, gi joka Hanan, 47gi joka Gidel, gi joka Gahar, gi joka Reaya, 48gi joka Rezin, gi joka Nekoda, gi joka Gazam, 49gi joka Uza, gi joka Pasea gi joka Besai, 50gi joka Asna, gi joka Meunim, gi joka Nefusim, 51gi joka Bakbuk, gi joka Hakufa, gi joka Harhur, 52gi joka Bazluth, gi joka Mehida, gi joka Harsha, 53gi joka Barkos, gi joka Sisera, gi joka Tema, 54gi joka Nezia, gi joka Hatifa.
55Nyikwa jotich Solomon ne gin: joka Sotai, gi joka Hasofereth, gi joka Peruda, 56gi joka Jaala, gi joka Darkon, gi joka Gidel, 57gi joka Shefatia, gi joka Hatil, gi joka Pokereth-hazebaim, kod joka Ami.
58Jotich Hekalu, kaachiel gi nyikwa jotich Solomon ne romo ji mia adek gi piero ochiko gariyo.
59Koro magi e joma nodwogo koa Tel-mela, gi Tel-harsha, gi Kerub, gi Adan, kod Imer, to ne ok nyal ng’e anywolagi, kata ka gin koth jo-Israel adier: 60joka Delaya, gi joka Tobia, kod joka Nekoda, ne romo ji mia auchiel. 61Jodolo mane ok ong’e anywolagi bende ne gin: joka Hobaya, gi joka Hakoz, kod joma luongore ni joka Barzilai, nikech kwargi nokendo nyar Barzilai ja-Gilead, mokawo nying jaduong’neno. 62Jogo nomanyo nyingegi e kitepe mane ondikie nying anywola, to ne ok giyudo, omiyo nokwan-gi ka joma ok owinjore tiyo tich dolo. 63
Kendo ruoth nokwerogi ni kik gicham chiemo mowal ni jodolo, nyaka jadolo bedie manyalo penjo Ruoth Nyasaye wach gi ombulu miluongo ni Urim gi Thumim.
64Ji duto mane ochokore kanyakla ne romo ji alufu piero ang’wen gariyo gi mia adek kod piero auchiel, 65ka ok okwan wasumbgi machwo gi mamon, mane romo alufu abiriyo gi mia adek kod piero adek gabiriyo. Bende ne gin gi jower mia ariyo, machwo gi mamon.
66Ne gin gi farese mia abiriyo gi piero adek gauchiel, gi nyumbu mia ariyo gi piero ang’wen gabich, 67gi ngamia mia ang’wen gi piero adek gabich, kod kenje alufu auchiel gi mia abiriyo kod piero ariyo.
68Kane gibiro e Od Ruoth Nyasaye Jerusalem, jodong dhoudi moko nochiwore mondo ochak oger Od Nyasaye mana kama ne entie chon. 69Ne gichiwo dhahabu moromo kilo alufu aboro, gii fedha moromo kilo alufu adek, kod lep dolo mia achiel, kar nyalogi.
70
Jodolo gi jo-Lawi kod ji mamoko nodak Jerusalem, kendo e alworane. Jower gi jorit dhorangeye gi jotich Hekalu kod jo-Israel mamoko duto, to nodak e miechgi.