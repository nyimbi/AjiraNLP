Tiyo gi rieko
1Kik ipiem gi ng’ama nigi duong’,
nikech dipo ka ipodho e lwete.
2Bende kik idhaw gi jamwandu, nikech onyalo loyi,
nimar dhahabu osewito ji mang’eny,
kendo oseketho paro mag ruodhi. 3Kik ilar wach gi ng’ama ralep,
nikech kitimo kamano, to imedo mana chwako maye.
4Kik itug gi ng’ama kwiny,
nikech dipo ka oketho nying kwereni.
5Kik ikwer jaketho moselokore oweyo richone,
to nyaka ipar ni wan duto wan joketho.
6Kik icha ng’ato nikech oti,
nikech wan bende jomoko kuomwa osechako ti.
7Kik ibed mamor ka ng’ato otho,
to nyaka ing’e ni wan duto wabiro tho.
Chike machon
8Kik icha weche joma riek, to puonjri mondo ing’e tiendgi,
nikech ibiro yudo rieko kuomgi,
mi ing’e kaka inyalo tiyo ni ruodhi.
9Kik iwe weche mag jodongo kadhni nono,
nikech gin bende ne gipuonjore kuom kweregi.
Gin ema ginipuonji rieko,
kendo ginipuonji kaka inyalo dwoko wach e kinde mowinjore.
Bedo motang’
10kik ichwak mach ma jaketho omoko
nono to mayeno owang’i!
11Kik iyie janyadhi wang’iyi,
nikech kamoro ochikoni obadho mondo omaki gi wecheni iwuon,
12Kik ihol ng’ama oloyi gi teko gimoro,
to kata ka ihole, to kwan gino ka gima iwito.
13Ka ichung’ ni ng’ato e gimoro, to nyaka iikri mar chulo gino,
omiyo kik ichung’ e gimoro mohingo mwandu ma in-go.
14Kik idonj ni jang’ad bura,
nikech jobura dichwake mi oloyi.
15Kik iwuoth gi ng’ama onge paro,
nikech onyalo timo gimoro amora mohero, mi okelni chandruok,
kendo fupe dimi upodh uduto.
16Kik idhaw gi ng’ama iye jawang’,
kendo kik iwuoth kode e thim,
nimar chuero remb dhano ok teknbe,
kendo onyalo buki kama onge ng’ama dikonyie!
17Kik ipenj ng’ama ofuwo mondo ong’adni rieko,
nikech ok onyal kano gimoro e chunye.
18Kik ihul wach maling’ling’ e nyim ng’ama ikia,
nikech ok ing’eyo gima obiro timo gi wachno, koseng’eyo.
19Kik inyis ji duto gima nie chunyi,
kendo kik ikwa ji duto mondo okonyi.