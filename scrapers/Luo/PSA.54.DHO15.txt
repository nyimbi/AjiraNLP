Lemo mar geng’o wasigu
1A Nyasaye, resa gi tekoni,
kendo ng’ad bura ma nyiso ni aonge ketho.
2Winj lemona, yaye Nyasaye,
kendo chik iti ni wechena.
3Josunga biro mondo omonja.
Ee, jokwinyo dwaro nega. Gin ji ma ok dew Nyasaye.
4An to, ang’eyo ni Nyasaye e jakonyna.
Adier, Ruoth ema rito ngimana.
5Richo wasika onego odog e wigi giwegi!
A Ruoth Nyasaye, tiekgi nikech in jaadiera.
6A Ruoth Nyasaye, abiro timoni misango gi mor,
kendo abiro goyoni erokamano, nikech iber.
7Iseresa kuom thagruokna duto,
kendo aseneno ka olo wasika kaka chunya dwaro.