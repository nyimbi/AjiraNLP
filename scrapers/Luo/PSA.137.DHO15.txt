Ywak jo-Israel e tuech Babulon
1Ne wabet piny e bath aore mag Babulon,
mi waywak ka waparo Sayun.
2Ne wang’awo thumbewa e yien man kanyo
3Joma ne omakowa ne owachonwa mondo wawernigi wend Sayun.
4To ere kaka dwawer wend Ruoth Nyasaye e piny jomoko nono?
5Kapo ni wiya nyalo wil kodi, yaye Jerusalem,
to onego bada ma agoyogo thum, tal.
6Ee, ka ok apari,
kendo ka ok aparo ni in e morna maduong’,
to lewa mondo omok e danda!
7A Ruoth Nyasaye, parie gima ne jo-Edom otimo,
chieng’ mane okaw Jerusalem!
Adier, ne gisiko giwacho niya,
“Mukeuru mondo oruombre piny!”
8
In Babulon bende ibiro kethi,
kendo ng’at ma ochuloni kuor kuom gik ma isetimonwa
en jahawi!
9Ee, ng’at mokawo nyithindi, mochwado e lwanda
en jahawi!