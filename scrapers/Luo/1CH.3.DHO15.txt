Yawuot Daudi
(2 Samuel 3.2-5; 5.13-16; 1 Weche mag Ndalo 14.3-7)
1Yawuot Daudi mane onywolo Hebron e magi: Wuode makayo ne Anon, ma min mare ne Ahinoam nyar Jezreel. Mar ariyo ne Daniel, ma min mare ne Abigail nyar Karmel. 2Mar adek ne Absalom, ma min mare ne Maaka nyar Talmai ruodh Geshur. Mar ang’wen ne Adonija ma min mare ne Hagith. 3Mar abich ne Shefatia ma min mare ne Abital. Mar auchiel ne Ithream, wuod chiege ma nyinge Egla. 4
Daudi nonywolo yawuowi auchielgo kodak Hebron, kuma nobetie ruoth kuom higni abiriyo gi dueche auchiel. Bang’e nodak Jerusalem, korito piny kuom higni piero adek gadek. 5
Kane odak Jerusalem nonywolo Shimea gi Shobab gi Nathan kod Solomon ma min-gi ne Bathsheba nyar Amiel. Bang’e Daudi nonywolo yawuowio moko ochiko. 6Ne gin Ibhar gi Elishama gi Elifelet. 7Gi Noga gi Nefeg gi Jafia 8gi Elishama gi Eliada kod Elifelet. 9Jogo duto ne yawuot Daudi, ka ok okwan mond yawuote mamoko. Ne gin gi nyamingi ma nyinge Tamar.
Nyikwa Solomon
10Solomon nonywolo Rehoboam, to Rehoboam nonywolo Abija. Abija nonywolo Asa, to Asa nonywolo Jehoshafat. 11Jehoshafat nonwolo Jehoram, to Jehoram nonywolo Ahazia, Ahazia nonywolo Joash, 12to Joash nonywolo Amazia, Amazia nonywolo Azaria, to Azaria nonywolo Jotham. 13Jotham nonywolo Ahaz to Ahaz nonywolo Hezekia. Hezekia nonywolo Manase, 14to Manase nonywolo Amon. Amon to nonywolo Josia. 15Yawuot Josia ne gin Johanan, wuode makayo, gi Jehoyakim wuode mar ariyo, gi Zedekia wuode mar adek, gi Shalum, wuode mar ang’wen. 16Yawuot Jehoyakim ne Jekonia gi Zedekia.
17Jekonia, mane oter e tuech, nonywolo Shealtiel 18gi Malkiram gi Pedaya gi Shenazar gi Jehamia gi Hosham kod Nedabia. 19Pedaya nonywolo Zerubabel gi Shimei, to yawuot Zerubabel ne Meshulam gi Hanania. Ne gin gi nyamin-gi ma nyinge Shelomith. 20Zerubabel nonywolo yawuowi moko abich. Ne gin Hashuba gi Ohel gi Berekia gi Hasadia kod Jushab-hesed. 21Hanania nonywolo Pelatia, to Pelatia nonywolo Jeshaya. Jeshaya nonywolo Refaya, to Refaya nonywolo Arnan. Arnan nonywolo Obadia, to Obadia nonywolo Shekania, 22Shekania to nonywolo yawuowi auchiel, ma nyinggi Shemaya gi Hatush, gi Igal gi Baria gi Nearia kod Shafat. 23Nearia nonywolo yawuowi adek, ma nyinggi Elioenai gi Hizkia kod Azikram. 24Elioenai nonywolo yawuowi abiriyo. Ne gid Hodavia gi Eliashib gi Pelaya gi Akub gi Johanan gi Delaya kod Anani.