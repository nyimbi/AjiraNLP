2   Weche mag Ndalo 

10  .

1  —

11  .

4  ) 

1  Rehoboam nodhi Shekem, nikech jo-Israel duto nosechokore kuno mondo okete ruoth. 

2  To kane Jeroboam wuod Nebat owinjo wachno, noduogo oa Misri, nikech ne pod en Misri kuma nodhiye koringo ruoth Solomon. 

3  Ne gioro ne wach mondo obi Shekem, mi nobiro gi jo-Israel duto. Eka ne giwacho ni Rehoboam niya, 

4  “Wuoru miyowa ting’ mapek, emomiyo in koro ng’ad ting’ mapek mane oketo kuomwa, eka wanatini.” 

5  Nodwokogi ni, “Doguru mondi kuom ndalo adek, eka uduog ira.” Mi ne gidok. 

6  Ruoth Rehoboam noporo wach gi jodongo ma yande ng’ado rieko ni Solomon wuon mare ka pod ngima, kowachonigi niya, “Nyisauru gima dadwok jogo.” 

7  Ne gidwoke niya, “Yie ibed jatichgi kawuono, kidwokogi gi weche mabeyo, eka gibiro bedo jotichni ndalo duto.” 

8  To Rehoboam nodagi rieko mane jodongo ong’adone, mi noporo wach gi yawuowi ma mbesene mane ni kode, 

9  kopenjogi niya, “Ere kaka dadwok joma osekwaya mondo ang’adnigi ting’ mapek mane wuora oketo kuomgi?” 

10  Ne gidwoke niya, “Dwok joma okwayi mondo ing’adnigi ting’ mapek mane wuoru omiyogi, kiwachonigi kama: ‘Lith lweta matung’ duong’ moloyo nungo wuora. 

11  Wuora ero nomiyou ting’ mapek, an to abiro medou moloyo. Wuora nochwadou gi del, an to abiro chwadou gi thomoni.’ ” 

12  Chieng’ mar adek, Jeroboam gi oganda nobiro ir ruoth Rehoboam, kaka nochikogi mondo gidog ire. 

13  Ruoth nodwokogi kager. Noweyo rieko mane jodongo ong’adone, 

14  to noluwo rieko mbesene, kowacho niya, “Wuora nomiyou ting’ mapek, an to abiro medou moloyo. Wuora nochwadou gi del, an to abiro chwadou gi thomoni.” 

15  Kamano ruoth ne ok odewo ji. To Ruoth Nyasaye ema nomiyo gigo otimore kamano, mondo ochop singruok mane omiyo Ahija ja-Shilo owacho ni Jeroboam wuod Nebat. 

16   Kane jo-Israel oneno ni ruoth ok odewogi, ne gidwoke niya, “Waonge wat gi Daudi! Ok wan libamba achiel gi wuod Jesse! Wadoguru dala, wan jo-Israel. Un oganda Daudi, koro rituru mana dhoodu.” 

17  Mi jo-Israel nodok miechgi. 

18  Ruoth Rehoboam nooro Adoram mane jarit jogo michuno mondo oti githwon, to jo-Israel duto nogoye gi kite nyaka otho. Kuom mano, ruoth Rehoboam noidho gache piyopiyo, moringo nyaka Jerusalem mondo otony. 

19  Chakre chieng’no, joi-Israel osebet ka dagi loch dhood Daudi nyaka chil kawuono. 

20  Kane jo-Israel duto owinjo ni Jeroboam oseduogo, ne giluonge e chokruok mi gikete ruodh Israel duto. Onge joma nodok ni Rehoboam kod jood Daudi mak mana jo-Juda kende, gi jo-Israel mane odak e dier jo-Juda. 

21  Kane Rehoboam ochopo Jerusalem, nochoko jolweny moyier alufu mia achiel gi piero aboro (

180  ,

22  To wach Nyasaye nobiro ni Shemaya ng’at Nyasaye niya, 

23  “Wuo kod Rehoboam wuod Solomon ruodh Juda, gi dhoodgi duto, gi jo-Benjamin, kod joge duto, kiwachonigi ni, 

24  Ruoth Nyasaye owacho kama, ‘Kik udhi uked gi oweteu ma jo-Israel, to ng’ato ka ng’ato mondo odog dala, nikech gima timoreni oa kuoma.’ ” Ne giwinjo wach Ruoth Nyasaye, mi gidok miechgi kaka Ruoth Nyasaye nowacho. Ruoth Jeroboam otero jo-Israel e richo 

25  Jeroboam nogero Shekem e piny gode mag Efraim, modak kuno. Bang’e noa kanyo, modhi ogero Penuel. 

26  Jeroboam ne paro niya, 

27  “Ka pod jogi dhi Jerusalem e Hekalu mar Ruoth Nyasaye, to chunygi biro dok ir Rehoboam ma ruodhgi, ma ruodh Juda, kendo loch biro dok ni dhood Daudi. Gininega, kendo ginidog ni Rehoboam ruodh Juda.” 

28   Omiyo ruoth Jeroboam noporo wach, moloso nyiruedhi ariyo mag dhahabu. Eka nowacho ni ji niya, “Un jo-Israel, usedhi Jerusalem moromo. Koro neuru nyisecheu mane ogolou e piny Misri!” 

29  Noketo nyarwath achiel Bethel, yo milambo mar piny Israel, to machielo noketo Dan, yo nyandwat. 

30  Wachni nomiyo jo-Israel obedo joketho, nikech ji moko ne dhi lamo nyarwath man Bethel, to ji moko ne dhi Dan. 

31  Nogero ut liswa e hembko mane oseloso moketoe jodolo moa e dhoudi duto, kata mane ok nyikwa Lawi. 

32   Jeroboam nogolo chik mondo otim sawo due apar gabich, due mar aboro, machal gi sawo mane jo-Juda timo, kendo notimo misango ni nyiruedhi mane oloso Bethel. Nogolo jodolo matiyo e hembko mane oseloso, moketo Bethel. 

33  Chieng’ due apar gabich, due mar aboro, due mane oseyiero, nosudo e dho kendo-mar-misango mane oseloso Bethel, motimo sawo ni jo-Israel kendo owang’o misango e kendono.

