35  .

6  -

34  ; Rapar mar Chik 

4  .

41  -

43  ; 

19  .

1  -

13  ) 

1   Ruoth Nyasaye nochiko Joshua 

2  ni mondo owach ni jo-Israel kama: “Koro yieruru miechu mag tony mane awacho ni Musa mondo onyisu. 

3  Ng’at moneko kobothne nyalo dhi kuondego mondo opond ni ng’at madwaro chulone kuor. 

4  Ka ng’ato dwaro tony kamano, moringo nyaka e achiel kuom miego, to nochung’ e dhorangach, kendo nonyis jodong dalano gima osetimorene. Eka giniyiene odonji, kendo ginimiye kar dak. 

5  Ka ng’ato madwaro chulo kuorno oluwe nyaka kuno, to jodalano kik chiwe, to girite, nikech nonego nyawadgi mana kuom both, to ok nikech ne gimonre. 

6  Janekno nodag e dalano nyaka chop yale e nyim oganda, kendo ka jadolo maduong’ e kindeno osetho, eka onyalo dok dalagi, kuma noseringo oaye.” 

7  Kuom mano ne giyiero Kadesh-galili manie piny gode mag Naftali, gi Shekem manie piny gode man Efraim kod Kiriath-arba, miluongo bende ni Hebron, manie piny gode mag Juda. 

8  To yo wuok chieng’ mar aora Jordan, e piny mamalo momanyore gi Jeriko, ne giyiero Bezer-me-thim kuom piny jo-Reuben, gi Ramoth-gilead kuom piny jo-Gad, kod Galon-bashan kuom piny jo-Manase. 

9  Mago ne gin mier mane ng’at moneko nyalo tonyie. Ne oketgi ne jo-Israel duto, kendo ni jodak mane ni kodgi. Ng’ato ang’ata mane oneko kobothne, ne nyalo ringo kuno, mondo ng’at ma dwaro chulone kuor kik nege, kapok oyale e nyim oganda.

