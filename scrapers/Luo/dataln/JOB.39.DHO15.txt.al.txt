1  “Bende ing’eyo ndalo ma inywoloe mwanda? Koso iseneno ka ngau mae thim nywol? 

2  In inyalo kwano dueche ma igi pong’ie, kendo inyalo ng’eyo kinde ma onego ginywolie? 

3  Koso in ing’eyo ndalo ma gigumoie ka muoch kayogi. 

4  Nyithindgi dongo adonga e thim, to ka gisedoko motegno, to giweyo minegi, kendo ok gichak giduogi. 

5  En ng’a mane ogonyogi momiyo gibayo abaya? 

6  An ema ne amiyogi piny motwo mondo obed margi, kendo ne aweyo gidak e pewe motimo kado. 

7  Gidak mabor gi mier, omiyo ok giwinj koko ma ji goyo, kendo onge ng’ama nyalo boyogi, mi gitine. 

8  Gode e legegi ma gikwayoe, kuma gimanyoe gimoro amora mang’ich mondo gicham. 

9  Bende jowi mae thim ditini? Koso iparo ni donindi e kund jambi adier? 

10  Bende inyalo tueyo kwer mondo opurni puothi? 

11  Bende inyalo geno kuom tekone mathothno, mi iwe ni obiro tiyo tijeni madongo? 

12  Iparo ni onyalo keyoni, mi ochok cham okel dala? 

13  Udo kwadho buombe aruya ahinya, to ok onyal huyo ka ogungo. 

14  Oweyo tonge e lowo mondo oyud liet, 

15  to ok ong’eyo ni gimoro nyalo nyonogi, mi gitore. 

16  Ojwang’o tong’go ka gima ok mage, to bende ok odew ni oseketho tekre kayiem kuom nywologi. 

17  An ema ne ok amiye rieko, momiyo odoko mofuwo. 

18  To kata kamano, ka ochako ng’uech, to oyombo kata mana faras ma jang’uech, ma jaithne riembo. 

19  Ayub, in ema ne ichueyo faras mondo obed motegno kamano? Koso in ema ne iketo yier maboyo e ng’ute? 

20  In ema ne ichueye mondo ochikre ka dede, kendo mondo obwog ji ka otwaro? 

21  E sa lweny to ogiro, kodwaro mwomore gi tekre duto. 

22  En, oonge gima oluoro, kendo onge ligangla manyalo dwoke chien. 

23  Gilweny ma jaithne oting’o twomore kendo mil e chieng’, 

24  en to otetni ateta, ka en gi chuny mar dhi e lweny, kendo ka tung’ oywak, to ok nyal geng’e. 

25  Ochur sa duto ma owinjoe ywak tung’, kendo owinjo tik lweny kata ka pok ochopo machiegni. Jolweny bende owinjo kagolo chik. 

26  In ema ipuonjo otenga huyo, koyaro buombene kochomo yo milambo? 

27  Koso in ema ongo rito chikni, eka oger ode malo ewi got? 

28  Ogero ode ewi lwendni maboyo moloyo, kendo wi gode mabitho ema oloko kare mar siro wasigu. 

29  Kanyo ema orangogo kuonde duto man maboyo, komanyo gima mondo onegi kendo ocham. 

30   Achudhe nur kuom gima otho, kendo nyithindgi nyodho remb gino.

