2   Weche mag Ndalo 

13  .

1  -

22  ) 

1  E higa mar apar gaboro mar loch Jeroboam wuod Nebat, Abija nodoko ruodh Juda. 

2  Norito piny kuom higni adek, kodak Jerusalem. Min mare ne nyinge Maaka, nyar Abishalom. 

3  Abija ne timo richo duto mane wuon mare otimo. Chunye ne ok long’o ni Ruoth Nyasaye kaka chuny Daudi kwar mare ne long’o. 

4   To kata kamano, Ruoth Nyasaye ma Nyasache noketo wuode ruoth kare, mondo obedne ka taya maliel e Jerusalem mana nikech nying Daudi, kendo nomiyo Jerusalem ogurore, 

5   nimar Daudi notimo gik malong’o ni Ruoth Nyasaye, kendo e ngimane duto ne ok oketho wach moro mane ochike, mak man wach Uria ja-Hiti. 

6   Ne nitie lweny e kind Ahija gi Jeroboam ndalogi duto. 

7  Weche moko mag Abija, gi timbene ondik e Kitap Weche mag Ndalo mag Ruodhi mag Juda. 

8  Abija notho, mi noyike e dala Daudi, Asa wuode nodoko ruoth kare. Loch Asa, ruodh Juda (

2   Weche mag Ndalo 

14  .

1  -

5  ; 

15  .

16  -

19  ) 

9  E higa mar piero ariyo mar loch Jeroboam ruodh Israel, Asa nodoko ruodh Juda, 

10  mi norito piny kuom higni piero ang’wen gachiel, kodak Jerusalem. Min mare ne nyinge Maaka nyar Abishalom. 

11  Timbe Asa ne long’o e nyim Ruoth Nyasaye, mana kaka timbe Daudi kwar mare. 

12   Noriembo joterruok mag kuonde lemo, kodarogi e pinye, kendo nogolo nyiseche manono mane kwerene oloso. 

13  Bende nogolo Maaka e duong’ne mar bedo min ruoth, nikech noloso kido makuero, maket gi nyasaye madhako miluongo ni Ashera. Asa nomuko gima ketno, mowang’o e dho aora Kidron. 

14  Hembko mane ni kuonde moting’ore ne ok okethi, to kata kamano chuny Asa ne long’o e nyim Ruoth Nyasaye e ndalone duto. 

15  Nokawo fedha gi dhahabu kod gik lemo, mi oketo e od Ruoth Nyasaye, to moko en owuon ema nochiwo. Asa otimo winjruok gi Benhadad ruodh Aram (

2   Weche mag Ndalo 

16  .

1  -

14  ) 

16  Ne nitie lweny e kind Asa gi Baasha ndalo duto mag ngimagi. 

17  Baasha ruodh Israel nodhi monjo jo-Juda, kendo nochielo Rama gi ohinga, moketoe jolweny mondo ogeng’ ni ji duto madhi ka Asa ruodh Juda, kata maa kuno. 

18  Eka Asa nokawo fedha gi dhahabu duto ma nodong’ kuom mwandu mag Od Ruoth Nyasaye kod mag ode owuon, momiyo jotichne mondo okow ni Ben-hadad ruodh Aram, ma wuod Tabrimmon, wuod Hezion, ma nodak Damaski. Noorone wach niya, 

19  “Winjruok mondo obed e kindwa kodi, kaka winjruok mane nie kind wuora gi wuoru. Ero aoroni chiwo mar fedha gi dhahabu; yie iketh winjruok manie kindu gi Baasha ruodh Israel, mondo owe kedo koda.” 

20  Ben-hadad noyie kwayo mar ruoth Asa, mi nooro jotend ogend lweny mondo omonj miech Israel. Noketho Ijon, gi Dan, gii Abel-beth-Maaka, gi paw Kineroth duto, kod piny Naftali. 

21  Kane Baasha owinjo gima otimore, noweyo gero ohinga mar Rama, modok Tirza. 

22  Eka ruoth Asa noluongo jo-Juda duto, maonge ng’ama odong’. Ne gigolo kite gi yien duto mane Baasha gerogo ohinga mar Rama, mi Ruoth Asa nochielogo Geba manie piny Benjamin, kod Mizpa. 

23  Weche moko mag Asa, gi tekone kod timbene duto, gi mier mane ogero, ondiki e Kitap Weche mag Ndalo mag Ruodhi mag Juda. Kane oseti, tuo moro nomako tiendene. 

24  Notho moyike e dala Daudi kwar mare. Jehoshafat wuode nodoko ruoth kare. Loch Nadab, ruodh Israel 

25  E higa mar ariyo mar loch Asa ruodh Juda, Nadab wuod Jeroboam nodoko ruodh Israel. Nobedo ruoth kuom higni ariyo, 

26  to notimo gik ma Ruoth Nyasaye okwero, koluwo timbe wuon mare, ma nomiyogo jo-Israel obedo joketho. 

27  Baasha wuod Ahija, ja-Isakar, nojamo Nadab, monege Gibethon, dala jo-Filistia, kane oyudo Nadab gi jo-Israel lworo Gibethon mondo omonji. 

28  E higa mar adek mar loch Asa ruodh Juda ema Baasha nonegoe Nadab, mokawo lochne. 

29   Gikanyono kosedoko ruoth, nonego jood Jeroboam duto. Notieko od Jeroboam chuth, ma ok oweyo kata ng’at achiel kangima, mana kaka Ruoth Nyasaye nosemiyo Ahija ja-Shilo ma jatichne owacho. 

30  Mano notimore nikech Ruoth Nyasaye ma Nyasach Israel, nokecho gi richo mane Jeroboam otimo, kendo mane omiyo jo-Israel otimo. 

31  Weche moko mag Nadab, kod timbene duto, ondiki e Kitap Weche mag Ndalo mag Ruodhi mag Israel. 

32  Ne nitie lweny e kind Asa kod Baasha ruodh Israel e ndalo duto mag ngimagi. Loch Baasha, ruodh Israel 

33  E higa mar adek mar loch Asa ruodh Juda, Baasha wuod Ahija nodoko ruodh Israel, morito piny kuom higni piero ariyo gang’wen, kodak Tirza. 

34  Notimo gik ma Ruoth Nyasaye okwero, koluwo timbe Jeroboam ma nomiyogo jo-Israel obedo joricho.

