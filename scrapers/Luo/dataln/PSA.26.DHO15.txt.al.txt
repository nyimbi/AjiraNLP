1  A Ruoth Nyasaye, nyis ni aonge gi ketho, nikech atimo mana gik makare, kendo ageno kuomi chuth. 

2  A Ruoth Nyasaye, nona, kendo miya tem, bende rang paro manie chunya. 

3  Herani mosiko ema nyisa gima owinjore atim, kendo pile adierani ema telona. 

4  Ok awuoth e oganda joma nono, bende ok an osiep joma wuondore ni beyo. 

5  Amon gi joma timo timbe mahundu, kendo abet mabor gi joma joricho. 

6  A Ruoth Nyasaye, alwoko lweta kanyisogo ni aonge gi ketho, kendo alworo kendoni mar misango, 

7  ka awero wend erokamano, kendo ka ahulo gik malich ma itimo. A Ruoth Nyasaye, ahero ot ma idakie ma en kama duongâ€™ mari maler nitie. 

9  Kik itieka kaachiel gi joricho, kata gi joma chuero remo, 

10  nimar pile gitimo richo, kendo gikore mar chiwo asoya. 

11  An to atimo mana gik makare, omiyo yie ikecha kendo iwara. 

12  Asenyono kama otegno, omiyo apako Ruoth Nyasaye e chokruok madongo.

