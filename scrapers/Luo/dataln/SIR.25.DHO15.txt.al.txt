1  Nitie gik moko adek ma chunya morgo, kendo ma Nyasaye kaachiel gi ji bende morgo. Gin: owete mowinjore, gi jogweng’ motimo osiep, kod dichwo gi dhako moherore. 

2  To nitie ji tieng’ adek ma chunya osin-go nikech timbegi richo. Gin: ng’ama odhier ma jasunga, gi jamwandu ma jamriambo, kod jaduong’ mofuwo ma jaterre. Joma oti 

3  Kane ok iyudo gimoro kane in rawera, koro kiseti to ere kaka diyud gimoro? 

4  Paro mariek kod ngado rieko maber owinjore moloyo gi ng’ama duong’ ma wiye oti lwar. 

5  Adier, paro mariek kod ng’ado rieko maber owinjore chutho gi ng’ama duong’ ma wiye oti lwar. 

6  Rieko ma higni mang’eny kelo en osimbo mar joma dongo, kendo luoro Ruoth Nyasaye ema miyogi duong’ madieri. Ngeche apar 

7  Nitie ji ochiko ma aparo ni johawi, kendo anyalo nyisou ng’at machielo ma timgi apar. Gin: ng’ama ohero nyithinde, ng’ama odak aming’a nyaka chop one kolo wasike, 

8  Dichwo man gi dhako mariek, ng’ama ok pur gi dhiang’ kaachiel gi kanyna kanyakla, ng’ama pok oketho gi lewe, ng’ama ok ti ni ng’ama oloyo gi duong’, 

9  ng’ama nigi osiep maber, ng’ama ji nyalo chikone itgi ka wuoyo, 

10  ng’ama nigi duong’ nikech rieko mane opuonjore. 

11  To kata kamano, onge ng’ato kuomgi moloyo ng’ama oluoro Ruoth Nyasaye. Luoro Ruoth Nyasaye loyo gik moko duto. Chutho, onge gima wanyalo pimogo ng’ama oluoro Nyasaye. Mon 

13  Onge adhola maremo moloyo adhola mochwowo chuny, kendo onge sadha moloyo sath dhako. 

14  Onge rach moloyo rach ma jasigu kelo, bende onge kuor moloyo kuor ma jasigu chulo. 

15  Onge kwiri maloyo kwich thuol, bende onge mirima maloyo mirimb jasigu. 

16  Daher dak gi sibuor kata gi ondiek mager, moloyo dak gi dhako ma jasadha. 

17  Sadha loko kit dhako, kendo miyo wang’e chalo gi wang’ ondiek. 

18  Ka chwore odhi chiemo ka owadgi, to nyaka chwore obed gi kuyo. 

19  Onge rach moloyo bedo gi dhako marach! Mad oyud sand kaachiel gi joketho! 

20  Kaka tek ni jaduong’ moti idho got motimo kuoyo, e kaka tek ni dichwo mamuol dak gi dhako ma ralep. 

21  Chia dhako kik wuondi, kata kik iyie dhako wit riekoni. 

22  To dhako ema yuto, kendo konyo chuore gi gik moko. 

23  Dhako marach kelo kuyo, gi mieno wang’, kod chuny mosin. Ka ng’ato nigi bede mayomyom gi chong’ monyosore, to mano nyiso ni chiege ok miye mor. 

24  Dhako ema ne okwongo timo richo, kendo waduto watho nikech en. 

25  Kaka ok inyal yie mondo pi ochuer achuera nono, e kaka kik iye ni dhako marach mondo owuo awuoya kaka ohero. 

26  Ka ok odwar winjo chikni, to riembe.

