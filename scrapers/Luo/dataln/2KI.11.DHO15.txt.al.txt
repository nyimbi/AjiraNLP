2   Weche mag Ndalo 

22  .

10  —

23  .

21  ) 

1  Kane Athalia min Ahazia oneno ni wuode osetho, nonego joka ruoth duto. 

2  To Jehosheba nyar ruoth Jehoram, ma nyamin Ahazia, nogolo Joash ling’ling’ kuom yawuot ruoth ma nidwaro nego, mi nopande e od nindo kod japite. Kamano Athalia ne ok onege. 

3  Joash nodak kod Jehosheba e Od Ruoth Nyasaye kuom higni auchiel e kinde mar loch Athalia. 

4  To e higa mar abiriyo, Jehoyada jadolo nooro wach, moluongo jotend jo-Kari kod jotend askeche ma jorit, mondo obi ire e Od Ruoth Nyasaye. Notimo kodgi winjruok, kendo nomiyo gikuong’ore, eka nonyisogii wuod ruoth. 

5  Nochikogi kama: 

6  “Migap askeche matiyo chieng’ Sabato nyaka rit od ruoth, 

7  to migepe ariyo modong’ mondo orit Od Ruoth Nyasaye, 

8  kendo oluor ruoth ka girite, ka ng’ato ka ng’ato omako gilweny e lwete. Ka ng’at moro amora dwaro mwomou, to negeuru. Bende kamoro amora ma ruoth dhiye, to koweuru kurite.” 

9  Jotend askeche notimo duto mane Jehoyada jadolo ochikogi. Ng’ato ka ng’ato kuomgi nokelo askeche duto mane onego oa e tich chieng’ Sabato, kaachiel gi mago mane onego ochak tich chieng’no. 

10  Jadolono nopogo ni jotend askechego tonge gi kuodi mane mag ruoth Daudi, mane okan e Od Ruoth Nyasaye. 

11  Askeche mag jorit noriedo, ka ng’ato ka ng’ato omako gilweny e lwete, chakre yo milambo nyaka yo nyandwat mar Hekalu, ka gilworo kendo-mar-misango kaachiel gi Hekalu. 

12  Eka Jehoyada nogolo wuod ruoth oko. Nosidhone osimb duong’, momiye kitap chik, kendo nowire gi mo mondo obed ruoth. Ji duto nopamo lwetgi, ka kok niya, “Ruoth mondo odag aming’a!” 

13  Kane Athalia owinjo mahu mar ji, nodhi e Od Ruoth Nyasaye kama ne gintie. 

14   Noneno ruoth kochung’ e bath siro, kaka kit jo-Israel nobet, ka tung’ ywak, kendo ji wer. Ji duto ne mor, kendo goyo tung’. Mi Athalia noyiecho lepe, ka kok niya, “Ujemo! Ujemo!” 

15  Jehoyada jadolo nowacho ni jotend askeche niya, “Goleuru oko! Kik unege e Od Ruoth Nyasaye, kendo ka ng’at moro oluwe, to neguru ng’atno.” 

16  Omiyo ne gimake, kendo ne gigole ka giluwo dhorangach mane farese donjogo e dala ruoth, mi ne ginege kanyo. 

17  Eka Jehoyada nomiyo ruoth kod jo-Israel osingore ni Ruoth Nyasaye, ni ginibed jo-Ruoth Nyasaye. Nomiyo ruoth gi ji bende otimo winjruok e kindgi giwegi. 

18  Mi ji duto nodhi momuko od Baal, kendo ne ginego Matan jadolo mar Baal e nyim kende mag liswago. Jehoyada noketo jorit e Od Ruoth Nyasaye. 

19  Eka nodhi gi jotend askeche, gi jo-Kari, kod ji duto, mi ne giwuok gii ruoth e Od Ruoth Nyasaye. Ne gikowe nyaka e od ruoth, ka giluwo dhoranga jorit. Eka Joash nobet e kom duong’. 

20  Kane oseneg Athalia e od ruoth, ji duto nobedo mamor, kendo Jerusalem nokue. Loch Joash, ruodh Juda (

2   Weche mag Ndalo 

24  .

1  -

27  ) 

21  Joash ne jahigni abiriyo kane odoko ruoth.

