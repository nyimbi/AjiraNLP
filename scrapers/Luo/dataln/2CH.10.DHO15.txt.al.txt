1   Ruodhi 

12  .

1  -

24  ) 

1  Rehoboam nodhi Shekem nikech jo-Israel duto nosechokore kuno mondo okete ruoth. 

2  To kane Jeroboam wuod Nebat owinjo wachno, noduogo koa Misri, nikech ne pod en Misri kuma nodhiye koringo ruoth Solomon. 

3  Ne giorone wach mondo obi Shekem. Nobiro gi jo-Israel duto mi ne giwacho ni Rehoboam niya,, 

4  “Wuoru nomiyowa ting’ mapek; omiyo in koro ng’ad ting’ mapek ma noketo kuomwa, eka wanatini.” 

5  Nodwokogi niya, “Dhiuru to uduog bang’ ndalo adek.” Mi ne gia. 

6  Ruoth Rehoboam noporo wach gi jodongo ma yandi ng’ado rieko ni Solomon wuon mare ka pod ngima, kowachonigi niya, “Nyisauru gima dadwok jogo.” 

7  Ne gidwoke niya, “Kiyie bedo mang’won ni jogi kilombogi kendo iwuoyo kodgi maber, eka gibiro bedo jotichni ndalo duto.” 

8  To Rehoboam nodagi rieko ma jodongo nong’adone. Noporo wach gi yawuowi ma mbesene ma ne ni kode, 

9  kopenjogi niya, “Ere kaka dadwok jogi mosekwaya mondo ang’ad ting’ mapek ma wuora noketo kuomgi?” 

10  Ne gidwoke niya, “Dwok joma okwayi mondo ing’adnigi ting’ mapek ma wuoru nomiyogi kiwachonigi kama, ‘Lith lweta matung’ duong’ moloyo nungo wuora. 

11  Wuora ero nomiyou ting’ mapek, an to abiro medou moloyo. Wuora nochwadou gi del, an to abiro chwadou gi thomoni.’ ” 

12  Chieng’ mar adek, Jeroboam kod oganda duto nobiro ir ruoth Rehoboam kaka nochikogi mondo gidog ire. 

13  Ruoth nodwokogi kager. Noweyo rieko mane jodongo ong’adone, 

14  to noluwo rieko mbesene, kowacho niya, “Wuora nomiyou ting’ mapek, to an abiro medou moloyo. Wuora nochwadou gi del, to an abiro chwadou gi thomoni.” 

15  Kamano ruoth ne ok odewo ji. To Nyasaye ema nomiyo gigo otimore kamano, mondo ochop singruokne mane omiyo Ahija ja-Shilo owacho ni Jeroboam wuod Nebat. 

16   Kane jo-Israel oneno ni Ruoth ok odewogi, ne gidwoke niya, “Waonge wat gi Daudi! Ok wan libamba achiel gi wuod Jesse! Wadoguru dala, wan jo-Israel duto! Un, oganda Daudi, koro rituru mana dhoodu kendu!” 

17  Kamano jo-Israel duto nodok miechgi. 

18  Ruoth Rehoboam nooro Adoram mane jarit joma ichuno mondo oti gi thwon, to jo-Israel duto nogoye gi kite nyaka otho. Kuom mano ruoth Rehoboam noidho geche piyopiyo, moringo nyaka Jerusalem mondo otony. 

19  Chakre chieng’no, jo-Israel osebet ka dagi loch dhood Daudi nyaka chil kawuono, mak mana jo-Israel mane odak e dier jo-Juda kende ema nobet e bwo loch Rehoboam.

