1  Kik iket genoni mana kuom pesa ma in-go, kendo kik iwach ni, “Maga oroma.” 

2  Kik iwe dwaroni gi teko ma in-go telni, kiluwo mana gombo mag chunyi. 

3  Kik iwach ni, “Ere ng’ama nigi teko kuoma?” Nikech Ruoth Nyasaye dichulni kuor! 

4  Kik iwach ni, “Aseketho, to onge gima rach mosetimorena”, to nyaka ing’e ni Ruoth Nyasaye en jahore mos ahinya. 

5  Kik iwe geno ma in-go ni Nyasaye weyo ni ji richogi obed gima miyo imedo ameda timo richo. 

6  Bende kik iwach ni, “Nyasaye ng’won ahinya, omiyo obiro weyona richona mathoth.” Nikech adier Nyasaye ng’won, to bende en gi mirima, kendo okumo joketho gi mirimbe mager! 

7  Kik iwach ni kiny nidwog ir Ruoth Nyasaye, to ok iduogi, to nyaka iduog ire mak ideko ngang’, nikech mirimb Ruoth Nyasaye biro bwogi apoya, kendo dotieki chuth, chieng’ mochuloe kuor. 

8  Kik iket chunyi kuom mwandu miyudo e yo malang’, nikech ok ginikonyi ngang’ chieng’ masira. Adiera kod ritruok 

9  Kik idog ni ng’ato ang’ata mondo ilombe kendo kik item luwo yo moro amora manie nyimi. Nikech jaricho ma jawuond ema timo kamano. 

10  To chung’ motegno kuom gima ing’eyo ni kare, kendo kiwuoyo, to wach mana adiera. 

11  Nyaka iikri ni winjo wach piyopiyo, to kik irikni gi dwoko. 

12  Dwok ng’ato mana ka iseng’eyo gima onego idwoke, to ka ok kamano, to kik iwach gimoro. 

13  Wuoyo nyalo keloni ng’ato pak, to bende onyalo kelo wichkuot, kendo gima ng’ato wacho nyalo miyo opodhi. 

14  Kik ibed ng’ama ong’ere kaka jakuoth, bende kik ichik ni ji obadho gi wecheni, nimar kaka jakuo yudo wichkuot, e kaka jawuond ji bende yudo bura marach. 

15  Bed mabor gi ketho duto, madongo gi matindo machalre. Kik ilokri jasik osiepni,

