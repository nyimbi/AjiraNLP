11  .

1  -

24  ) 

1  Jo-Israel duto nokwan koluwore gi dhoutgi, kendo ne ondik nyinggi e Kitap Ruodhi mag Israel gi Juda kane pok odargi kiterogi Babulon e tuech nikech richogi. 

2   Joma nokwongo dak e miechgi ne gin jo-Israel gi jodolo gi jo-Lawi kod jotich Hekalu. 

3  To jo-Juda gi jo-Benjamin gi jo-Efraim kod jo-Manase nodak Jerusalem. 

4  Jo-Juda ne gin Uthai wuod Amihud, ma wuod Omri, wuod Imri, wuod Bani, ma achiel kuom nyikwa Perez ma wuod Juda. 

5  Joka Shela ne Asaya ma wuowi makayo, kaachiel gi yawuote. 

6  Joka Zera ne Jeuel kod owetegi mia auchiel gi piero ochiko. 

7  Jo-Benjamin ne Salu wuod Meshulam, ma wuod Hodavia, ma wuod Hasenua, 

8  gi Ibneya wuod Jeroham gii Ela wuod Uzi ma wuod Mikra, kod Meshulam wuod Shefatia, ma wuod reuel, wuod Ibnija. 

9  Jogo kaachiel gi jowetegi mane nyinggi ochan, ne romo ji mia ochiko gi piero abich gauchiel. Giduto ne gin jodong dhoudi. 

10  To jodolo ne gin Jedaya gi Jehoyarid gi Jakin 

11  gi Azaria wuod Hilkia, ma wuod Meshulam, ma wuod Zadok, ma wuod Merayoth, ma wuod Ahitub mane jatelo e Od Nyasaye 

12  gi Adaya wuod Jeroham, ma wuod Pashur, ma wuod Malkija, kod Maasa wuod Adiel ma wuod Jazera, wuod Meshulam, wuod Meshilemith, wuod Imer. 

13  Jogo ne nigi owetegi ma jodong dhoudi alufu achiel gi mia abiriyo gi piero auchiel. Giduto ne gin joma dongo molony e tich Od Nyasaye. 

14  Jo-Lawi ne Shemaya wuod Hashub wuod Azrikam, wuod Hashabia ja-Merari, 

15  gi Bakbakar gi Heresh gi Galal gi Matania wuod Mika, ma wuod Zikri, wuod Asaf, 

16  gi Obadia wuod Shemaya, ma wuod Galal, wuod Jeduthun, kod Berekia wuod Asa wuod Elkana, ma nodak gi joka Netola. 

17  Jorit rangeye ne gin Shalum gi Akub gi Talmon gi Ahiman kod owetegi. To Shalum ne jatendgi. 

18  Mokwongo noketgi yo wuokchieng’ mar ranga dala ruoth, ka girito rangeye mag kar dak jo-Lawi. 

19  Shalum wuod Koreah, ma wuod Abiasaf, wuod Kora, kaachiel gi owetene ma jo-Kora ne rito rangeye mag Hema Maler kaka kweregi ne rito rangeye mag kambi jo-Ruoth Nyasaye. 

20  Chon Finehas wuod Eleazar ne jatendgi. (Ruoth mondo obed kode!) 

21  Zekaria wuod Meshelemia norito ranga Hemb Romo. 

22  Joma noyier mondo obed jorit rangeye ne gin ji mia ariyo gi apar gariyo, mochan koluwore gi miechgi. Daudi gi Samuel ma janen ema noketogi e tich, nikech ne gin joma kare. 

23  Omiyo gin gi yawuotgi, ne girito rangeye Od Ruoth Nyasaye, tiende ni Hema Maler. 

24  Jorit rangeye nodak e bath Hekalu kor wuokchieng’ gi kor podho chieng’ gi kor nyandwat gi kor milambo. 

25  To owetegi ma nodak oko e mier ne nyaka bi konyogi rito kuom ndalo abiriyo kinde ka kinde. 

26  Jorit ang’wen ma jotelogo noyier nimar ne gin joma kare. Ne gin jo-Lawi, kendo ne girito udi gi kuonde keno mag Od Nyasaye. 

27  Ne gidak ei alwora mar Od Nyasaye, nikech nomigi tich yawo rangeye pile gokinyi. 

28  Jomoko kuomgi nomi tich rito gik lemo. Ne gikwano gigo kigologi kar keno, kendo kidwokogi. 

29  To moko ne rito gik Hekalu kod gik mowal ni tich Ruoth Nyaaye, kod mogo mayom gi divai gi mo gi ubani kod gik mang’ue ng’ar. 

30  To jodolo ema neruwo gik mang’ue ng’argo. 

31  Ja-Lawi moro ma nyinge Matithia, mane kach Shalum ja-Kora, ema nomi tich tedo chapat michiwo ni Nyasaye nikech ne en ng’at makare. 

32  To owetegi moko ma jo-Kohath nomi tich teto makati e nyim Ruoth Nyasaye, chieng’ Sabato ka Sabato. 

33  Mago ne jower kendo jodong dhout jo-Lawi. Ne gidak e udi moko mag Hekalu. Ne ok omigi tich moro machielo, nikech nonego gibed moikore ni tichgi odiechieng’ gotieno. 

34  Jogo duto, kaka dhoutgi giwegi nochanogi, ne gin jodong dhout jo-Lawi, kendo ne gidak Jerusalem. Anywola Saulo 

35  Jeyel wuon Gibeon nodak Gibeon, to nying chiege ne Maaka. 

36  Wuod Jeyel makayo ne Abdon, to yawuote mamoko ne Zer gi Kish gi Baal gi Ner gi Nadab 

37  gi Gedor gi Ahio gi Zekaria kod Mikloth, 

38  to Mikloth nonywolo Shimeam. Jogo bende nodak Jerusalem mokiewo gi owetegi. 

39  Ner nonywolo Kish, to Kish nonywolo Saulo, to Saulo nonywolo Jonathan gi Malkishua gi Abinadab kod Eshbaal. 

40  Wuod Jonathan ne Meribaal. Meribaal nonywolo Mika, 

41  to Mika nonywolo Pithon gi Melek gi Terea kod Ahaz. 

42  Ahaz nonywolo Jara, to Jara nonywolo Alemeth gi Azmoth kod Zimri. Zimri nonywolo Moza, 

43  To Moza nonywolo Binea. Binea nonywolo Refaya, to Refaya nonywolo Eleasa. Eleasa nonywolo Ezel, 

44  to Ezel nonywolo yawuowi auchiel ma nyinggi ne Azrikam gi Bokeru gi Ishmael gi Shearia gi Obadia kod Hanan. Mago e kar romb yawuot Azel.

