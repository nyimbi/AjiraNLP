2   Ruodhi 

22  .

1  -

2  ) 

1   Josia ne jahigni aboro kane odoko ruoth, morito piny kuom higni piero adek gachiel, kodak Jerusalem. 

2  Timbene ne long’o e nyim Ruoth Nyasaye, kendo noluwo timbe Daudi kwar mare, ma ok oweyo kata achiel. Josia oloso piny Juda (

2   Ruodhi 

23  .

4  -

20  ) 

3  E higa mar aboro mar lochne, kane pod en rawera, nochako luwo Daudi kwar mare. To e higa mar apar gariyo nochako pwodho Juda gi Jerusalem, koketho hembko mane ni kuonde moting’ore, gi sirni milamo, kod kido mopa gi mothedhi. 

4   Nogolo chik, mi ji omuko kende-mag-liswa mag Baal, kaachiel gi kende miwang’oe ubani mane ochung’ e wigi. Nomuko sirni milamo kod kido mopa gi mothedhi, eka notoyogi molokogi buru, kendo nokiro burugo e liete joma nosetimonigi liswa. 

5   Bende nowang’o choke jodolo e kende mane gitimoe liswa, kopwodho Juda gi Jerusalem. 

6  Notimo kamano bende e miech Manase gi Efraim kod Simeon nyaka chop Naftali, komuko ute jodologo. 

7  Nomuko bende kende-mag-liswa kod sirni milamo, gi kido manono, mi otoyogi molokogi buru. Noketho kende duto miwang’oe ubani e piny Israel duto. Eka nodok Jerusalem. Kitap Chik oyudi e Hekalu (

2   Ruodhi 

22  .

3  —

23  .

3  ) 

8  Koro e higa mar apar gaboro mar lochne, kane osepwodho piny kod Hekalu, nooro Shafan wuod Azalia gi wuod Joahaz jagoro mondo olos Od Ruoth Nyasaye ma Nyasache. 

9  Ne gidhi ir Hilkia jadolo maduong’, mi gimiye pesa mane osekel e Od Ruoth Nyasaye, ma jo-Lawi ma jorit dhoot nosechoko kuom jo-Manase gi jo-Efraim gi jo-Israel modong’ duto, gi jo-Juda gi jo-Benjamin duto, kendo kuom jo-Jerusalem. 

10  Ne giketo pesago e lwet nyipeche mane rito tich Od Ruoth Nyasaye, mi nyipechego nochiwo pesago e lwet jotich, mondo olosgo Od Ruoth Nyasaye. 

11  Pesago jotich bao gi jogedo ne jong’iewogo kite mopa kod yiend ripo gi sirni, mondo gilosgo udi mane ruodhi mag Juda oseweyo okethore. 

12  Mi ne gitiyo tijno ka giketo chunygi. Jahath gi Obadia jo-Lawi ma joka Merari, gi Zekaria kod Meshulam ma joka Kohath, ema nobedo joritgi. Jo-Lawi duto mane olony kuom goyo thum 

13  ema ne rito joting’, kendo chiko jotich moko duto kuom tich moro amora. Jo-Lawi moko bende ne jotelo, kendo moko ne jorit dhorangeye. 

14  Chieng’ moro, kane oyudo gigolo pesa mosekel e Od Ruoth Nyasaye, Hilkia jadolo noyudo kitabu mondikie chik Ruoth Nyasaye mane Musa ochiwo. 

15  Eka Hilkia nowacho ni Shafan jagoro niya, “Aseyudo kitap chik e Od Ruoth Nyasaye.” Mi Hilkia nomiyo Shafan kitabuno. 

16  Shafan notere ni ruoth kendo nowachone niya, “Jotichni tiyo tich duto mane omigi. 

17  Gisegolo pesa mane ochoki e Od Ruoth Nyasaye kendo giseketo e lwet nyipeche kod jotich.” 

18  Eka nomedo wacho ni ruoth niya, “Hilkia osemiya kitabu moro.” Mi nosome ni ruoth. 

19  Kane ruoth owinjo weche mag chik, noyiecho lepe. 

20  Nochiko Hilkia, gi Ahikam wuod Shafan, gi Abdon wuod Mika, gi Shafan jagoro kod Asaya jatich ruoth, kowachonigi niya, 

21  “Dhiuru upenj Ruoth Nyasaye wach ma kuoma, gi man kuom jo-Isarel gi jo-Juda modong’, kor wach weche manie kitabu mwaseyudoni. Nyaka bed ni Ruoth Nyasaye okecho kodwa malich, nikech kwerewa ne ok orito wachne, kata timo gik moko duto mondiki e kitabunii, bende ne ok gitimo.” 

22  Omiyo Hilkia, gi jogo mane ruoth ooro, nodhi ir Hulda janabi madhako ma chi Shalum wuod Tikva, ma wuod Harhas, jarit lep lemo, mane odak Jerusalem e migawo mar ariyo. Ne giwuoyo kode kuom wachno, 

23  mi nodwokogi niya, “Nyisuru ng’at mane oorou ira ni Ruoth Nyasaye ma Nyasach Israel owacho kama: 

24  ‘Abiro kelo masira e pinyni, kendo kuom joma odakie kaluwore gi kuong’ duto manie kitabu ma nosesom e nyim ruodh Juda. 

25  Ne gikwinya gi timbegi, ka giweya, kendo ka giwang’o ubani ni nyiseche manono. Emomiyo akecho kodgi, kakumogi nyaka chieng’.’ 

26  To wachuru ni ruodh Juda mane oorou mondo upenjne Ruoth Nyasaye wach ni Ruoth Nyasaye owacho kama: 

27  ‘Asewinji nikech kane iwinjo wechena mane awacho kuom pinyni kod joma odakie, chunyi ne yom kendo odembore, miyiecho lepi, kendo iywak e nyima. 

28  Noyiki e liendi gi kue, kiluwo kwereni, ma kata wang’i ok none masira ma abiro kelo kuom dalani, kendo kuom joma odakie.’ ” Kane jootego odwoko ni ruoth wach, 

29  noluongo jodongo duto mag Juda gi Jerusalem. 

30  Nodhi e Od Ruoth Nyasaye gi jo-Juda kod jo-Jerusalem duto, joma omew gi jochan machalre, kaachiel gi jodolo kod jo-Lawi, mi nosomonigi weche duto mane nie kitap singruok mane oyud e Od Ruoth Nyasaye. 

31  Eka ruoth nodhi kar betne, mochung’ e nyim Ruoth Nyasaye kosingore ni enoluw Ruoth Nyasaye gi chunye duto kod tekone duto, komako chikene gi wechene kod buchene, kamano mondo orit weche mag singruok mondiki e kitabuno. 

32  Eka nomiyo jo-Jerusalem duto okuong’ore ni ginirit singruokno. Mi jo-Jerusalem norito singruok mar Nyasach kweregi. 

33  Bang’e Josia nogolo gik makuero duto mane nie piny Israel, mi nomiyo ji duto modak e Israel otiyo ni Ruoth Nyasaye ma Nyasachgi. Ne ok giweyo luwo Ruoth Nyasaye ma Nyasach kweregi e ndalo Josia duto.

