1  A Nyasaye, kecha nikech herani mosiko! Ywe richona duto kuom ng’wononi maduong’. 

2  Lwok timbena mamono, kendo pwodha kuom richona. 

3  Ayie ni timbena mono, kendo gichando chunya seche duto. 

4   In kendi ema asekethoni, ka atimo gik ma ok ler e nyimi. Kuom mano, ayie ni in kare kiyala, kendo ka ing’adona bura. 

5  Asebedo katimo richo chakre ndalo mane onywolae. Adier, nyaka chieng’ mane mama omakoe ichna, asebedo jaricho. 

6  To chuny man gi adiera ema idwaro, omiyo pong’ parona gi riekoni. 

7  Golna richona, eka abed maler, kendo lwoka mondo abed matar moloyo pe. 

8  We mondo ayud mor maduong’. Kata obedo ni isegoya, mi itura kamano, to anachak abed mamor kendo 

9  Geng’ wang’i ni richona, kendo lwok timbena mamono duto. 

10  A Nyasaye, chuena chuny manyien, kendo miya paro malong’o mopong’ gi luor. 

11  Kik iriemba e wang’i, bende kik imaya Roho mari maler. 

12  Duogna mor mane an-go kane iwara, kendo mi chunya obed gi luor. 

13  Eka anapuonj joricho chikeni, mi giniduog iri. 

14  A Nyasaye ma jawarna, kik iwe atho nikech richona, eka abiro pako timbeni makare gi dwol maduong, 

15  Yaw dhoga mondo awuo, to abiro paki. 

16  Ka da bed ni idwaro misengni, to da achiwoni. To ok iyie kata mana gi misengni miwang’o pep. 

17  A Nyasayee, misango midwaro en chuny mobolore, nikech ok nidagi chuny motur kendo mojok gi richo. 

18  Bed mang’won ni dala mar sayun, A Nyasaye, kendo konye. Ee, chak iger ohinga mar Jerusalem. 

19  Eka inibed mamor gi misengni motimni kaka chik dwaro, kendo ruedhi nochiw ka misengni e kendoni mar misango.

