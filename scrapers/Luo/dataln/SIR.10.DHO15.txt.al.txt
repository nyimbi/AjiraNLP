1  Ruoth maber chiko joge maber, kendo lochne oriere tir. 

2  Jokony jang’ad bura kawo kit jang’ad bura, mana kaka jopiny bende kawo kit ruodhgi. 

3  Ruoth mofuwo to wito joge awita; jatelo mariek to miyo pinje bedo kama owinjore dakie. 

4  Loch mar piny nie lwet Ruoth Nyasaye, kendo en ema oketo ruoth mowinjore e kinde modwaro. 

5  Hawi ma ng’ato nigo Ruoth Nyasaye ema chiwo, kendo en ema omiyo jalos chike yudo duong’. Sunga 

6  Kik imak sadha gi wadu kuom gimoro amora mokethoni, kendo kik ibed gi mirima e sa ma itimoe gimoro. 

7  Nyasaye gi dhano josin gi sunga, kendo giduto gimon gi bura ma ok ni kare. 

8  Loch a e lwet oganda moro, to dhi e lwet oganda machielo, nikech timbe mobam, gi nyadhi, kod gombo mar pesa. 

9  Ere gimomiyo dhano bedo gi sunga? Donge en mana buru, kendo kata ka pod ongima, to dende otow? 

10  Tuo ma odak aming’a miyo ji chayo rieko ma jathieth nigo. Ng’at mobet ruoth kawuono, kiny nobed ng’ama otho kiny. 

11  Ka ng’ato otho, to kudni ema bedo pokne. 

12  Chakruok mar sunga ma dhano nigo, en weyo ruoth Nyasaye, nimar kotimo kamano, to okwedo jachwechne. 

13  Richo e chakruok mar sunga, omiyo ng’ama osiko e richo nonyumre e richo mathoth. Kuom mano, Ruoth Nyasaye sando joma kamago gi sand malit miwuoro, nyaka otiekgi chuth. 

14  Ruoth Nyasaye golo ruodhi e kombegi, kendo oketo joma obolore karegi. 

15  Ruoth Nyasaye pudho jonyadhi gi tiendegi, kendo opidho joma odembore karegi, 

16  Ruoth Nyasaye ketho pinje ogendini ma ok oyie kuome, ka ok oweyo kata mana gimoro achiel kodong’ 

17  Pinje moko olenyo ka bor, ma kata mana humbgi ok chak winj kendo. 

18  Ne ok en dwaro mar Jachuech mondo dhano obed gi sunga, kata gi mirima mager. Joma owinjore gi pak 

19  En ang’o ma Nyasaye ochueyo mowinjore gi pak? En dhano! To en dhano machal nadi? Dhano moluoro Nyasaye! En ang’o ma Nyasaye ochueyo mowinjore gi achaye? En dhano! To en dhano machal nadi? Dhano maketho chike Nyasaye! 

20  Kaka joot miyo jatendgi duong’, e kaka joma oluoro Nyasaye owinjore yud duong’ e nyime. 

22  Jomwandu, gi joma oluor, kod joma odhier, duto nigi gimoro achiel kende ma ginyalo sungorego, tiende ni, luoro Ruoth Nyasaye. 

23  Ok en gima kare chayo ng’ama odhier mariek, to imiyo jaketho duong’. 

24  Ruodhi, gi jong’ad bura, gi jotelo duto, owinjore gi pak, to onge kata achiel kuomgi maber moloyo jal moluoro Ruoth Nyasaye. 

25  Misumba mariek nyalo bedo gi jotich ma ok wasumbini, kendo wachno ok nyal miyo ng’ama riek bed gi ng’ur. Adiera gi dembruok 

26  Kitiyo tiji, to kik inyisri, to bende ka in gi thagruok, to kik iwuondri ni iber. 

27  Ber bedo ng’ama tiyo matek man gi gik mogundho, moloyo bedo jasunga maonge gi chiemo. 

28  Kik ipuori kendi mokadho kaka owinjore, to mondo ing’e chutho berni gi rachni. 

29  Ere ng’ama nyalo yie ni ng’ato en ng’ama kare, ka ng’atno timo mana gik mahinye en owuon? Koso ere ng’at ma nyalo hero ng’at ma ochare kende owuon? 

30  Ka ng’ama odhier nigi rieko, to oyudo luor. Jomoko to iluoro mana nikech mwandune. 

31  Ka ng’ato yudo pak kata ka en ng’at modhier kamano, koro kodoko jamwandu to doyud pak maduong’ machal nadi! To ka ng’ato ichayo, to en jamwandu, koro kodoko ng’ama odhier, to dochaye machal nadi!

