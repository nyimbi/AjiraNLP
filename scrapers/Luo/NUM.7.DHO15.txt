Chiwo ma jotend Israel owalogo kendo-mar-misango
1Chieng’ mane Musa otieko chungoe Hema Maler, nowirogo gi mo mowale ni tich Nyasaye, kaachiel gi gige duto kod kendo-mar-misango gi gige duto. 2Jodong Israel ma jotend dhoutgi mane okonyo Musa e tich kwano jo-Israel, nogolo chiwo. 3Chiwo mane gikelo e nyim Ruoth Nyasaye e magi: Geche auchiel moum wigi, kaachiel gi rwedhi apar gariyo. Ruodhi ariyo ariyo nochiwo gari achiel achiel, kendo ruoth ka ruoth nochiwo rwath achiel. Kane gikelo gigo e nyim Hema Maler, Ruoth Nyasaye nowacho ni Musa niya, 4“Kaw gik ma gisechiwogo, nikech ibiro tiyo kodgi e Hema Miromoe gi Nyasaye. 5Migi jo-Lawi kaka tich ng’ato ka ng’ato dwaro.”
6Omiyo Musa nokawo geche kod ruedhi, momiyo jo-Lawi. 7Nomiyo joka Gershon geche ariyo gi ruedhi ang’wen, moromo tichgi. 8Joka Merari to nomiyo geche ang’wen gi ruedhi aboro, kaka tijgi dwaro, Ithamar wuod Harun jadolo ema nobedo jatend jogo. 9To joka Kohath ne ok omiyo gimoro, nikech tich mane omigi ne mar ting’o gik maler, mane nyaka ting’ mana e gokgi.
10Kane owir kendo-mar-misango gi mo, jodongo nokelo chiwogi e nyim kendono mondo owalego. 11Ruoth Nyasaye nowacho ni Musa niya, “We jodongo ochiw michgo mar walo kendo-mar-misango ni tich Nyasaye, ka jaduong’ ka jaduong’ kelo michne chieng’ achiel achiel.”
12Chieng’ mokwongo Nashon wuod Amonadab ma ja-Juda ema nokelo chiwo mare. 13Nochiwo nyalaro mar fedha ma pekne romo shekel
mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 14Bende nochiwo kikombe mar dhahabu ma pekne shekel apar ma ubani pong’o, 15gi nyarwath gi im gi nyaim ma hike achiel mitimogo misango miwanng’o pep, 16gi nywok mitimogo misango mar golo richo, 17kod rwedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Nashon wuod Aminadab ogolo.
18Chieng’ mar ariyo, Nethaneel wuod Zuar, jatend jo-Isakar, nokelo chiwo mare. 19Nochiwo nyalaro mar fedha ma pekne romo shekel mia achiel gi piero adek kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 20Bende nochiwo kikombe mar dhahabu ma pekne shekel apar ma ubani opong’o, 21gi nyarwath gi im gi nyaim ma hike achiel mitimogo misango miwang’o pep, 22gi nywok mitimogo misango mar golo richo, 23kod rwedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Nethaneel wuod Zuar ogolo.
24Chieng’ mar adek, Eliab wuod Helon, jatend jo-Zebulun, nokelo chiwo mare. 25Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 26Bende nochiwo kikombe mar dhahabu ma pekne shekel apar ma ubani opong’o, 27gi nyarwath gi im gi nyaim ma hike achiel mitimogo misango miwang’o pep, 28gi nywok mitimogo misango mar golo richo, 29kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Eliab wuod Helon ogolo.
30Chieng’ ang’wen Elizur wuod Shedeur, jatend jo-Reuben, nokelo chiwo mare. 31Nochiwo nyalaro mar fedha ma pekne romo shekel mia achiel gi piero adek kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 32Bende nochiwo kikombe mar dhahabu ma pekne shekel apar ma ubani opong’o, 33gi nyarwath gi im gi nyaim ma hike achiel mitimogo misango miwang’o pep, 34gi nywok mitimogo misango mar golo richo, 35kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Elizur wuod Shedeur ogolo.
36Chieng’ mar abich, Shelumiel wuod Zurishadai, jatend jo-Simeon nokelo chiwo mare. 37Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 38Bende nochiwo kikombe mar dhahabu ma pekne shekel apar ma ubani opong’o, 39gi nyarwath gi im gi nyaim ma hike achiel mitimogo misango miwang’o pep, 40gi nywok mitimogo misango mar golo richo, 41kod rwedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Shelumiel wuod Zurishadai ogolo.
42Chieng’ mar auchiel, Eliasaf wuod Reuel, jatend jo-Gad, nokelo chiwo mare. 43Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 44Bende nochiwo kikombe mar dhahabu ma pekne shekel apar ma ubani opong’o, 45gi nyarwath gi im gi nyaim ma hike achiel mitimogo misango miwang’o pep, 46gi nywok mitimogo misango mar golo richo, 47kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Eliasaf wuod Reuel ogolo.
48Chieng’ mar abiriyo, Elishama wuod Amihud, jatend jo-Efraim, nokelo chiwo mare. 49Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 50Bende nochiwo kikombe mar dhahabu ma pekne shekel apar ma ubani opong’o, 51gi nyarwath gi im gi nyaim ma hike achiel mitimogo misango miwang’o pep, 52gi nywok mitimogo misango mar golo richo, 53kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Elishama wuod Amihud ogolo.
54Chieng’ mar aboro, Gamaliel wuod Pedazur, jatend jo-Manase nogolo chiwo mare. 55Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 56Bende nochiwo kikombe mar dhahabu ma pekne shekel apar ma ubani opong’o, 57gi nyarwath gi im gi nyaim ma hike achiel mitimogo misango miwang’o pep, 58gi nywok mitimogo misango mar golo richo, 59kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Gamaliel wuod Pedazur ogolo.
60Chieng mar ochiko, Abidan wuod Gideoni, jatend jo-Benjamin nokelo chiwo mare. 61Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 62Bende nochiwo kikombe mar dhahabu ma pekne shekel apar ma ubani opong’o, 63gi nyarwath gi im gi nyaim ma hike achiel mitimogo misango miwang’o pep, 64gi nywok mitimogo misango mar golo richo, 65kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Abidan wuod Gideoni ogolo.
66Chieng’ mar apar, Ahiezer wuod Amishadai, jatend jo-Dan, nokelo chiwo mare. 67Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 68Bende nochiwo kikombe mar dhahabu ma pekne shekel apar ma ubani opong’o, 69gi nyarwath gi im gi nyaim ma hike achiel mitimogo misango miwang’o pep, 70gi nywok mitimogo misango mar golo richo, 71kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Ahiezer wuod Amishadai ogolo.
72Chieng’ mar apar gachiel Pagiel wuod Okra, jatend jo-Asher, nokelo chiwo mare. 73Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 74Bende nochiwo kikombe mar dhahabu ma pekne shekel apar ma ubani opong’o, 75gi nyarwath gi im gi nyaim ma hike achiel mitimogo misango miwang’o pep, 76gi nywok mitimogo misango mar golo richo, 77kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Pagiel wuod Okra ogolo.
78Chieng’ mar apar gariyo, Ahira wuod Enan, jatend jo-Naftali, nokelo chiwo mare. 79Nochiwo nyalaro mar fedha ma pekne romo kilo mia achiel gi piero adek, kopim gi rapim mitiyogo e tich Nyasaye, gi tawo mar fedha ma pekne shekel piero abiriyo. Giduto ne giting’o mogo moruw gi mo mitimogo misango mar cham. 80Bende nochiwo kikombe mar dhahabu ma pekne shekel apar ma ubani opong’o, 81gi nyarwath gi im gi nyaim ma hike achiel mitimogo misango miwang’o pep, 82gi nywok mitimogo misango mar golo richo, 83kod ruedhi ariyo gi imbe abich gi nywogi abich kod nyiimbe abich ma hikgi achiel achiel. Jamnigo duto ne ibiro timogo misango mar sawo. Mago e chiwo mane Ahira wuod Enan ogolo.
84Gik mane jodong Israel ochiwo mondo owalgo kendo mar misango chieng’ mane iwire e magi: Nyilerni mag fedha apar gariyo gi tewni mag fedha apar gariyo kod kikombe mag dhahabu apar gariyo. 85Pek mar nyalaro ka nyalaro ne romo shekel mia achiel gi piero adek, to pek mar tawo ka tawo shekel piero abiriyo. Kamano pek mag gigo duto ne romo shekel alufu ariyo gi mia ang’wen, kipimoo gi rapim mitiyogo e tich Nyasaye. 86Kikombe apar gariyo ma ubani opong’ogo, moro ka moro pekne ne romo shekel apar kipimo gi rapim mitiyogo e tich Nyasaye. Kamano kar romb pek dhahabu mag kikombego ne romo shekel mia achiell gi piero ariyo. 87To kar romb jamni duto mitimogo misango miwang’o pep ne ruedhi apar gariyo gi imbe apar gariyo gi nyiimbe apar gariyo ma hikgi achiel achiel achiel, kaachiel gi misengni mag cham michiwo kodgi kaka chik dwaro, kod nywogi apar gariyo mitimogo misango mar golo richo. 88Kar romb jamni mitimogo misango mar sawo ne rwedhi piero ariyo gang’wen gi imbe piero auchiel gi nywogi piero auchiel kod nyiimbe oiero auchiel ma hikgi achiel achiel. Mago e gik mane ochiw mondo owalgo kendo mar misango chieng’ mane iwire. 89To kane Musa odonjo e Hemb Romo mondo owuo gi Nyasaye, nowinjo Dwond Nyasaye ka wuoyo kode ewi raum mar Sandug Rapar miluongo ni kar-ng’wono, e kind kido ariyo machalo gi malaika miluongo ni kerubi.