Wer mikwerogo jong’ad buch amwor
1Nyasaye e jakom e buch polo,
kendo oyalo kata mana nyiseche mamoko.
2Owachonigi niya,
“Nyaka uwe ng’ado buch amwor,
bende nyaka uwe chwako joma richo.
3Ng’aduru bura kare ni joma odhier kod nyithi kiye,
kendo konyuru jochan gi joma ok nyal konyore kendgi.
4Ee, resgiuru e lwet joma timbegi richo.
5Mano kaka umemoru, kendo mano kaka ufuwo!
Uwuotho mana e mudho, kendo adiera manie piny oselal.
6
Ne awachonu ni un nyiseche,
kendo un duto un yawuot Ng’ama Duong’ Moloyo.
7To ubiro tho mana kaka ji duto tho,
kendo ngimau norum mana ka ngima ruoth moro amora.”
8A Nyasaye, bi mondo irit piny gi adiera,
nimar ogendini duto gin magi.