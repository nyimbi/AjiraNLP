Nyikwa Lawi
1Yawuot Lawi ne gin Garshon gi Kohath kod Merari. 2Yawuot Kohath ne gin Amram gi Izhar gi Hebron gi Uziel. 3To yawuot Amram ne Harun gi Nadab gi Abihu gi Eleazar kod Ithamar. 4Eleazar nonywolo Finehas to Finehas nonywolo Abishua. 5Abishua nonywolo Buki, to Buki nonywolo Uzi. 6Uzi nonywolo Zerahia. To Zerahia nonywolo Merayoth. 7Merayoth nonywolo Amaria, to Amaria nonywolo Ahitub. 8Ahitub nonywolo Zadok, to Zadok nonywolo Ahimaaz. 9Ahimaaz nonywolo Azaria, to Azaria nonywolo Johanan. 10Johanan nonywolo Azaria, mane jadolo e Hekalu mane Solomon ogero Jerusalem. 11Azaria nonywolo Amaria, to Amaria nonywolo Ahitub, 12Ahitub nonywolo Zadok, to Zadok nonywolo Shalum. 13Shalum nonywolo Hilkia to Hilkia nonywolo Azaria. 14Azaria nonywolo Seraya, to Seraya nonywolo Jehozadak. 15Kane Nyasaye omiyo Nebukadnezar odaro jo-Juda gi jo-Jerusalem koterogi Babulon e tuech, Jehozadak bende noter kodgi.
16
Yawuot Lawi ne gin Gershon gi Kohath kod Merari.
17Yawuot Gershon ne Libna gi Shimei. 18To yawuot Kohath ne gin Amram gi Izhar gi Hebron kod Uziel. 19To yawuot Merari ne Mali gi Mushi. Dhout jo-Lawi, kaluwore gi kweregi e magi:
20Joka Gershon:
Nonywolo Libni, to Libni nonywolo Jahath. Jahath nonywolo Zima, 21to Zima nonywolo Joa. Joa nonywolo Ido, to Ido nonywolo Zera, to Zera nonywolo Jeatherai.
22Joka Kohath e magi:
Kohath nonywolo Abinadab, to Abinadab nonywolo Kora. Kora nonywolo Asir. 23To Asir nonywolo Elkana, Elkana nonywolo Ebiasaf, to Ebiasaf nonywolo Asir. 24Asir nonywolo Tahath, to Tahath nonywolo Uriel. Uriel nonywolo Uzia, to Uzia nonywolo Shaul. 25Yawuot Elkana ne Amasai gi Ahimoth. 26Ahimoth nonywolo Zofia, to Zofia nonywolo Nahath. 27Nahath nonywolo Eliab, to Eliab nonywolo Jeroham, to Jeroham nonywolo Elkana. 28Wuod Samuel makayo ne Josef, to jalupne ne Abija.
29Joka Merari e magi:
Merari nonywolo Mali, to Mali nonywolo Libni, to Libni nonywolo Shimei to Shimei nonywolo Uza. 30Uza nonywolo Shimea, to Shimea nonywolo Hagia, to Hagia nonywolo Asaya.
Daudi oketo jower mag Hekalu
31Daudi noyiero jo-Lawi moko mondo obed jotend wer, chieng’ mane Sanduk okan e Od Ruoth Nyasaye. 32Ne giwer e nyim Hemb Romo nyaka Solomon notieko gero Hekalu mar Ruoth Nyasaye Jerusalem, kendo ne gitiyo tijegi kaka nochanegi. 33Jower kaachiel gi yawuotgi e magi:
Kuom joka Kohath, jatend wer ne en Heman ma jathum, ma wuod Joel, wuod Samuel, 34wuod Elkana, wuod Jeroham, wuod Eliel, wuod Toa, 35wuod Zuf, wuod Elkana, wuod Mahath, wuod Amasai, 36wuod Elkana, wuod Joel, wuod Azaria, wuod Zefania, 37wuod Tahath, wuod Asir, wuod Ahiasaf, wuod Kora, 38wuod Izhar, wuod Kohath, wuod Lawi, wuod Israel. 39Jalup Heman ne Asaf omin mare, mane ochung’ e bade korachwich. Asaf ne wuod Berakia, ma wuod Shimea, 40wuod Mikael, wuod Baaseya, wuod Malkija, 41wuod Ethni, wuod Zera, wuod Adaya, 42wuod Ethan, wuod Zima, wuod Shimei, 43wuod Jahath, wuod Gershon, wuod Lawi.
44Joka Merari nochung’ yo koracham. Jatendgi ne en Ethan wuod Kishi, ma wuod Abdi, wuod Maluk, 45wuod Ashabia, wuod Amazia, wuod Hilkia, 46wuod Amzi, wuod Bani, wuod Shemer, 47wuod Mali, wuod Mushi, wuod Merari, wuod Lawi. 48Jowetegi ma jo-Lawi nomi tije duto mag Od Ruoth Nyasaye.
Nyikwa Harun
49To Harun gi dhoode ema ne tiyo tije duto mag Kama Ler Moloyo, kaka Musa jatich Nyasaye nochiko. Ne gitimo misango e kendo-mar-misango, kendo ne giwang’o ubani e kendo mar ubani, kendo ne gitimo misango migologo richo mag jo-Israel.
50Joka Harun e magi:
Harun nonywolo Eleazar, to Eleazar nonywolo Finehas. Finehas nonywolo Abishua, 51to Abishua nonywolo Buki, Buki nonywolo Uzi. To Uzi nonywolo Zerahia. 52Zerahia nonywolo Merayoth, to Merayoth nonywolo Amaria, to Amaria nonywolo Ahitub, 53to Ahitub nonywolo Zadok, to Zadok nonywolo Ahimaaz.
Mier mopog ni jo-Lawi
(Joshua 21.1-42)
54Koro magi e kuonde dak kod gwenge mane omi joka Harun, kane ogo ombulu. Nyikwa Harun ma joka Kohath 55ema nomi Hebron e piny Juda kaachiel gi lege mokiewogo. 56To puothe gi mier matindo mag Hebron nomi Kaleb wuod Jefune. 57Joka Harun nomi Hebron, dala ma ng’at moneko nyalo tonyie, gi Libna gi Jatir gi Eshtomoa 58gi Hilen gi Debir 59gi Ashan kod Beth-shemesh, kaachiel gi legegi. 60To e piny Benjamin joka Harun noyudoe Geba gi Alemeth koth Anathoth, dala ka dala gi legene. Kamano joka Harun noyudo mier apar gadek.
61Joka Kohath moko noyudo mier apar mane opognigi kogo ombulu e piny mane jo-Manase konchiel odakie. 62Joka Gershon noyudo mier apar e pinje mag jo-Isakar gi jo-Aser gi jo-Naftali kod jo-Manase ma nodak e piny Bashan. 63Joka Merari noyudo mier apar gariyo e pinje mag jo-Reuben gi jo-Gad kod jo-Zebulun. 64Miergo, kaachiel gi legegi ema ne jo-Israel omiyo jo-Lawi kogo ombulu, 65mana kaka jo-Juda gi jo-Simeon kod jo-Benjamin bende nomiyogi mier mosekwan malogo.
66Dhout jo-Kohath moko noyudo mier kuom jo-Efraim. 67Ne gin Shekem, dala ma ng’at moneko nyalo tonyie, manie piny gode mag Efraim, kod Gezer 68gi Jokmeam gi Beth-horon 69gi Aijalon kod Gath-rimon kaachiel gi legegi. 70Jo-Kohath modong’ noyudo Aner gi Bileam kod legegi e piny mane jo-Manase konchiel odakie.
71Joka Gershon noyudo Golan manie piny Bashan gi legene kod Ashtaroth bende gi legene e piny mane jo-Manase komachielo odakie. 72To e piny Isakar ne giyudoe Kedesh gi Daberath 73gi Ramoth kod Anem, kaachiel gi legegi. 74To e piny Asher ne giyudoe Mashal gi Abdon 75gi Hukok kod Rekob, kaachiel gi legegi. 76To e piny Naftali ne giyudoe Kedesh-galili, gi Hamon kod Kiriathaim, kaachiel gi legegi.
77Joka Merari modong’ noyudo Rimona gi Tabor, kaachiel gi legegi e piny Zebulun. 78To e piny Reuben man yo wuok chieng’ loka Jordan, momanyore gi Jeriko, ne giyudoe Bezer manie thim, kod Jaza, 79gi Kedemoth kod Mefaath, kaachiel gi legegi. 80To e piny Gad ne giyudoe Ramoth-gilead gi Mahanain 81gi Heshbon kod Jazer, kaachiel gi legegi.