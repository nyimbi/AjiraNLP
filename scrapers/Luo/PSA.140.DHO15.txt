Lemo mar siro wasigu
1Ruoth Nyasaye, gola e lwet joricho,
kendo konya e teko jomahundu.
2Pile gichano timo richo,
ka gidwaro mana dhaw.
3
Gipiago lewgi mabith mana ka lak thuol.
Adier, wechegi chalo gi kwich thuond rai.
4Rita, A Ruoth Nyasaye, kuom teko joma timbegi mono.
Ee, konya kuom jomahundu madwaro tieka.
5Josunga osechikona obadho.
Adier, giseyarona tonde e yo mondo amokie.
6A Ruoth Nyasaye, awachoni niya,
“In e Nyasacha.”
Winj ywakna mondo ikonya.
7Ruoth Nyasaye ma Nyasacha kendo ma jawarna,
isebedo kirita e lweny.
8Kik imi joricho gik ma gidwaro, yaye Ruoth Nyasaye.
Chutho, kik iwe timbegi mamono dhi nyime maber.
9Adier, kik iwe wasika lochi,
to mi bwok ma gibwogago dog mana e wigi giwegi!
10Onego mirni mag mach maliel makwar wang’gi,
mondo kik giwuog oko kendo.
11Onego joma hango jowetegi kayiem nono kik lochi,
kendo masira mondo omak jomahundu, mi tieki.
12A Ruoth Nyasaye, ang’eyo ni ichwako joma odhier,
13Joma kare biro pako nyingi adier,
kendo ginibed ka gilemo e nyimi.