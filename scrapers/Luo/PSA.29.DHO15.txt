Owinj dwond Nyasaye e kodh yamo
1
Pakuru Ruoth Nyasaye, un yawuot polo.
Ee, pakuru duong’ne gi tekone.
2Pakuru nying maduong’ mar Ruoth Nyasaye,
kendo ka Ng’ama Ler othinyore, to kulreuru e nyime.
3Dwond Ruoth Nyasaye wuo e nembe.
Adier, Nyasaye man gi duong’ twaro,
kendo dwonde winjore e nam.
4Ji winjo dwond Ruoth Nyasaye
ka wuo gi tekone kod duong’ne!
5Dwonde turo yiend sida,
koda ka yiend sida mag Lebanon.
6Omiyo gode mag Lebanon giro ka nyiroye,
kendo got Hermon chikore ka nyarwath.
7Dwond Ruoth Nyasaye miyo polo mil,
8bende dwonde miyo thim tetni.
Ee, oyiengo thim Kadesh.
9Dwond Ruoth Nyasaye miyo le nywol,
kendo miyo yien dong’ koluwerore.
To ji duto manie Hekalu makare kok niya,
“Duong’ obed ni Nyasaye.”
10Ruoth Nyasaye obet e kom duong’ne ewi ataro,
korito piny kaka ruoth nyaka chieng’.
11Omiyo joge teko, kendo oguedhogi gi kue.