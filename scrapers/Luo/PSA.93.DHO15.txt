Duong’ mar Nyasaye
1Ruoth Nyasaye e ruoth adier!
Orwakore gi duong’ mar loch,
kendo oumore gi teko, mana ka nanga.
Adier, piny ogurore motegno,
kendo ok nyal ng’ingni.
2A Ruoth Nyasaye, kom duong’ni osebedo mogurore nyaka chon,
kendo intie nyaka nene!
3Kude mag nam walo, yaye Ruoth Nyasaye.
Ee, giwalo kendo giwuo.
4Ruoth Nyasaye man malo ng’ongo!
Oduong’ moloyo wuo mar nam,
kendo en gi teko moloyo apaka.
5A Ruoth Nyasaye, chikeni osiko,
kendo hekalu mari ler ahinya nyaka chieng’.