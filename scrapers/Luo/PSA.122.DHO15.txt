Lemo mikwayogo Nyasaye mondo okel kue Jerusalem
1Ne abedo mamor kane ji owachona niya,
“Wadhiuru e od Ruoth Nyasaye.”
2Koro eri wachung’ e dhorangeyene, yaye Jerusalem.
3Jerusalem noger mondo obed dala
ma ji chokoree gi kue kaachiel.
4Dhout Israel biroe,
ee, jo-Ruoth Nyasaye biroe,
mondo ogone erokamano kaka nochikogi.
5Kanyo ema nitie ut ng’ado bura,
ma ruoth ma nyakwar Daudi ng’adoe bura ni joge.
6Lemuru mondo Jerusalem obed gi kue, kuwacho niya,
“Joma oheri, A Jerusalem, mondo odhi nyime maber.
7Kue onego obed e ohinga mari,
kendo dongruok maber bende obed e ut jodongi.”
8Awacho e nying owetena gi osiepena niya, “A Jerusalem, kue obed kodi.
9Alemo ni mondo idhi nyime maber,
nikech duong’ mar od Ruoth Nyasachwa.”