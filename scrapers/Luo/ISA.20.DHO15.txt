Okor wach ni Asuria biro loyo Misri gi Ethiopia
1Sargon ruodh Asuria ne ooro jatend lweny mare Ashdod, mi okawo dalano bang’ lweny mager. 2E kindeno Ruoth Nyasaye nowacho ni Isaya wuod Amoz niya, “Gony pien gugru manie nungonino, kendo ilony wuocheni.” Isaya notimo kamano, mowuotho duk, gi tiende nono. 3Bang’e Ruoth Nyasaye nowacho niya, “Kaka Isaya osewuotho duk, kendo gi tiende nono, kuom higni adek, kobedo ranyisi misieomogo Misri kod Ethiopia, 4e kaka ruodh Asuria nosemb jo-Misri kod jo-Ethiopia ma osemako duto, joma dongo kaachiel gi nyithindo. Giniwuoth duge gi tiendegi nono, ka siandagi neno, mi Misri noyud wichkuot. 5Ji duto nogore nyang’eng’a ka geno ma gigenogo kuom jo-Ethiopia, kendo sunga ma gisungorego ni jo-Misri dikonygi, nolal nono. 6Chieng’no joma odak a donam nowach niya, ‘Neuru gima osetimore ni joma ne wageno kuomgi, mi waringo irgi mondo oreswa kuom ruodh Asuria! To koro wan to dwatony nadi?’ ”