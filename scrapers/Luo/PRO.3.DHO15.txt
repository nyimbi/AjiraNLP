Weche majiwo ji mondo oluor Nyasaye
1Wuoda, wiyi kik wil gi weche ma apuonji,
to pile par gik ma anyisi mondo itim,
2nimar puonjna biro miyo idhi nyime maber,
kendo idag aming’a.
3Kik iwe luoro kod adiera lalni,
to tuegi e ng’uti, kendo ndikgi e chunyi.
4
Ka itimo kamano,, eka Nyasaye nobed mamor kodi,
kendo inidhi nyime maber gi ji bende.
5Gen kuom Ruoth Nyasaye gi chunyi duto,
to kik igen kuom riekoni iwuon.
6Par Ruoth Nyasaye e gik moko duto mitimo,
eka obiro nyisi yo makare monego iluw.
7
Kik iwe chunyi wuondi ni iriek,
to luor aluora Ruoth Nyasaye,
kendo bed mabor gi richo
8Tim ma kamano nochalni gi yath maber,
ma thiedho adhondeni, kendo kueyo rem ma in go.
9Nyaka imi Ruoth Nyasaye duong’ gi mwanduni,
kichiwone cham mabeyoe moloyo ma ikayo e puotheni.
10Eka dereni nopong’ gi cham mogundho,
kendo iniyud divai mang’eny ma onge kama ikanie.
11
Wuoda, kik icha kum ma Ruoth Nyasaye kumigo,
kata kik iyi wang’ kokweri,
12
nikech ng’ama Ruoth Nyasaye ohero ema ochiko,
mana kaka wuoro chiko wuode mohero.
13Ng’at modoko mariek, kendo man gi ng’eyo en jahawi,
14nimar rieko ber moloyo fedha,
bende en mwandu maduong’ moloyo dhahabu.
15Chutho, rieko ber moloyo kite ma nengogi tek.
Onge gimoro amora maberie minyalo pimo kode.
16Rieko miyi idak aming’a,
bende okeloni mwandu kod luor.
17Omiyo idak e ngima maber,
kendo oteloni mana e yo makare.
18En ludh ngima ni jogo duto man kode,
kendo joma opadore kuome gin johawi.
19Ruoth Nyasaye nochueyo piny gi riekone,
kendo ne oketo polo kare kuom ng’eyo ma en go.
20Riekone ema nomiyo aore omol,
kendo ema ne omiyo koth ochue e piny.
21Wuoda, rit riekoni kod paroni matut.
Kik iwe gilalni.
22Gibiro miyi ngima maber man gi mor.
23Bende gibiro teloni gi kue kiwuotho e yo,
kendo tiendi ok nochwanyre ngang’!
24Ok nibed maluor ka idhi nindo,
kendo ininind maber nyaka piny ru.
25Kik ibed maluor kineno ka joma ofuwo kihondko nego,
kata ka masira omako joma timbegi mono,
26nimar Ruoth Nyasaye noriti maber,
kendo ok nowe obadho maki.
27Tim ni jochan maber e sa asaya minyalo.
28Ka inyalo konyo wadu kawuono, to kik iwachne niya,
“Dogi eka kiny iduog akonyi.”
29Kik ipar timo gimoro marach ni osiepni,
nikech en wadu mudakgo.
30Kik idhaw ni ng’ato kayiem nono,
ka onge gima rach motimoni.
31Kik nyiego maki gi jomahundu
bende kik iluw timbegi,
32nimar Ruoth Nyasaye mon gi joricho,
to ogeno joma kare.
33Okuong’o miech joma timbegi mono,
to oguedho miech joma long’o.
34
Wi Ruoth Nyasaye tek ni joma wigi tek,
to okecho jogo ma obolore.
35Joma riek noyud luor maduong’,
to gima joma ofuwo yudo en mana wichkuot momedore.