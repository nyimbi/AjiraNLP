Nyasaye e jaritwa
1Ating’o wang’a ka arango gode.
To ere kuma konyruokna biro aye?
2Konyruokna a mana kuom Ruoth Nyasaye,
ma jachuech polo gi piny.
3Onego jaritwa kik we wapodhi,
kendo kik onur mi nindo tere.
4To adier, jarit Israel ok nur,
kendo nindo ok tere.
5Ruoth Nyasaye biro teloni.
En e bathi korachwich ka oriti.
6Chieng’ ok nochami godiechieng’,
kendo due ok nochar wang’i gotieno.
7Ruoth Nyasaye biro riti e masiche duto.
Adier, obiro riti maber.
8Obiro riti kiwuok, kendo kiduogo,
pile kendo nyaka chieng’.