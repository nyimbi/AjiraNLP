Duong’ maler mar Nyasaye, gi duong’ mar dhano
1A Ruoth Nyasaye ma Ruodhwa,
mano kaka nyingi duong’ e piny ngima!
2
Pak ma nyithindo mayom, koda ka mago ma pod dhoth, pakigo,
chopo nyaka e polo malo.
Isegero kama otegno mondo isirgo wasiki,
kendo mondo igeng’go joma mon kodi.
3Ka arango polo mane ichueyo gi lweti, kaka lich,
kendo ka arango due gi sulue mane iketo kuonde ma gintie,
4
to koro dhano en ang’o ma dipare?
Adier, dhano adhanani en ang’o ma didewe?
5To kata kamano ne ichueye ma in kende ema iloye.
Bende ne isidhone osimbo mar duong’ kod pak,
6
kendo ne ikete ruodh gik moko duto mane ichueyo.
Adier, ne iketo gik moko duto e bwo tiende,
7koda ka rombe gi dhok kod le mae thim,
8kaachiel gi winy kod rech kod gik moko duto modak e pi.
9A Ruoth Nyasaye ma Ruodhwa,
mano kaka nyingi duong’ e piny ngima!