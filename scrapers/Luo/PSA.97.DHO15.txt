Loch kod teko mar Nyasaye
1Ruoth Nyasaye e ruoth adier!
In piny, bed mamor!
Un pinje manie dier nam, bende beduru gi ilo.
2Boche polo gi mudho molil olworo Ruoth Nyasaye,
kendo lochne otenore kuom tim makare kod adiera.
3Mach otelo e nyime, kendo wang’o wasike koni gi koni.
4Mil polo mare menyo piny ngima,
kendo ka piny onene, to yiengni.
5Gode leny nono ka odok
e nyim Ruoth Nyasaye ma ruodh piny duto.
6Polo hulo timne makare,
kendo ogendini duto neno duong’ne maler.
7Wichkuot omako ji duto malamo kido mag nyiseche manono.
Ee, jogo duto masungore gi gik manono, wigi okuot.
Kata mana nyiseche duto kulore e nyim Ruoth Nyasaye.
8Jo-Sayun mor, kendo joma odak e miech Juda nigi ilo,
nikech buche ming’ado, yaye Ruoth Nyasaye.
9A Ruoth Nyasaye Maduong’ Moloyo, in ruodh piny ngima,
kendo iduong’ moloyo nyiseche mamoko duto.
10A Nyasaye, ihero joma mon gi richo.
Irito ngima jogi, kendo iresogi e lwet joricho.
11Ler rieny kuom joma kare,
kendo mor mana ni kuom joma beyo.
12Un joma kare duto, beduru gi ilo,
kendo pakuru Nyasaye kuom gik mosetimo.