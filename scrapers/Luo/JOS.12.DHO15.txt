Ruodhi mane Musa oloyo
1
Jo-Israel nosekawo piny duto man yo wuokchieng’ mar aora Jordan, chakre aora Arnon, koluwo aora Jordan nyaka got Hermon, kendo ne ginego ruodhi mag pinyno. 2Ne ginego Sihon, ruodh jo-Amor ma nodak Heshbon. Pinye nochakore Aroer man but holo mar Arnon, koluwo holono. Piny Gilead konchiel nyaka aora Jabok motimo tong’ Amon bende 3ne nie pinye kaachiel gi piny man yo wuok chieng’ mar aora Jordan, chakre Nam Galili nyaka Nam Araba, miluongo ni Nam Kado, koluwo yor Beth-jeshimoth, kochomo yo milambo nyaka got Pisga. 4Bende ne ginego Og ruodh Bashan, ma nodak Ashtaroth gi Edrei. Ne en achiel kuom jo-Refaim manok ma nodong’. 5Got Hermon gi Saleka kod Bashan duto mochopo e mbap Geshur gi Maakath kod Gilead komachielo nyaka mbap Sihon ruodh Heshbon ne nie pinye. 6
Musa jatich Nyasaye kod jo-Israel nonegogi duto, mokawo pinygi. Nomiyo jo-Reuben gi jo-Gad kod jo-Manase konchiel pinyno mondo obed margi.
Ruodhi mane Joshua oloyo
7Joshua kod jo-Israel nonego ruodhi modak e piny man yo podho chieng’ mar aora Jordan, chakre Baal-gad e holo mar Lebanon, nyaka got Halak man but Seir. Joshua nokawo pinygi mopogo ni dhout Israel mondo obed margi. 8Ne en piny gode gi pewe gi holo mar aora Jordan gi kuonde motimo thidhiya gi piny milambo. Kuondego ema jo-Hiti gi jo-Amor gi jo-Kanaan gi jo-Perizi gi jo-Hivi kod jo-Jebus odakie. 9Ne ginego ruodhi mag Jeriko gi Ai man but Bethel, 10gi Jerusalem gi Hebron 11gi Jarmuth gi Lakish 12gi Eglon gi Gesher 13gi Debir gi Geder 14gi Horma gi Arad 15gi Libna gi Adulam 16gi Makeda gi Bethel 17gi Tapia gi Hefer 18gi Afek gi Sharon 19gi Madon gi Hazor 20gi Shimron-meron gi Akshaf 21gi Taanak gi Megido 22gi Kedesh gi Jokneam-karmel 23gi Dor e piny Dor gi Gaim-galili 24kod Tirza. Giduto ne gin ruodhi piero adek gachiel.