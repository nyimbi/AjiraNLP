1Kitabu mar Chik Musa mag jonabi 2kod mag jondiko moko mane oluwo bang’ jonabi osekelonwa mich mang’eny miwuoro. 3Kuom mano, owinjore ji opak rieko mipuonjo e Israel. 4To tich ma joma somo kitepe maler nigo, ok en mana ng’eyo weche mondikie kende, 5to en konyo jomoko bende, 6gi wach kendo gi ndiko. 7Mano emomiyo Joshua kwara nochiwore ni somo Chik 8gi kitepe Jonabi 9kod kitepe moko mag kwerewa machon. 10kane osetiegore kuom wechego, 11nochako ndiko weche moko manyalo puonjo ji rieko, 12mondo joma ohero puonjore okonyrego, 13mondo gimed bedo 14ka gidak e ngima ma Chik dwaro.
15Omiyo, in jasomo, akwayi 16mondo isom kitabuni 17gi chuny maber, kendo kitimo kinda. 18,19To kiyudo kuonde moko ma ok walokoe wach moro malong’o, to yie ing’wonnwa, 20nikech wasetemo matek mondo waler tiend weche duto maber. 21Wahero paronu ni, kiloko kitabu e dhok moro, 22to kamoro ok inyal yudo wach ma tiende chal chutho gi mano mane okwong ndik gi dho Hibrania. 23Ok kamano kende, 24to kinono Kitap Chik, gi kitepe Jonabi 25kod kitepe mamoko, 26to ibiro yudo ni koselokgi e dhok moro, to tiend weche mantie opogore gi mago mane ondik gi dhok mokwongo.
27,28E higa mar piero adek gaboro mar loch ruoth Yuergete, ma koro osetho, kane oyudo asedak Misri kuom kinde moko, 29ne ayudo kitabu moro moting’o puonj mabeyo ahinya. 30Mano nomiyo achiwora mondo alok kitabuno, 31,32kendo nakawo ndalo mang’eny kaketo riekona duto kuom tijni 33,34mondo atiek kitabuno mondo okony joma odak oko madwaro puonjore kaka digilok timbegi mondo gibed ka gidak e ngima ma Chik dwaro.
NGECHE MOKO