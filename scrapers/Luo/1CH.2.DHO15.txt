Yawuot Israel
(Chakruok 35.22-26)
1Yawuot Israel ne gin Reuben gi Simeon gi Lawi gi Juda gi Isaka gi Zebulun 2gi Dan gi Josef gi Benjamin gi Naftali gi Gad kod Asher.
Nyikwa Juda
3Yawuot Juda ma od Bath-shua nyar Kanaan ne gin Er gi Onan kod Shela. To timbe Er, wuod Juda makayo, ne richo e nyiom Ruoth Nyasaye, mi Ruoth Nyasaye nonege. 4Bang’e Juda nonywolo yawuowi moko ariyo gi Tamar chi wuodeno, ma nyinggi Perez gi Zera. Koro yawuot Juda duto ne abich.
5Yawuot Perez ne Hezron gi Hamul. 6Zera ne nigi yawuowi abich. Ne gin Zimri gi Ethan gi Heman gi Kalkol kod Dara. 7
Wuod Karmi ne en Akan, ma nokelo ni jo-Israel chandruok nikech noketho, kokawo gima ochiw ni Ruoth Nyasaye. 8Wuod Ethan ne en Azaria.
9Yawuot Hezron ne gin Jerameel gi Ram kod Kaleb. 10Ram nonywolo Aminadab, to Aminadab nonywolo Nashon mane jaduong’ jo-Juda. 11Nashon nonywolo Salmon, to Salmon nonywolo Boaz. 12Boaz nonywolo Obed, to Obed nonywolo Jesse. 13Jesse nonywolo Eliab wuode makayo, gi Abinadab, wuode mar ariyo, gi Shimea, wuode mar adek, 14gi Nethaneel, wuode mar angg’wen, gi Radai wuode mar abich, 15Gi Ozem, wuode mar auchiel, gi Daudi wuode mar abiriyo. 16Nyiminegi ne Zeruya gi Abigail. Zeruya ne nigi yawuowi adek: Abishai gi Joab kod Asahel. 17Abigail mane chi Jather Ja-Ishmael, nonywolo Amasa.
18Kaleb wuod Hezron ne nigi dhako ma nyinge Azuba. Azuba nonywolo Jerioth gi Jesher gi Shobab kod Ardon. 19Kane Azuba osetho, Kaleb nokendo Efrath, mane ginywologo Hur. 20Hur nonywolo Uri, to Uri nonywolo Bezalel.
21Kane Hezron jahigni piero auchiel, nokendo nyar Makir wuon Gilead. Chiegeno nonywolo Segub, 22to Segub nonywolo Jair mane nigi mier piero ariyo gadek e piny Gilead. 23To Geshur kod Aram nomayogi Havoth-jair, gi Kenath kod mier matindo mokiewo kode, duto mier piero auchiel. Jogo duto ne nyikwa Makir wuod Gilead. 24Kane Hezron osetho, Kaleb notero Efratha chi Hezron wuon mare, mi ne ginywologo Ashur wuon Tekoa.
25Jerameel ne kach Hezron, to yawuot Jerameel ne gin Ram, wuode makayo, gi Buna gi Oran gi Ozem kod Ahija. 26Jerameel ne nigi dhako machielo ma nyinge Atara, ma nonywolone Onam. 27Ram ma wuod Jerameel makayo nonywolo Maaz gi Jamin kod Eker. 28To yawuot Onam ne Shamai gi Jada. To yawuot Shamai ne Nadab gi Abishur. 29Chi Abishur mane nyinge Abihail nonywolo Aban gi Molid. 30Yawuot Nadab ne Seled gi Apaim, to Seled notho maonge nyathi. 31Apaim nonywolo Ishi, to Ishi nonywolo Sheshan, to Sheshan nonywolo Alahi. 32Yawuot Juda ma omin Shamahi ne Jether gi Jonathan. Jether notho maonge nyathi, 33to yawuot Jonathan ne Pelleth gi Zaza. Jogo duto ne joka Jerameel.
34Sheshan ne onge gi yawuowi, to nonywolo mana nyiri kende, to ne en gi misumba ma ja-Misri ma nyinge Jerha. 35Jali ema Sheshan nomiyo nyare mokendo, mi ne ginywolo wuowi ma nyinge Atai. 36Atai nonywolo Nathan, to Nathan nonywolo Zabad. 37Zabad nonywolo Eflal, to Eflal nonywolo Obed. 38Obed nonywolo Jehu, to Jehu nonywolo Azaria. 39Azaria nonywolo Helez, to Helez nonywolo Eleasa. 40Eleasa nonywolo Sismai, to Sismai nonywolo Shalum. 41Shalum nonywolo Jekamia, to Jekamia nonywolo Elishama.
42Kaleb omin Jerameel, nonywolo Mesha wuode makayo, to Mesha nonywolo Zif. Zif nonywolo Meresha, to Meresha nonywolo Hebron. 43Yawuot Hebron ne gin Kora gi Tapua gi Rekem kod Shema. 44Shema nonywolo Raham, to Raham nonywolo Jorkeam. Rekem nonywolo Shamai, 45to Shamai nonywolo Maon. Maon to nonywolo Bethzur. 46Chi kaleb moro, ma nyinge Efa, nonywolo Haran gi Moza kod Gazez. To Haran nonywolo Gazez. 47Yawuot jadai ne gin Regem gi Jothan gi Geshan gi Pelet gi Efa kod Shaaf. 48Maaka, ma bende chi Kaleb nonywolo Sheber gi Tirhana, 49gi Shaaf, kod Sheva. Shaaf ne wuon Madmana, to Sheva ne wuon Makbena gi Gibea, Bende Kaleb ne nigi nyako ma nyinge Aksa. 50Jogo duto ne joka Kaleb.
To joka Hur e magi: Hur, wuod Efratha makayo, nonywolo Shobal wuon Kiriath-jearim, 51gi Salma wuon Bethlehem, kod Haref wuon Beth-gader. 52Shobal wuon Kiriath-jearim nonywolo Reaya, kendo ne en kwar joka Manahath joka Manahath. 53Jo-Kiriath-jearim ne gin jo-Ithri gi jo-Pu gi jo-Shuma, kod jo-Mishra. Jo-Zora gi jo-Eshtaol nowuok kuom ogendnigo. 54Joka Salma ne gin jo-Bethlehem gi jo-Metofa gi jo-Atroth-beth-joab gi joka Manahath modong’, gi jo-Zor 55gi dhout jondiko ma nodak Jabez, gi jo-Tira gi jo-Shimea kod jo-Suka. Jogi ne jo-Keni ma kwargi ne or joka Rekab.