Lemo mar geno kony moa kuom Nyasaye
1A Nyasaye, winj ywakna, kendo chik iti ni lemona.
2Ka chunya chandore kuma bor gi dala, to aluongi.
Ting’a malo, iketa ewi lwanda mohinga gi bor mondo aresra,
3nimar in e kar konyruokna,
kendo in e ohinga ma sirona wasigu.
4We adag e hembi kuom ngimana duto,
mondo ayud resruok e tipo mar bwombeni.
5A Nyasaye, isewinjo singruokna,
kendo isemiya mwandu ma joma oluori yudo.
6Yie imed ruoth higni mang’eny mondo odag aming’a.
7Onego orit piny nyaka chieng’, ka in kode, A Nyasaye.
Ee, rite gi herani mosiko kod adiera mari.
8Eka abiro paki gi wer nyaka chieng’,
kendo pile abiro chiwoni gik ma asesingora ni nachiw.