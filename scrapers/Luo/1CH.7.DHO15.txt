Nyikwa Isakar
1Isakar ne nigi yawuowi ang’wen. Ne gin Tola gi Pua gi Joshub kod Shimron. 2To Tola nonywolo Uzi gi Refaya gi Jeriel gi Jamai gi Ibsam kod Shemuel. Ne gin jotend joka Tola, kendo ne gin thuondi marateke e ndalogi. E ndalo Daudi kwan-gi ne romo ji alufu piero ariyo gi mia auchiel. 3Uzi nonywolo Izrahia, to Izrahia nonywolo Mikael gi Obadia kod Joel. 4Jodongo abichgo ne nigi mon gi nyithindo mang’eny. Omiyo jolwenjgi ne romo alufu piero adek gauchiel, mane ochan e monje kaka dhoutgi obet. 5To jowetegi ma jo-Isakar ne romo ji alufu piero aboro gabiriyo. Giduto ne gin thuondi marateke, kendo joka kwaro.
Nyikwa Benjamin
6Benjamin nonywolo yawuowi adek. Ne gin Bela gi Beker kod Jediael. 7To Bela nonywolo yawuowi abich, ma gin Ezbon gi Uzi gi Uziel gi Jerimoth kod Iri. Ne gin jotend dhoutgi, kendo thuondi marateke. Ne gitelo ni jolweny alufu piero ariyo gariyo kod piero adek gang’wen ma joka kwaro. 8Joka Beker ne gi Zemira gi Joash gi Eliezer gi Elioenai gi Omri gi Jeromoth gi Abija gi Anathoth kod Alemeth. 9Mago e kar romb joka Beker. Ne gin jotend dhoutgi, kendo thuondi marateke. Ne gitelo ni jolweny alufu piero ariyo gi mia ariyo, ma joka kwaro. 10Jediael nonywolo Bilhan, to Bilhan nonywolo Jeush gi Benjamin gi Ehud gi Kenaana gi Zethan gi Tarshish kod Ahishahar. 11Jogo duto ne joka Jadiael, kendo ne gin jotend dhoutgi. Ne gin gi jolweny marateke alufu apar gabiriyo gi mia ariyo motiegore ni lweny.
12Jo Dan ne gin Hushim ma wuode, gi yawuot Aher.
Nyikwa Naftali
13Yawuot Naftali ne gin Jaziel gi Guni gi Jazer kod Shalum. Jogo duto ne gin joka Bilha.
Nyikwa Manase
14Manase ne nigi dhako ma nyar Aram mane onywolo Makir, wuon Gilead. 15Makir nokendo nyako ma nyinge Maaka. Wuod Manase mar ariyo ne Zelofehad, to Zelofehad nonywolo mana nyiri.
16Maaka chi Makir nonywolo wuowi, mochako ni Peresh, to nying owadgi Peresh ne Sheresh. Sheresh nonywolo Ulam gi Rekem. 17To Ulam nonywolo Bedan. Jogo duto ne joka Gilead, wuod Makir, ma wuod Manase. 18Gilead ne nigi nyamin mare ma nyinge Hamoleketh, ma nonywolo Ishdod gi Abiezer kod Mala. 19Yawuot Shemida ne gin Abihan gi Shekem gi Liki kod Aniam.
Nyikwa Efraim
20Jo-Efraim e magi:
Efraim nonywolo Shuthela, to Shuthela nonywolo Bered. Bered nonywolo Tahath, to Tahath nonywolo Eleada. To Eleada nonywolo Tahath, 21to Tahath nonywolo Zabad, to Zabad nonywolo Shuthela. Yawuot Efraim moko ne gin Ezer gi Elead, mane jo-Gath onego kodhi peyo jamni. 22Efraim wuon-gi noywak ndalo mathoth nyaka owetene nobiro mondo okue chunye. 23Bang’e Efraim noriwore gi chiege, monywolo wuowi. Nochake ni Beria, (tiende ni, masira), nikech ode noseyudo masira. 24Ne en gi nyako ma nyinge Sheera, ma nogero Beth-horon mamalo kod Uzen-sheera. 25Beria nonywolo Refa, to Refa nonywolo Reshef. Reshef nonywolo Tela, to Tela nonywolo Tahan. 26Tahan nonywolo Ladan. Ladan nonywolo Amihud. Amihud nonywolo Elishama, 27to Elishama nonywolo Nun, to Nun nonywolo Joshua. 28Lopgi gi miechgi ne Bethel gi mier matindo mokiewo kode, kaachiel gi Naaran man yo wuok chieng’. To yo podho chieng’ ne gin gi Gezer gi Shekem gi Aya, kod mier matindo mokiewo kodgi. 29To jo-Manase ne nigi Beth-shean gi Taanak gi Megido kod Dor gi mier matindo mokiewo kodgi. Ji duto ma nodak e miergo ne nyikwa Josej wuod Israel.
Nyikwa Asher
30Jo Asher e magi:
Asher nonywolo Imna gi Isva gi Ishvi gi nyamin-gi ma nyinge Sera. 31Yawuot Beria ne gin Heber gi Malkiel. Malkiel nonywolo Birzaith, 32to Heber nonywolo Jaflet gi Shomer gi Hotham kod Shua ma nyamin-gi. 33Yawuot Jaflet ne gin Pasak gi Bimhal kod Ashvath. Mago e kar romb yawuot Jaflet. 34To yawuot Shomer owadgi Jaflet ne gin Roga gi Jehuba kod Aram. 35Yawuot Hotham ma bende owadgi Jaflet ne gin Zofa gi Imna gi Shelesh kod Amal. 36Joka Zofa ne gi Sua gi Harnefer gi Shual gi Beri gi Imra 37gi Beezer gi Hod gi Shama gi Shilisha gi Ithran kod Beera. 38Yawuot Jether ne gin Jefune gi Pispa kod Ara. 39Yawuot Ula ne gin Ara gi Haniel kod Rizia. 40Mago duto ne jotend dhout Asher. Ne gin jolweny marateke kendo jotend jodongo. Kar romb jolweny mag dhoutgi ne alufu piero ariyo gauchiel.