Lemo mar locho
1Ruoth Nyasaye mondo owinj ywakni e kinde ma inie chandruok.
Nyasach Jakobo mondo oriti,
2Kendo ooroni kony gie Hekalu mare.
Ee, omiyi kony gie got Sayun.
3Onego oyie gi chiwo magi duto,
kendo obed mamor gi misengni duto mitimo.
4Onego omiyi gik moko duto ma chunyi dwaro,
kendo omi yoreni duto dhi maber.
5Eka wanago koko gi mor nikech iseloyo lweny,
kendo wanabed moil kwapako Nyasaye.
Onego Ruoth Nyasaye winj kwayoni duto!
6Koro ang’eyo ni Nyasaye osekonyo ruoth moyiero mowir,
kendo ni osedwoke gie polo malo,
kokonye gi tekone maduong’ mondo olochi.
7Ji moko ogeno kuom gechegi mag lweny, to moko ogeno kuom faresegi.
Wan to wageno kuom teko mar Ruoth Nyasaye!
8Joma kamago biro chwanyore, mi podhi,
to wan wabiro a malo mi wachung’ motegno.
9A Ruoth Nyasaye, kony ruodhwa, kendo dwokwa kwaluongi.