1A Ruoth Nyasaye, ng’ad bura ma nyiso ni aonge ketho,
kendo chwaka mondo joma ok ong’eyi kik loya.
Yie igola e lwet joricho ma jomriambo.
2In e Nyasaye ma lwandana,
to ere gima omiyo koro ijwang’a?
Koso ang’o momiyo onego abed kakuyo mana nikech wasika?
3Or ler kod adiera mari mondo otelna,
kendo odwoka Sayun, godi maler, e Hekalu mari ma idakie.
4Bang’e anadhi e kendoni mar misango, A Nyasaye.
Anapaki gi thum, yaye Nyasaye ma Nyasacha.
5Ere gima omiyo chunya lit?
Koso ang’o momiyo chunya parore?
Anaket genona kuom Nyasaye,
mi anachak apake kendo.
En e jakonyna kendo Nyasacha.