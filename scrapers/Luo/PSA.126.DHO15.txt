Lemo mipakogo Nyasaye kuom dwoko joge e pinygi
1Kane Ruoth Nyasaye odwokowa Sayun,
to ne chalonwa mana lek!
2Mano kaka ne wanyiero, kendo wawer gi mor!
Bang’e ogendini mamoko nowuoyo kuomwa niya,
“Ruoth Nyasaye osetimonigi gik madongo miwuoro!”
3Adier, Nyasaye notimonwa gik madongo miwuoro, kendo mano kaka ne wabedo mamor!
4A Ruoth Nyasaye, chak idwokwa kendo,
mana kaka koth mikelo, dwoko pi e aora mosedwono.
5Joma chuoyo ka ywak, biro kayo cham gi ilo.
6Adier, joma ywak koting’o kodhi,
biro dok e miechgi gi cham ka mor.