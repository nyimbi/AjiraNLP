Lemo mar odhiambo
1A Nyasaye ma jaritna,
yie idwoka ka aluongi,
kane anie thagruok, to in ema ne ikonya.
Koro chak ikecha, kendo iwinj ywakna!
2Un ji ubiro yanya nyaka karang’o
kuhero mana gik manono, kendo kuluwo yore mag miriambo?
3Ng’euru nii Ruoth Nyasaye oseyiera mondo abed mare owuon,
kendo ka aluonge to owinja.
4
Kata ka mirima omakou machal nadi, to kik utim richo.
Paruru matut ahinya kuom wachno, ka un kendu mos e uteu.
5Timuru ni Nyasaye misengni mowinjore,
kendo keturuu geno maru kuome.
6Ji mang’eny wacho niya,
“Mano kaka wagombo yudo gueth!
A Nyasaye, ting’ wang’i mondo irangwa gi ng’wononi!”
7Mor ma imiya duong’
moloyo ma joma nigi cham kod divai mang’eny nigo.
8Sa asaya ma arierae piny, to nindo tera mos:
A Nyasaye, in kende ema irita maber, omiyo adaak gi kue.