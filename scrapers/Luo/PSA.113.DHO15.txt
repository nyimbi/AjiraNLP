Wer mipakogo Nyasaye kuom berne
1Pakuru Ruoth Nyasaye!
Ee, denduru nyinge, un jotichne.
2Pakuru nyinge pile, kendo nyaka chieng’.
3Chutho, nying Ruoth Nyasaye mondo odendi,
chakre wuok chieng’ nyaka podho chieng’.
4Ruoth Nyasaye nigi loch kuom ogendini duto,
kendo duong’ne maler oyombo polo.
5Onge ng’ama chal gi Ruoth Nyasaye ma Nyasachwa.
Odak malo kuma bor,
6to kata kamano okulore mondo orang polo gi piny.
7Ochungo joma odhier a e buru.
Adier, ogolo jochan e pidh yugi,
8kendo oketogi gibet gi ruodhi mag joge.
9Oguedho dhako ma onge nyathi,
mi oloke dhako mamor ma min nyithindo.
Ruoth Nyasaye mondo opaki.