Wer mijiwogo Ogendini mondo opak Nyasaye
1A Nyasaye, kechwa mondo iguedhwa,
kendo rangwa gi ng’wono.
2Eka mondo piny duto ong’e yoreni,
kendo ogendini duto bende ong’e teko miseresogo ji.
3A Nyasaye, onego ogendini duto paki. Adier, ogendini duto mondo opaki!
4Onego ogendini duto bed mamor, kendo wer gi ilo,
nikech ing’adonigi bura gi adier, kendo itelonigi duto.
5A Nyasaye, onego ogendini duto paki.
Adier, ogendini duto mondo opaki!
6Piny osechiek maber!
Nyasaye ma Nyasachwa oseguedhowa.
7Ee, Nyasaye oseguedhowa adier,
omiyo ji duto onego omiye luor, kamoro amora ma gidakie.