Bildad okwer ni dhano ok nyal bedo maler e nyim Nyasaye
1Bang’ wechego Bildad nowacho niya,
2“Nyasaye nigi teko mathoth, omiyo ji duto nyaka luore.
Orito polo gi kue.
3Bende nitie ng’at manyalo kwano malaika ma tiyone?
Koso nitie kamoro ma ler mar Nysaye ok rienyie?
4Bende nitie ng’at manyalo bet makare kata maler e wang’ Nyasaye?
5Ka Nyasaye ok kwan kata mana due ka gima rieny ahinya,
kendo ka ok okwan sulue ka gik maler adier,
6to koro dhano mana ma kudni akudani, to dichal nade e nyime?”