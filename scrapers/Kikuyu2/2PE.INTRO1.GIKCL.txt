Gũtaarĩria
Marũa ma Keerĩ ma Petero maandĩkĩirwo gĩkundi kĩnene kĩa Akristiano a mbere. Ũndũ ũrĩa mũnene ũrĩa watũmire maandĩkwo nĩkũhũũra mawĩra ma arutani a maheeni na ciĩko njũru iria cioimanaga na moorutani macio. Kĩrĩa kĩngĩniina mathĩĩna macio moothe nĩkũrũmia ũmenyo ũrĩa wa ma wa Ngai o na wa Mwathani Jesũ Kristũ. Ũmenyo ũcio nĩ ũrĩa wamenyithanirio nĩ andũ arĩa meyoneire Jesũ na makĩigua akĩrutana. Mwandĩki nĩarũĩĩte mũno na ũrutani wa andũ arĩa moigaga atĩ Kristũ ndagacooka rĩngĩ. Oigĩĩte atĩ gĩtũmi gĩa Kristũ acererwo nĩgũcooka nĩ tondũ Ngai “ndeendaga mũndũ o na ũmwe akoora, no eendaga oothe merire meehia maao (2 Pet 3.9).”
Maũndũ marĩa marĩ marũainĩ maya
Gũtaarĩria 1.1-2
Gwĩtwo kwa Akristiano 1.3-21
Arutani a maheeni 2.1-22
Gũũka kwa mũthia gwa Kristũ 3.1-18