Rwĩmbo rwa gũcookia ngaatho
1Ngai ũrotũiguĩra tha na ũtũraathime;
ũrotuonia ũtaana.
2Nĩguo wendi waku ũmenyeke thĩ yothe,
na hinya waku wa kũhonokania
ũmenywo nĩ ndũũrĩrĩ ciothe.
3Andũ marokũgooca, wee Ngai;
andũ oothe marogũkumia!
4Ndũũrĩrĩ irocanjamũka na ciine nĩgũkena,
nĩ gũkorwo wee ũtuithanagia andũ na kĩhooto
na ũgatongoria ndũũrĩrĩ ciothe iria irĩ gũũkũ thĩ.
5Andũ marokũgooca wee Ngai;
andũ oothe marogũkumia!
6Thĩ nĩrutĩĩte maciaro maayo;
Ngai, o we Ngai witũ, nĩatũraathimĩĩte.
7Ngai arothiĩ na mbere gũtũraathima,
arotĩĩo nĩ andũ kũndũ guothe.