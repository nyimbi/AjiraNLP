Njiarwa cia Benjamini
1Na rĩĩrĩ, Benjamini aarĩ ithe wa aariũ ataano, nao maarũmanĩrĩire ta ũũ: Bela, Ashibeli, Ahara, 2Noha, na Rafa.
3Naake Bela aarĩ ithe wa: Adari, Gera, Abihudu, 4Abishua, Naamani, Ahoa, 5Gera, Shefufani, na Huramu.
6-7Ehudi aarĩ ithe wa: Naamani, Ahija, na Gera. Acio nĩ o maarĩ anene a mbarĩ cia maithe iria ciatũũraga Geba, iria ciacookire kũingatwo igĩthiĩ gũtũũra Manahathu. Na rĩĩrĩ, Gera, ithe wa Uza na Ahihudu, nĩ we wamatongoririe kũũra maingatwo.
8-9Na rĩĩrĩ, Shaharaimu arĩĩkia gũtigana na atumia aake eerĩ Hushimu na Baara, agĩthiĩ gũtũũra bũrũriinĩ wa Moabi. Arĩ kũu, akĩhikia Hodeshu na makĩgĩa na aariũ mũgwanja, nao nĩ o: Jobabu, Zibia, Mesha, Malikamu, 10Jeuzu, Sakia, na Mirima. Acio oothe nĩ o maatuĩkire anene a mbarĩ ciao.
11Ningĩ Shaharaimu na Hushimu nĩmaaciarĩĩte aariũ eerĩ, nao nĩ o: Abitubu na Elipaali.
12Naake Elipaali aarĩ ithe wa aariũ atatũ nao nĩ o: Eberi, Mishamu na Shemedi. Shemedi nĩwe wakire itũũra rĩa Ono na rĩa Lodi o na tũtũũra tũrĩa twathiũrũrũkĩirie matũũra macio.
Njiarwa cia Benjamini iria ciatũũraga Gathu na Aijaloni
13Na rĩĩrĩ, Beria na Shema nĩ o maarĩ anene a mbarĩ iria ciatũũraga Aijaloni na nĩ o maingatire andũ arĩa matũũraga itũũra rĩa Gathu. 14Beria aarĩ ithe wa Ahio, Shashaka, Jeremothu, 15Zebadia, Aradi, Ederi 16Mikaeli, Ishipa, na Joha.
Njiarwa cia Benjamini iria ciatũũraga Jerusalemu
17Na rĩĩrĩ, njiarwa imwe cia Elipaali ciarĩ Zebadia, Meshulamu, Hiziki, Heberi, 18Ishimerai, Izilia, na Jobabu.
19Nacio njiarwa imwe cia Shimei ciarĩ: Jakimu, Zikiri, Zabedi, 20Elienai, Zilethai, Elieli, 21Adaia, Beraia, na Shimirathu.
22Nacio njiarwa imwe cia Shashaka ciarĩ: Ishipani, Eberi, Elieli, 23Abidoni, Zakiri, Hanamu, 24Hanania, Elamu, Anithothinja, 25Ifideia, na Penueli.
26Na rĩĩrĩ, njiarwa cia Jerohamu ciarĩ: Shamusherai, Sheharia, Athalia, 27Jaareshia, Elija, na Zikiri.
28Acio nĩ o maarĩ anene a njiarwa cia mbarĩ ciao na oothe maatũũraga Jerusalemu.
Njiarwa cia Benjamini iria ciatũũraga Gibeoni na Jerusalemu
29Jeieli nĩ we wambĩrĩirie itũũra rĩa Gibeoni na nokuo aatũũraga. Mũtumia wake eetagwo Maaka. 30Ciana ciake ciarũmanĩrĩire ta ũũ: Abidoni nĩ we warĩ wa irigithaathi, agacookwo nĩ Zuru, Kishu, Baali, Nadabu, 31Gedori, Ahio, Zekeri, 32na Mikilothu ithe wa Shimea. Njiarwa icio ciothe ciatũũraga Jerusalemu hakuhĩ na mbarĩ iria ingĩ ciao.
Njiarwa cia Mũthamaki Saũlũ
33Atĩrĩĩrĩ, Neri aarĩ ithe wa Kishu, Kishu aarĩ ithe wa Saũlũ. Saũlũ aarĩ ithe wa aariũ ana, nao nĩ o: Jonathani, Malikishua, Abinadabu, na Eshibaali. 34Naake Jonathani aarĩ ithe wa Meribubaali, naake Meribubaali aarĩ ithe wa Mika.
35Naake Mika aarĩ ithe wa aariũ ana nao nĩ o: Pithoni, Meleku, Tarea, na Ahazu. 36Naake Ahazu aarĩ ithe wa Jehoada, Jehoada aarĩ ithe wa aariũ atatũ, nao nĩ o: Alemethu, Azamavethu, Zimuri. Zimuri aarĩ ithe wa Moza, 37Moza aarĩ ithe wa Binea, Binea aarĩ ithe wa Rafa, Rafa aarĩ ithe wa Eleasa, naake Eleasa aarĩ ithe wa Azeli.
38Naake Azeli aarĩ ithe wa aariũ atandatũ nao nĩ o: Azirikamu, Bokeru, Ishumaeli, Shearia, Obadia, na Hanamu. 39Naake Esheku mũrũ wa ithe na Azeli aarĩ ithe wa aariũ atatũ na maarũmanĩrĩire ta ũũ: Ulamu, Jeushi, na Elifeleti.
40Nao aariũ a Ulamu maarĩ thigari njoorua o na arathi na mĩguĩ maarĩ igweta. Naake aarĩ na aariũ na tũcũkũrũ igana na mĩrongo ĩtaano (150). Acio oothe magweteetwo maarĩ a mũhĩrĩga wa Benjamini.