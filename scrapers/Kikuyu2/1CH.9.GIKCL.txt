Andũ arĩa maacookire kuuma ithaamĩrio
1Na rĩĩrĩ, andũ oothe a Isiraeli maandĩkĩĩtwo kũringana na ndĩra ciao, na ũhoro ũcio wandĩkĩĩtwo Ibukuinĩ rĩa Athamaki a Isiraeli.
Andũ a Juda nĩmaatahĩĩtwo magatwarwo Babiloni nĩ ũndũ wa meehia maao.
2 Na rĩĩrĩ, andũ a mbere gũcooka ũgaiinĩ na matũũrainĩ maao nĩ Aisiraeli o ũguo, athĩnjĩri Ngai, Alawii, o na ndungata cia Hekaarũ. 3Na rĩĩrĩ, andũ amwe a mũhĩrĩga wa Juda, Benjamini, Efiraimu na wa Manase maathiire gũtũũra Jerusalemu.
4-6Andũ a mũhĩrĩga wa Juda arĩa maathiire gũtũũra Jerusalemu maarĩ mĩciĩ magana matandatũ ma mĩrongo kenda (690). Na rĩĩrĩ, njiarwa cia Perezu mũrũ wa Juda ciatongoreetio nĩ Uthai mũrũ wa Amihudi na mũcũkũrũ wa Omuri; naake Omuri aarĩ mũrũ wa Imuri na mũcũkũrũ wa Bani.
Nacio cia Shela mũrũ wa Juda ciatongoreetio nĩ Asaia, na nĩwe warĩ mũnene wa mbarĩ yao.
Nacio cia Zera mũũriũ ũcio ũngĩ wa Juda ciatongoreetio nĩ Jeueli.
7-8Andũ a mũhĩrĩga wa Benjamini arĩa maathiire gũtũũra Jerusalemu nĩ:
Salu mũrũ wa Meshulamu na mũcũkũrũ wa Hodavia mũrũ wa Hasenua
Ibineia mũrũ wa Jerohamu
Ela mũrũ wa Uzi na mũcũkũrũ wa Mikiri
Meshulamu mũrũ wa Shefatia, Shefatia mũrũ wa Reueli, Reueli mũrũ wa Ibinija.
9Andũ a mũhĩrĩga ũcio wa Benjamini arĩa maathiire gũtũũra Jerusalemu maarĩ mĩciĩ magana kenda ma mĩrongo ĩtaano na ĩtandatũ (956). Nao acio oothe magweteetwo hau igũrũ nĩ o maarĩ anene a mĩciĩ.
Athĩnjĩri Ngai arĩa maathiire gũtũũra Jerusalemu
10-12Athĩnjĩri Ngai arĩa maathiire gũtũũra Jerusalemu, nao nĩ aya:
Jedaia, Jehoiaribu, Jakini
Azaria (ũrĩa warĩ mũnene wa hekaarũ) mũrũ wa Hilikia, Hilikia mũrũ wa Meshulamu, Meshulamu mũrũ wa Zadoku, Zadoku mũrũ wa Meraiothu, Meraiothu mũrũ wa Ahitubu
Adaia mũrũ wa Jerohamu, Jerohamu mũrũ wa Pashuri, Pashuri mũrũ wa Malikija
Maasai mũrũ wa Adieli, Adieli mũrũ wa Jahazera, Jahazera mũrũ wa Meshulamu, Meshulamu mũrũ wa Meshilemithu, Meshilemithu mũrũ wa Imeri.
13Athĩnjĩri Ngai ngiri ĩmwe na magana mũgwanja ma mĩrongo ĩtandatũ (1,760) maarĩ anene a mĩciĩ, na maarĩ njoorua cia kũruta mawĩra ma Hekaarũ.
Alawii arĩa maathiire gũtũũra Jerusalemu
14-16Alawii arĩa maathiire gũtũũra Jerusalemu nĩ: Shemaia mũrũ wa Hashubu, Hashubu mũrũ wa Azirikamu, Azirikamu mũrũ wa Hashabia wa mbarĩ ya Merari
Bakabakari, Hereshu, na Galali
Matania mũrũ wa Mika, Mika mũrũ wa Zikiri, Zikiri mũrũ wa Asafu,
Obadia mũrũ wa Shemaia, Shemaia mũrũ wa Galali, Galali mũrũ wa Jeduthuni
Berekia mũrũ wa Asa na mũcũkũrũ wa Elikana, ũrĩa watũũraga matũũra ma rũgongo rwa Netofa.
Arangĩri a Hekaarũ arĩa maathiire gũtũũra Jerusalemu
17Aya nao nĩ o arangĩri a Hekaarũ arĩa maathiire gũtũũra Jerusalemu; Shalumu, Akubu, Talimoni, Ahimani na andũ a nyũmba ya maithe maao. Naake Shalumu nĩ we warĩ mũnene wao. 18Mbere ĩyo nĩ o maarangagĩra kĩhingo gĩa kwa mũthamaki kĩa mwena wa irathĩro. Ningĩ no o maarĩ arangĩri a ihingo cia kũrĩa Alawii maikaraga.
19Na rĩĩrĩ, Shalumu, mũrũ wa Kore na mũcũkũrũ wa Ebiasafu, marĩ hamwe na mbarĩ yao ya Kora, nĩ o maarĩ arangĩri a kĩhingo gĩa gũtoonya Hemainĩ ya gũtũnganwo, o ta ũrĩa maithe maao maamenyagĩrĩra kambĩ ya MWATHANI. 20Finehasi mũrũ wa Eleazaru aarĩ mũnene wao rĩmwe tene; MWATHANI aarĩ hamwe naake.
21O naake Zekaria mũrũ wa Meshelemia, aarĩ mũrangĩri wa kĩhingo gĩa gũtoonya Hemainĩ ya gũtũnganwo.
22Andũ acio oothe maathuurĩĩtwo kũrangĩra ihingo, nao maarĩ magana meerĩ na ikũmi na eerĩ (212). Nao maandĩkĩĩtwo kũringana na matũũra marĩa maatũũraga. Namo mawĩra macio ma bata ũguo, maaheirwo maithe maao nĩ mũthamaki Daudi na Mũnabii Samũeli. 23Nao andũ acio o hamwe na njiarwa ciao magĩthiĩ na mbere kũruta wĩra wa kũrangĩra ihingo icio cia Hekaarũ. 24Kwarĩ na ihingo inya, o kĩhingo kĩroreete na mwena wakĩo; ũguo nĩ ta kuuga, mwena wa irathĩro, ithũĩro, rũgongo o na mwena wa kĩanda. Ningĩ o kĩhingo kĩarĩ na mũrangĩri ũrĩa warĩ mũnene. 25Nao arangĩri acio mateithagĩrĩrio nĩ andũ a mbarĩ ciao arĩa maatũũranagia nao matũũrainĩ maao, na maatuanagĩra mĩthenya mũgwanja ya kũmateithĩrĩria, mahinda mamwe na mamwe. 26Nao arangĩri acio ana anene a ihingo maarĩ Alawii, na nĩ o maathanaga. Ningĩ nĩ o maamenyagĩrĩra tũnyũmba tũrĩa twarĩ thĩinĩ wa Hekaarũ, o na harĩa mĩthiithũ ya bata ya Hekaarũ yaigagwo. 27Nao maikaraga hakuhĩ na Hekaarũ, tondũ warĩ wĩra wao wa kũmĩrangĩra na kũhingũraga ihingo ciayo o rũũciinĩ.
Alawii arĩa angĩ
28Alawii arĩa angĩ nĩ o maarĩ amenyereri a indo iria ciahũthagĩrwo hĩndĩ ya gũthaathaiya Hekaarũinĩ. Nĩ o maacitaraga ikiumio na igĩcookio. 29Amwe a acio nĩ o maarĩ amenyereri a indo iria ciarĩ nyamũre, mũtu ũrĩa mũhinyu, ndibei, maguta, ũbaani, o na indo nungi wega. 30No warĩ wĩra wa athĩnjĩri Ngai gũtukanagia indo icio nungi wega.
31Mũlawii ũmwe wetagwo Matithia irigithaathi rĩa Shalumu wa mbarĩ ya Kora nĩ we waheetwo wĩra wa gũkanda mĩgate ya magongoona. 32Nayo mbarĩ ya Kohathu nĩ yo yaheetwo wĩra wa gũthondeka mĩgate mĩtheru ĩrĩa yarutagĩrwo Ngai Hekaarũinĩ mĩthenya ya Thabatũ.
33Ningĩ nĩkwarĩ na andũ amwe a mĩciĩ ya Alawii arĩa maaheetwo wĩra wa kũina nyĩmbo Hekaarũinĩ. Nao anene a mbarĩ ciao maatũũraga tũnyũmbainĩ twa Hekaarũ na gũtirĩ wĩra ũngĩ maarutaga nĩ ũndũ nĩmangĩetirwo hĩndĩ o yothe mũthenya kana ũtukũ.
34Andũ acio nĩ o maarĩ anene a mĩciĩ ya Alawii kũringana na ũrĩa njiarwa ciao ciatariĩ, na maatũũraga Jerusalemu.
Maithe na njiarwa cia mũthamaki Saũlũ
(1Maũ 8.29-38)
35Jeieli nĩwe wambĩrĩirie itũũra rĩa Gibeoni na nĩkuo aatũũraga. Mũtumia wake eetagwo Maaka. 36Ciana ciake ciarũmanĩrĩire ta ũũ: Abidoni, Zuru, Kishu, Baali, Nadabu, 37Gedori, Ahio, Zekaria, na Mikilothu 38ithe wa Shimea. Njiarwa icio ciothe ciatũũraga Jerusalemu hakuhĩ na mbarĩ iria ingĩ cia maithe maacio.
39Neri aarĩ ithe wa Kishu, naake Kishu aarĩ ithe wa Saũlũ. Naake Saũlũ aarĩ ithe wa aariũ ana, nao nĩ o: Jonathani, Malikishua, Abinadabu, na Eshibaali. 40Jonathani aarĩ ithe wa Meribubaali, naake Meribubaali aarĩ ithe wa Mika. 41Mika aarĩ ithe wa aariũ ana nao nĩ o: Pithoni, Meleku, Tarea, na Ahazu. 42Ahazu aarĩ ithe wa Jara, naake Jara aarĩ ithe wa aariũ atatũ nao nĩ o: Alemethu, Azamavethu, na Zimuri. Naake Zimuri aarĩ ithe wa Moza. 43Moza aarĩ ithe wa Binea, Binea aarĩ ithe wa Rafaia, Rafaia aarĩ ithe wa Eleasa, naake Eleasa aarĩ ithe wa Azeli.
44Azeli aarĩ ithe wa aariũ atandatũ, na nĩ o: Azirikamu, Bokeru, Ishumaeli, Shearia, Obadia, na Hanani.