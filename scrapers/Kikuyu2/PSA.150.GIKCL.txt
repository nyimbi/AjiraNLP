Goocaai MWATHANI
1Goocaai MWATHANI!
Goocaai Ngai arĩ kũu gwake gũtheru!
Mũkumiei arĩ igũrũ, o kũu gwake kwa hinya!
2Mũgooceei nĩ ũndũ wa ciĩko ciake cia hinya;
mũkumiei nĩ ũndũ wa ũrĩa e mũnene!
3Mũgooceei mũkĩhuuhaga tũrumbeeta;
mũkumiei na ngita na inanda!
4Mũgooceei mũkĩhũũraga tamburini
mũkĩrũũgarũũgaga;
mũkumiei na inanda na mĩtũũrirũ!
5Mũgooceei mũkĩhũũrithanagia thaani
iria ng'ambi mũno;
mũkumiei na thaani iria ihũũrithanagio ikagamba o kũgamba!
6Ciũmbe ciothe irĩ muoyo nĩigooce MWATHANI!
Goocaai MWATHANI!