Maũndũ marĩa Ngai eendaga andũ meeke
1MWATHANI, nũũ ũngĩtũũra hemainĩ yaku?
Nũũ ũngĩtũũra kĩrĩmainĩ gĩaku kĩrĩa gĩtheru?
2Nĩ mũndũ ũrĩa mĩthiĩre yake ĩtarĩ ũcuuke,
ũrĩa wĩkaga ũrĩa kwagĩrĩire
o ũrĩa waragia atarĩ na ũhinga ngoroinĩ yake.
3Kanua gaake gaticambanagia,
na ndeekaga mũratawe ũũru,
kana agathiĩ akĩmenagĩrĩria arĩa atũũranagia nao.
4Maitho maake matienda kuona arĩa maremeire Ngai,
no nĩatĩĩĩte arĩa mathĩkagĩra MWATHANI,
na ndaagaga kũhingia ũndũ ũrĩa eeranĩire na mwĩhĩtwa,
o na kũngĩkorwo kũhaana atĩa.
5Ndakombanagĩra mbeeca ciake nĩguo oone uumithio,
o na ndangĩtĩkĩra kũhakwo atĩ nĩguo arute ũira
wa kũhinyĩrĩria mũndũ ũrĩa ũtarĩ na mahĩtia.
Mũndũ ũrĩa wĩkaga maũndũ macio
egũtũũra agaacĩire nginya tene.