Njiarwa cia Adamu
(1Maũ 1.1-4)
1 Ũyũ nĩguo mũtaratara wa njiarwa cia Adamu. (Rĩrĩa Ngai oombire andũ, aamoombire mahaana taake. 2 Aamoombire mũndũ mũrũme na mũndũ wa nja, agĩcooka akĩmaraathima, na akĩmeeta “Andũ.”) 3Adamu e wa mĩaka igana rĩa mĩrongo ĩtatũ (100) nĩaciarĩirwo kaana ga kahĩĩ kaahaanaga taake, naake agĩgatua Sethu. 4Thuutha ũcio Adamu aikarire mĩaka magana manaana (800), na agĩciarĩrwo ciana ingĩ. 5Aakuire e wa mĩaka magana kenda na mĩrongo ĩtatũ (930).
6Sethu arĩ wa mĩaka igana na ĩtaano (105) nĩaciarĩirwo kaana ga kahĩĩ geetagwo Enoshu. 7Thuutha ũcio Sethu aikarire mĩaka magana manaana na mũgwanja (807), na nĩaciarĩirwo ciana ingĩ. 8Aakuire e wa mĩaka magana kenda na ikũmi na ĩĩrĩ (912).
9Enoshu arĩ wa mĩaka mĩrongo kenda nĩaciarĩirwo kaana ga kahĩĩ geetagwo Kenani. 10Thuutha ũcio aikarire mĩaka magana manaana na ikũmi na ĩtaano (815), na nĩaciarĩirwo ciana ingĩ. 11Aakuire e wa mĩaka magana kenda na ĩtaano (905).
12Kenani arĩ wa mĩaka mĩrongo mũgwanja nĩaciarĩirwo kaana ga kahĩĩ geetagwo Mahalaleli. 13Thuutha ũcio aikarire mĩaka magana manaana na mĩrongo ĩna (840), na nĩaciarĩirwo ciana ingĩ. 14Aakuire e wa mĩaka magana kenda na ikũmi (910).
15Mahalaleli arĩ wa mĩaka mĩrongo ĩtandatũ na ĩtaano nĩaciarĩirwo kaana ga kahĩĩ geetagwo Jaredi. 16Thuutha ũcio aikarire mĩaka ĩngĩ magana manaana na mĩrongo ĩtatũ (830), na nĩaciarĩirwo ciana ingĩ. 17Aakuire e wa mĩaka magana manaana na mĩrongo kenda na ĩtaano (895).
18Jaredi arĩ wa mĩaka igana na mĩrongo ĩtandatũ na ĩĩrĩ (162), nĩaciarĩirwo kaana ga kahĩĩ geetagwo Enoku. 19Thuutha ũcio aikarire mĩaka magana manaana (800), na nĩaciarĩirwo ciana ingĩ. 20Aakuire e wa mĩaka magana kenda na mĩrongo ĩtandatũ na ĩĩrĩ (962).
21Enoku arĩ wa mĩaka mĩrongo ĩtandatũ na ĩtaano nĩaciarĩirwo kaana ga kahĩĩ geetagwo Methusela. 22Thuutha ũcio aatũũrire thiritũ na Ngai mĩaka magana matatũ (300), na nĩaciarĩirwo ciana ingĩ. 23Aatũũrire mĩaka magana matatũ na mĩrongo ĩtandatũ na ĩtaano (365). 24 Enoku aatũũraga thiritũ na Ngai, agĩcooka akĩagwo, tondũ Ngai nĩamuoire.
25Methusela arĩ wa mĩaka igana na mĩrongo ĩnaana na mũgwanja (187) nĩaciarĩirwo kaana ga kahĩĩ geetagwo Lameki. 26Thuutha ũcio aikarire mĩaka magana mũgwanja na mĩrongo ĩnaana na ĩĩrĩ (782), na nĩaciarĩirwo ciana ingĩ. 27Aakuire e wa mĩaka magana kenda na mĩrongo ĩtandatũ na kenda (969).
28Lameki arĩ wa mĩaka igana na mĩrongo ĩnaana na ĩĩrĩ (182) nĩaciarĩirwo kaana ga kahĩĩ. 29Naake agĩgatua Noa. Agĩkiuga atĩrĩ, “Kaana gaaka nĩgagaatũnogora tũtigaacooke kũruta mawĩra maritũ tĩĩriinĩ ũrĩa MWATHANI aarumire.” 30Thuutha ũcio Lameki aikarire mĩaka magana mataano na mĩrongo kenda na ĩtaano (595), na nĩaciarĩirwo ciana ingĩ. 31Aakuire e wa mĩaka magana mũgwanja na mĩrongo mũgwanja na mũgwanja (777).
32Noa aahĩtũkia mĩaka magana mataano (500) nĩaciarĩirwo ciana ithatũ cia ihĩĩ: Shemu, Hamu, na Jafethi.