Enkai olaiguanani kitok te pooki
1 Olaitoriani oitoreisho; nchoo meikirikirata loreren!
Etonita ninye to lorika le nkitoo
too lkerubi; nchoo meikirikirayu enkop!
2Eikitok Olaitoriani te Sion;
etii ninye shumata iloreren pooki.
3Nchoo meisisa loreren ina arna ino kitok naitureisho!
Ninye osinyati!
4Olaiguanani magilani, onyor isipat;
intasheyie iyie esipata;
ninguana iyie te sipata
o te supatisho ti atua Yakobo.
5Esisa Olaitoriani Enkai ang;
enteseremisho too nkejek enyena!
Ninye osinyati!
6Musa o Aron apa ilapolosak lenyena,
etii sii apa Samuel lelo ooipot enkarna enye.
Eishirakita ninche Olaitoriani,
newaliki ninye ninche.
7 Eirorie ninye ninche te ng'ape e nkatampoi;
neimbung ninche enchakenisho enye,
o nena kiguanat apa naaishoo ninche.
8Olaitoriani Enkai ang, itawalikia iyie ninche;
ira iyie Enkai napalaki ninche,
hoo sii nira oloitalaku ntorrok enye.
9Esisa Olaitoriani Enkai ang,
niserememe to ldoinyo lenye sinyati;
amu kesinya Olaitoriani Enkai ang!