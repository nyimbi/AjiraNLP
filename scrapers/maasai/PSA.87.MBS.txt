Enkisisa e Yerusalem
1Enchumata eilo doinyo sinyati etii
ina anasa nateshetua ninye;
2kenyor Olaitoriani nchomito e Sion,
aitalang imanyishoritin pooki e Yakobo.
3Mbaa e nkitoo eimakini ti alo iyie,
na anasa e Nkai.
4Ore te lelo laayiolo nanu, aimaki Rahabu o Babilon;
ng'ura, etii Filistia, o Turo o Etiopia -
nejo ninche, “Etoiuoki ele teine.”
5Naa ore ti alo Sion naa keji,
“Ore elde o elde netoiuoki ti atua ninye”;
amu Ilo otii Shumata Aisul olo aitasheyie ninye.
6Keiken Olaitoriani nesir iltung'ana,
“Ore ele netoiuoki apa teine.”
7Ore lelo aranyak o looiguran, nejo,
“Ore nchorroi aainei pooki naa atua iyie etii.”