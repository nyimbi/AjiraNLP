Enkisisa te nkaraki enkisulata
1Te ngolon ino eng'ida olaiguanani iyie, Olaitoriani;
naa te retoto ino eisulie ninye oleng.
2Inchoo iyie ninye eyieunoto oltau lenye
neitu iyie mbooyo eomonunoto e nkutuk enye.
3Amu inang'are iyie ninye too mayianat sidain,
ninchopoki ninye enkopiyia e nkitoo e sahabu nasila endukuya enye.
4Neomonu ninye enkishui te iyie,
nincho iyie ninye,
nkolong'i kumok ntarasi o ntarasi.
5Eisapuk enkitoo enye te nkaraki eretoto ino;
nchopoko iyie ninye enkikodo o enkitoo.
6Ee, ntaa iyie ninye olomayiana oleng ntarasi,
ninting'id iyie ninye te dukuya enkomom ino.
7Amu Olaitoriani eisilig olaiguanani;
naa ore te nkaraki ina nyorrata nauno e Ilo otii Shumata Aisul,
nemeigusugusuieki ninye.
8Ore enkaina ino ninye nalo aing'oru ilmang'ati linono pooki;
neing'oru enkaina ino e tatene lelo pooki likimba.
9Nintotiu iyie ninche anaa olang'at le nkima te liooto ino.
Keijoo Olaitoriani ninche te ngoro enye;
neinos ninche enkima.
10Nindaikie iyie eishoi enye te nkop,
niwuang'ie nkera enye aishie ti atua ltung'ana.
11Ti nikintobiraki ninche iyie entorroni,
te neiguenu entaboi nemerasaa ninche.
12Amu ncho iyie ninche mekueta aailanyisho,
niimul iyie nkomomi enye too mbaa inono.
13Nchoo kisisi iyie Olaitoriani, te nkaraki engolon ino!
Eikiranyisho iyiook nikisis engolon ino.