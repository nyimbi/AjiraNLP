ENAITURUK
Ore embuku e are e SAMUEL nesuju 1 Samuel naa enkatini e Daudi elimu aa olaiguanani le Yuda te nkalo e kopikop (1-4) neitoki autu Daudi aa olaiguanani le nkop pooki e Israel te nkalo e moikuape (5-24) Inkatinin naautu imbaa e Daudi egilunore ilmang'ati lenyena tiatua olosho lenye o loshon leeiking'a. Eitodoluaki Daudi aajo oltung'ani apa le nkirukoto nagut naa olaseremani le Nkai, naa oltung'ani sii oota engolon naibung'ie iltauja loo ltung'ana lenyena meyanyituni. Eitodoluni sii tiae kata aa oltung'ani oas imbaa torrrok oleng peyie eitabaya iyieunot o sesen lenye o no ltau. Kake ore pee elikini ninye ng'ok enyena, oloiboni le Nkai Natan, neirridu nenyorraa enkitamioto nairriu Enkai.
Ore enkisulata e Daudi neitishipa iltung'ana loo Siraeli oleng metaa ore too nkolong'i naasuju enyamali te Israel, enkata nayieu Israel likae aiguanani, neaku keji o leilo oaku “Olayioni le Daudi” aa nchere ole ntalipa e Daudi onyaanyukie ninye.
Iorot oo Matuan
Eitoria Daudi Yuda 1.1–4.12
Eitoria Daudi Isiraeli pooki 5.1–24.25
a. Ilarin le dukuya 5.1–10.19
b. Daudi o Betsheba 11.1–12.25
c. Inyamalaritin o ng'olikinot 12.26–20.26
d. Ilarin le siadi 21.1–24.25