EMBUKU E DUKUYA
(Olkerempe le Nkai 1â€“42)
Enchipai e dede
1Emayiana ilo tung'ani
lemelo enkiguana oo ltung'ana torrok,
nemeitashe te nkoitoi oo laing'okok,
nemeton to lturrur le lelo loo lderrat torrok;
2kake ore eng'ida enye naa enkitanapata o Laitoriani,
naa enkitanapata eibirribir ninye dama o kewarie.
3 Eikununo ninye anaa olchani otuunoki te mbata e nkare e nchorro,
oiu ilng'anayio lenyena te rishata enye,
nemetoyu mbenek enyena.
Ore te nena pooki naas ninye, nedupoyu.
4Mme neijia etiu lelo torrok,
kake eikununo anaa suut naakutaa osiuo.
5Ore enkaraki ina etudung'okoki enkiguana lelo torrok,
negeluni aaitalam olturrur le lelo supati
6amu eyiolo Olaitoriani enkoitoi e lelo supati,
kake ore enkoitoi e lelo torrok naa keidak.