Nkanas oo Lawi
1Neitoki aapuonu ilukuny oo nkajijik oo le Lawi enetii Eliesa ilo apolosani o enetii Yoshua olayioni le Nuni o enetii ilukuny oo nkajijik oo loshon loo ltung'ana le Israel; 2 nejoki ninche te Shilo ti atua enkop e Kanaan, “Eitanapishe apa Olaitoriani aimunye Musa nchere pee eishori iyiook nkanas nikimany te nebo ineeirritishoreki te nkaraki nkishu ang.” 3Neaku ore te nkaraki enkitanapata o Laitoriani neisho iltung'ana le Israel lelo le Lawi kuna anas o neeirritishoreki metaa enjung'ore enye.
4Nelotu erubata te nkaraki ilmareita loo Lkohat. Neaku ore lelo le Lawi apa oora ile ishoi e Aron olapolosani neng'amu te oshoto e nkukuo too loshon le Yuda, o Simeon, o Benchamen, nkanas tomon o okuni.
5Ore lelo kulikae loo Lkohat neng'amu te oshoto e nkukuo too lmareita lo losho le Efraim o to losho le Dan o to lpisiai lo losho le Manase nkanas tomon.
6Neng'amu ile Gershon te oshoto e nkukuo too lmareita to losho le Isaakar, o to losho le Asheri, o to losho le Naftali, o to lpisiai lo losho le Manase nkanas tomon o okuni.
7Ore ile Merari te risioroto oolmareita lenye neng'amu to losho le Ruben, o to losho le Gad o to losho le Sebulon, nkanas tomon o are.
8Kuna anas apa o neeirritishoreki eishoo iltung'ana le Israel te oshoto enkukuo ile Lawi, anaa apa enaitanapishe Olaitoriani aimunye Musa.
9Ore ti alo olosho le Yuda o losho le Simeon neishooyo ninche kuna anas naaipoto too nkarn, 10apa naataa ine lelo le ishoi e Aron, obo loo lmareita loo le Kohat apa loo le Lawi; amu ninche etadoikio enkukuo asioki. 11Neisho ninche Kiriat-arba (aa Arba taa menye le Anak) aa Hebron taa ina, ti atua ina kop oo ldoinyo e Yuda, te nebo nene wuejitin neeirritishoreki neemanita. 12Kake ore nkurman e nkanasa o nkang'itie enyena kutiti neishori Kaleb olayioni le Yefune metaa nkunenyena.
13Ore te lelo le ishoi e Aron ilo apolosani neishori Hebron, ina anasa nasaru olotasesekuanishe, te nebo iwuejitin enyena neeirritishoreki, 14Yatir te nebo iwuejitin enyena neeirritishoreki, Eshtemoa te nebo iwuejitin enyena neeirritishoreki, 15Holon te nebo iwuejitin enyena neeirritishoreki, Debir te nebo iwuejitin enyena neeirritishoreki, 16Ain te nebo iwuejitin enyena neeirritishoreki, Yuta te nebo iwuejitin enyena neeirritishoreki, Bet-shemesh te nebo iwuejitin enyena neeirritishoreki - nkanas naaudo naaing'uaa kulo oshon pokira oare; 17nepuku sii to losho le Benchamen Gibeon te nebo iwuejitin enyena neeirritishoreki, Geba te nebo iwuejitin enyena neeirritishoreki, 18Anatot te nebo iwuejitin enyena neeirritishoreki, o Almon te nebo iwuejitin enyena neeirritishoreki - nkanas naaudo. 19Ore apa nkanas e lelo le ishoi e Aron naa nkanas tomon o okuni te nebo iwuejitin enye neeirritishoreki.
20Ore lelo kulikae loo Lkohat oora iloo lmareita loo Lkohat loo Lawi, ore apa nkanas naatoorikiaki ninche naa olosho le Efraim eing'uaa. 21Ninche apa eishooki Shekem, ina anasa nasaru olotasesekuanishe, te nebo iwuejitin enyena neeirritishoreki te ina kop oo ldoinyo e Efraim, Geser te nebo iwuejitin enyena neeirritishoreki, 22Kibsa-im te nebo iwuejitin enyena neeirritishoreki, Bet-horon te nebo iwuejitin enyena neeirritishoreki - nkanas ong'uan; 23ore inaaing'uaa olosho le Dan naa El-teke te nebo iwuejitin enyena neeirritishoreki, Gibeton te nebo iwuejitin enyena neeirritishoreki, 24Aijalon te nebo iwuejitin enyena neeirritishoreki - nkanas ong'uan; 25ore inaaing'uaa olpisiai lo losho le Manase, naa Taanak te nebo iwuejitin enyena neeirritishoreki o Gat-rimon te nebo iwuejitin enyena neeirritishoreki - nkanas are. 26Ore apa nkanas e lelo kulikae tung'ana loo Lkohat naa tomon pooki te nebo iwuejitin enye neeirritishoreki.
27Ore te lelo le Gershon, lo olmarei obo loo lmareita le Lawi, neishori olpisiai le nkop e Manase, Golan te Bashan te nebo iwuejitin enyena neeirritishoreki - nkanas are; 28ore to losho le Isaakar neishori Kishion te nebo iwuejitin enyena neeirritishoreki, Daberat te nebo iwuejitin enyena neeirritishoreki, 29Yarmut te nebo iwuejitin enyena neeirritishoreki, En-ganim te nebo iwuejitin enyena neeirritishoreki - nkanas ong'uan; 30naa ore to losho le Asheri, neishori Mishal te nebo iwuejitin enyena neeirritishoreki, Abdon te nebo iwuejitin enyena neeirritishoreki, 31Helkat te nebo iwuejitin enyena neeirritishoreki, o Rehob te nebo iwuejitin enyena neeirritishoreki - nkanas ong'uan; 32naa ore to losho le Naftali, neishori Kedesh te Galilaya te nebo iwuejitin enyena neeirritishoreki, ina anasa e sarunoto te ilo otasesekuanishe, Hamot-dor te nebo iwuejitin enyena neeirritishoreki, o Kartan te nebo iwuejitin enyena neeirritishoreki - nkanas uni. 33Ore apa nkanas oo lmareita loo le Gershon naa tomon o okuni pooki te nebo iwuejitin enye neeirritishoreki.
34Ore lelo kulikae loo Lawi, lelo mareita loo Lmerari neishori ninche to losho le Sebulon, Yokne-am te nebo iwuejitin enyena neeirritishoreki, Karta te nebo iwuejitin enyena neeirritishoreki, 35Dimna te nebo iwuejitin enyena neeirritishoreki, Nahalal te nebo iwuejitin enyena neeirritishoreki - nkanas ong'uan; 36ore to losho le Ruben neishori Beser te nebo iwuejitin enyena neeirritishoreki, Yahas te nebo iwuejitin enyena neeirritishoreki, 37Kedemot te nebo iwuejitin enyena neeirritishoreki, o Mefaat te nebo iwuejitin enyena neeirritishoreki - nkanas ong'uan; 38ore to losho le Gad, neishori Ramot te Gilead te nebo iwuejitin enyena neeirritishoreki, ina anasa e sarunoto te ilo otasesekuanishe, Mahanaim te nebo iwuejitin enyena neeirritishoreki, 39Heshbon te nebo iwuejitin enyena neeirritishoreki, Yasar te nebo iwuejitin enyena neeirritishoreki - nkanas ong'uan te umata. 40Ore ti alo nkanas oo lmareita loo Lmerari, aa taa lelo ootelekutua too lmareita le Lawi, nena apa naatoorikiaki ninche, naa nkanas tomon o are pooki.
41Ore apa nkanas oo le Lawi ti atua ina kop oo ltung'ana le Israel naa nkanas artam o isiet pooki te nebo iwuejitin enye neeirritishoreki. 42Ore kuna anas neeta ake pooki anasa ewueji enye neirritishoreki namanita ninye; neijia apa etiu te kuna anas pooki.
Ewaita Israel enkop aaitaa enenye
43Neaku eishoo Olaitoriani Israel ina kop pooki apa nainosie ninye olmumai nchere keisho loo menye; ore ake eibung ina kop, nemany ninche ine. 44Neisho ninche Olaitoriani enkiyeng'iyeng te pooki shoto anaa apa enainosa ninye olmumai too loo menye; meetae hoo ninye obo loo lmang'ati lenye oidima aitasheikinore ninche, amu eishooyie apa Olaitoriani ilmang'ati lenye pooki apik atua nkaik enye. 45Meetae hoo enkisiligata nabo e nena kisiligat apa sidain naaisiligie Olaitoriani enkaji e Israel neitu ebaya; etabaitie pooki.