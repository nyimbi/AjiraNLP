Enkomono te nkaraki emitunoto
1Toning'o oltoilo lai,
le nkilepilep ai, iyie Enkai,
tagolie enkishui ai te mbatisho e ilo mang'atinta,
2isudoyioki nanu ntung'uayioki ilnukat le ilo torrono,
ntung'uayioki mpuot oo laasak loo ntorrok,
3lelo ooitotiu ilng'ejepa lenye anaa lalema,
lelo ooing'oru irorei oopi anaa mbaa,
4neng'or etii atua ilnukat ilo asipani,
neng'or ninye aaluam metii enkuretisho.
5Neibung ninche aakurraki nena kitobirat enye torrok,
neimaki ninche pee eirragie irresheta loo nkisudorot,
edamu aajo, “Aing'ae oidim atoduaa iyiook?
6Kaing'ae oidim aing'oru nkitarruorot ang?
Kitadamutua iyiook nikintobir olnukata te ng'eno.”
Amu ore endamunoto e atua o ltau le tung'ani naa kegut!
7Kake keng'or Enkai ninche te mbae enye,
nepiki ninche ilbaa nabo kata.
8Ore enkaraki nkirorot enye,
kelo ninye aidaikie ninche;
ore pooki oodol ninche neipirripir ilukuny enye.
9Netum taa iltung'ana pooki aatureita;
nelimu ninche ina nataasa Enkai,
nedamu ina nataasa ninye.
10Nchoo ilo asipani eng'ida ti atua Olaitoriani,
nisaru ninye!
Nchoo lelo pooki sidain iltauja menoto enchipai sapuk.