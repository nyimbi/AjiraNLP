Enkai o laiguanani
1Olaitoriani oitoreisho; eishope ninye te nkitoo;
eishope Olaitoriani,
neterretene ninye aishop engolon.
Ee, eitasheyieki enkop, nemeigusugusieki ae kata;
2eitasheyieki olorika lino le nkitoo apa moitie;
itii iyie ebaiki apa ntarasi.
3Etudumutua inaaiposha iltoiloishi lenye, iyie Olaitoriani
nedumu ninche oltoilo lenye o enkikurrukur.
4Magilani ninye alang indarat oo nkariak kumok,
kitok alang ilopir le naiposha,
Ore Olaitoriani otii shumata naa magilani.
5Esipa nkitanapat inono eishiaakino esinyatisho enkaji ino
iyie Olaitoriani, ntarasi.