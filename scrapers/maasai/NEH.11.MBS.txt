Iltung'ana apa oomanya Yerusalem
1Ore apa ilarikok loo ltung'ana netoni te Yerusalem; ore ilkulikae tung'ana, neosh enkukuo, pee eyau oltung'ani obo te tomon meeu amany Yerusalem ina anasa sinyati, nebik lelo ooudo te kulie ang'itie. 2Nemayian apa iltung'ana lelo pooki ootonyorraitie aatoni te Yerusalem.
3 Kulo apa ilkituaak loo lkerenketi ootamanya Yerusalem; kake ore too nkang'itie e Yuda, etii ake pooki ng'ae enkang enye neton tiatua imasaa enyena: ile Israel, o lapolosak, o Lawi, o laisiaayiak le nkaji e Nkai, o le ishoi o laisiaayiak le Solomon.
4Netii apa Yerusalem embata oo layiok le Yuda o layiok le Benchamen. Ore too layiok le Yuda naa Ataia olayioni le Usia, olayioni le Sekaria, olayioni le Amaria, olayioni le Shefatia, olayioni le Mahalalel, loo layiok le Peres: 5o Maaseia olayioni le Baruk olayioni le Kolhose olayioni le Hasaia, olayioni le Aidaya, olayioni le Yairib, olayioni le Sakaria, olayioni le Shilonit. 6Ore ilayiok pooki le Peres apa oomanya Yerusalem naa iip ong'uan o ntomoni ile o isiet, iltung'ana yiolot oopi.
7Naa kulo ilayiok le Benchamen: Salu olayioni le Meshulam, olayioni le Yoed, olayioni le Pedaia, olayioni le Kolaia, olayioni le Maaseia, olayioni le Itiel, olayioni le Yeshai. 8Nesujaki ninye Gebai, o Saalai, iltung'ana iip naaudo o tikitam o isiet. 9Yoel olayioni le Sikri apa olaitasheikinoni lenye, naa Yuda olayioni le Hasenua oliare te nkitoria ena anasa.
10Ore too lapolosak naa: Yedaia olayioni le Yairib, o Yakin, 11o Seraia olayioni le Hilkia, olayioni le Meshulam, olayioni le Sadok, olayioni le Merairiot, olayioni le Ahitab, olaitasheikinoni le nkaji e Nkai, 12ore ilalashera lenye oaas esiaai eina aji naa, iip isiet o tikitam o are; ore Adai olayioni le Yeroham, olayioni le Pelalia, olayioni le Amsi, olayioni le Sekaria, olayioni le Pashur, olayioni le Malkija, 13o lalashera lenyena, nena lukuny oo nkajijik oo loo menye naa iip are o artam o are; o Amashai, olayioni le Asarel, olayioni le Asai, olayioni le Meshilemot, olayioni le Imer, 14o lalashera lenye, lelo tung'ana magil yiolot, iip o tikitam o isiet; ore olaitasheikinoni lenye naa Sibdiel olayioni le Hagedolin. 15Ore too Lawi: naa Shemaia olayioni le Hashub, olayioni le Asrikam, olayioni le Hashabia, olayioni le Buni; 16o Shabetai o Yasabad, loo lkituaak loo lawi laa ninche apa ooitasheiki esiaai e oriong e nkaji e Nkai; 17o Matania olayioni le Mika olayioni le Sabdi, olayioni le Asaf, laa ninye oiterua enkishoroto e nashe te nkomono, o Bakukia laa ninye oliare too lalashera lenyena; o Abda olayioni le Shamaua, olayioni le Falal, olayioni le Yedutum. 18Ore Ilawi pooki teina anasa sinyati naa iip are o ntomoni isiet o ong'uan.
19Ore ilarripok le kishomi naa: Akub, o Talmon o lalashera lenye, laa ninche apa oorrip nchomito, naa iip nabo o ntomoni napishana o are. 20Ore ilkulikae Siraeli, o lapolosak o Lawi netii nkang'itie e Yuda, etii ake oltung'ani enjung'ore enye. 21Kake ore ilaisiaayiak le Nkaji e Nkai nemanya Ofel; naa Siha, o Gispa apa ooitasheiki ilaisiaayiak le nkaji e Nkai.
22Ore apa olaitasheikinoni loo Lawi te Yerusalem naa Usi olayioni le Bani, Olayioni le Hashabia, olayioni le Matania, olayioni le Mika loo layiok le Asaf, lelo aranyak, ooitasheiki esiaai e nkaji e Nkai. 23Amu etii apa enkitanapata naing'uaa olaiguanani naipirta ninche, o enkitobirata oo laranyak anaa enaiyieuni te pooki olong. 24Naa Petahia olayioni le Meshesabel, loo layiok le Sera olayioni le Yuda, ninye apa olaretoni lo laiguanani too mbaa pooki naaipirta iltung'ana.
Iltung'ana ootii kulie ang'itie o nkanas
25Ore tialo nkang'itie, etamanya apa embata oo ltung'ana le Yuda Kiriat-arba, o nkang'itie enyena, o Dibon o nkang'itie enyena o Yekabseel o nkang'itie enyena, o 26Yeshua, o Molada, o Betber Betpeler, o 27Harshulal, o Beer-sheba o nkang'itie enyena, 28o Siklag, o Mekona, o nkang'itie enyena, 29o Enrimon o Sora o Yemut, 30o Sanoa, o Adulam nkang'itie enyena, o Lakish o nkong'at enyena, a Aseka o nkong'at enyena. Neaku etipika apa ninche ilng'oborri ebaiki Beer-sheba o metabaiki oerata le Hinom. 31Ore sii ninche iltung'ana le Benchamen nemany ebaiki Geba neito idia alo, te mbata e Mikmash, o Aija, o Betel o nkang'itie enyena, 32o Anotot, o Noab, o Anania, o 33Hasor, o Rama, o Gitaim, 34o Hadid, o Seboim, o Nebalot, 35o Lod, o Ono, ilo erata loo laguatak. 36Ore ilkulikae turrurri loo Lawi te Yuda neshulare Benchamen.