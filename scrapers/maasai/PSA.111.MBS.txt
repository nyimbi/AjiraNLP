Enkisisa o Laitoriani
1Meisisi Olaitoriani.
Kaisho nanu Olaitoriani enashe to ltau lai pooki,
ti atua eumata oo supati,
ti atua olturrur.
2Eikituaak isiaaitin o Laitoriani,
neiteng'ena pooki ooshipakino.
3Ebore enkanyit o enkitoo isiaaitin enyena,
nebikoo esupatisho enye ntarasi.
4Eishoo ninye metadamuni isiaaitin enyena;
aipirisioni Olaitoriani neeta olng'ur.
5Neisho ninye endaa lelo ooure ninye;
merikino ae kata ninye osotua lenye.
6Eitoduaa ninye iltung'ana lenyena isiaaitin enyena,
aisho ninche enjung'ore oo nkuapi.
7Ore esiaai oo nkaik enyena naa isipat o supati;
ore nkiguanat enyena naa keirukoyu,
8eitasheyieki ntarasi o ntarasi,
pee easi te sipata o te supatisho.
9Eirriwaka ninye enjeunoto iltung'ana lenyena;
neitanapisho ninye to sotua lenye ntarasi.
Eisinyati neitureisho enkarna enye!
10 Ore euriata o Laitoriani enkiterunoto e ng'eno nagut;
eeta eyiolounoto lelo pooki oasishore.
Ebikoo enkisisa enye ntarasi!