Enkikoo to laiguanani
1Irorei kulo le Lemuel olaiguanani le Masa, ooiteng'ena ng'otonye ninye:
2Ira iyie enkerai ai enkerai e ng'uset ai, ewalet enkomono ai, ainyoo enkerai ai?
3Mincho engolon ino, inkituaak, o nkoitoi inono nena naainyal ilaiguanak.
4Imme enoo laiguanak, iyie Lemuel, imme enoo laiguanak eokoto enaisho, arashu too laitoriak pee eyieu enaisho napi.
5Meokisho ake nerikino ninche nkitanapat, nemeitoki aasuj esipata e lelo oinyalaki. 6Inchoo enaisho napi ilo oye, o lelo ootii emion sapuk atua iltauja. 7Inchoo ninche metooko pee erikino osina lenye, nemeitoki aadamu osina lenye.
8Inchoo enkutuk ino eiro te rishata e lelo lemeyiolo aairoro, niro esipata e lelo pooki ootung'uayioki oopeny. 9Inchoo enkutuk ino eiguana anaa olarishani osipa, torripo isipat e lelo aisinak o lelo oomena.
Enkitok nadupa
10Aing'ae oidim anoto enkitok nadupa naishiaakino enkanyit? Amu eeta ninye tipat oleng alang isoito oogol enkinyang'a.
11Keisilig oltau lo lpayian lenye ninye, nemelau aekata ninye dupoto.
12Keitaas ninye olpayian lenye isupati neme entorrono, too nkolong'i pooki e nkishui enye.
13Neing'oru ninye aitobiru inkilani too lpapit loo ntare tenebo o enkatani neasisho too nkaik to ltau le nyorrata.
14Etiu ninye anaa melin o lamirani, eyau ninye endaa enye te nelakua.
15Einyototo ninye eton aa kewarie, neitobiraki enkaji enye pooki endaa nanya, neing'uraki inkaisiaayiak enyena esiaai naas.
16Eing'oru ninye enkurma neinyang'u; ore too lng'anayio loo nkaik enyena neun enkurma oo sabibu.
17Erreten ninye empolos enye te ngolon, neitagol nkaik enyena.
18Edol ajo ore pooki toki naitobiru amir neeta dupoto; nemeye oltaa lenye kewarie.
19Epik inkaik enyena ina toki naitobiru o lpiyayoi, neibung too nkaik enyena ina garri naripunyeki inkilani.
20Eitorioki ilaisinak nkaik enyena enyena, neitoti too nkaik enyena ilaisinak.
21Meure ninye enkata enkirobi tenebau amu ore enkaji enye pooki, neeta nkilani naairowua.
22Eitobiraki enkaji enye ilkarash le rruat; ore inkilani enyena naa ine kitani napuiyiapuy pilei.
23Eyioloi olpayian lenye too nkishomin neyioloi te neton tiatua lelo payiani le ina kop.
24Eitobir ninye nkilani naapuyiapuy e kitani nemir ninche; eisho ilamirak inkimeitani meinyang'u.
25Ore inkilani enyena naa engolon o enkanyit, nekueni too nkolong'i naapuonu e dukuya.
26Ebol ninye enkutuk enye te ng'eno, ore enkiteng'enata o esupatisho netii olng'ejep lenye.
27Eing'or ninye aramat imbaa pooki o lmarei lenye, nemenya ninye endaa neitu eisiayu.
28Einyototo inkera enyena neipot ninye aajo enamaiyiana; neija sii ejo olpayian lenye, eisis ninye ejo:
29“Etaasa inkituaak kumok imbaa sidain oleng: kake ore iyie ilang ninche pooki.”
30Ore enkaja naa kelejisho, ore enkishiaa naa enepesho, kake ore enkitok naure Olaitoriani naa ninye natum enkisisa.
31Inchoo ninye olng'anayioi loo nkaik enyena, nincho esiaai enye eisis ninye te nena shomito.