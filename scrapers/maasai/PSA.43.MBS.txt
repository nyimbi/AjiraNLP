Enkomono o ltung'ani otii eyararoto
1Mbalie na Ai nchere maata entorroni nikimitu nanu.
tokorduaki nanu too lalejak o te lelo lemeitoriori!
2Amu ira iyie Enkai naa ninye nanu asaru;
Kainyoo iyie pee kinturrayie nanu?
Kainyoo nanu pee alo aishirita,
te nkaraki enkitorogonyata o lmang'atinta lai?
3Oi irriu ewang'an ino o esipata ino;
nchoo ninche maatorikoi nanu,
nchoo ninche maatoriku nanu ilo doinyo lino sinyati o emanyisho ino!
4Pee atum nanu ashomo olperere lo lasar le Nkai,
alo enetii Enkai naa ninye eng'ida ai nadooyo;
naa kaalo nanu arrep iyie te nkinanta na Ai,
Enkai ai.
5Kainyoo iyie pee itapalari lo tau lai,
naa kainyoo iyie pee itanyamala ti atua nanu?
Isiliga Enkai, amu kaitoki ake aisis ninye,
eretoto ai naa Enkai ai.