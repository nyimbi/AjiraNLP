ENAITURUK
Ore oloiboni le Nkai oji ESEKIEL netii apa ninye tenebo iyarunot te Babilon terishata eton eitu ebatata Yerusalem o erishata natabatate to lari le 586 B.C. Ore olkilikuai lenye neitoriokino lelo yarunot ootii Babilon o ltung'ana ootii Yerusalem. Ore embuku e Esekiel neeta iorot ong'uan sapuki. (1) Nkikoot naikooki iltung'ana tenkaraki enkiguana Enkai nalotu shumata ninche, o enkidaaroto nalotu adoiki Yerusalem. (2) Ilkiliku ooing'uaa Olaitoriani ooipirta enkiguana enye te nkaraki iloreren kumok ooironya neitapong'oo iltung'ana lenyena. (3) Enkilejilej e Israel ina kata eidipaki aaidaikie Yerusalem o enkisiligata enkishui ng'ejuk nasuju. (4) Enduaata e Esekiel naipirta enchukunoto enkitashoto o nkaji Enkai to losho le Israel.
Ore apa Esekiel naa oltung'ani ogut oleng enkirukoto. Ore induaat enyena kumok e atua oltau neetuo enetii too nduaat naapaashipaasha naa ore ilkiliku lenyena kumok neibalieki too nkitanyaanyukot o yasat. Eibalie Esekiel oleng enkibelekenyata e atua oltau o enkishui. Neibalie sii esiai e pooki tung'ani tenkaraki ing'ok enyena. Eibalie sii osiligi lenye tenkaraki enkishui naitang'ejuki enkishui o losho. Ore aa olapolosani, naa oloiboni sii le Nkai, eeta apa enyorrata kitok tenkaraki enkaji e Nkai o eyieunoto e sinyatisho.
Iorot oo Matuan
Enkipototo e Esekiel 1.1–3.27
Ilkiliku le mbatatata te Yerusalem 4.1–24.27
Enkiguana e Nkai too loreren 25.1–32.32
Enkai enkisiligata too ltung'ana lenyena 33.1–37.28
Enkidetidet nagilunore Gog 38.1–39.29
Enduaata naipirta enkaji Enkai nayooki alotu enkop 40.1–48.35