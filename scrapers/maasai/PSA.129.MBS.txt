Enkomono te nkaraki ilmang'ati loo Siraeli
1“Aaisilisilo ninche nkatitin kumok ebaiki kitisho ai,”
nchoo Israel ejo -
2“Aaisilisilo ninche nkatitin kumok ebaiki kitisho ai,
kake eitu aaisulu ninche.
3Ore ilaturok netuturo ninche enkoriong ai,
neitoodor ninche ilbaat lenye.”
4Ore Olaitoriani naa olasipani;
etudung'o ninye nkeenta e ilo arruoni.
5Ore lelo pooki ooiba Sion,
nchoo meitukurruni nerrinyi siadi!
6Metotiuo ninye anaa olkujita otii shumata e nkaji,
ilo otoyu eton eitu ebulu,
7ilo lemeiput enkaina o ladung'oni,
lemeaku erridata te ilo oenisho.
8Ore lelo oogiroo nemejo ninche,
“Meeu emayianata o Laitoriani shumata iyie!
Kimayian intae te nkarna o Laitoriani!”