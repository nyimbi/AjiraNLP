Olaitoriani kitok te pooki
1Entoosh nkaik, te ng'ida lo oreren pooki!
Esisa Enkai too mbuakunot oo sinkolioitin.
2Amu ore Olaitoriani, ilo Otii Shumata
Aisul, naa keitureisho,
ninye olaiguanani kitok te nkop pooki.
3Ninye oyau iloshon apik abori iyiook,
nepik iloreren abori nkejek ang.
4Ninye otegelaka iyiook enjung'ore ang,
ina kishiaa e Yakobo otonyorra ninye.
5Eilepa Enkai shumata te mbuakunoto,
etii Olaitoriani te mbuakunoto e ntarumpeta.
6Entaranyaki Enkai enkisisa,
entarany enkisisa!
Entaranyaki Olaiguanani lang
entarany enkisisa!
7Amu Enkai olaiguanani le nkop pooki;
entarany enkisisa to lkerempe!
8Enkai naitoreisho loo loreren;
etonita Enkai to lorika lenye le nkitoo sinyati.
9Eiturrurrote ilkituaak loo loreren
anaa iltung'ana le Nkai e Abraham.
Amu ine Nkai ilong'oi pooki e nkop;
neishori ninye enkitoo sapuk!