Elototo ebaiki Misiri o metabaiki Moab
1Kulo apa ilkirragarien loo ltung'ana le Israel, ina kata apa pee eipung aapuo aaing'uaa enkop e Misiri, too lororani lenye erikito Musa o Aron. 2Neiger Musa nkiterunot e lototo enye, anaa ilkirragarien pooki wueji ake ninye, anaa enaitanapa Olaitoriani; naa kulo apa ilkirragarien lenye te risioroto oo wuejitin neetang'asa aaimaa. 3Etudumunye ninche te Ramases to lapa le dukuya, te nkolong e tomon o imiet o lapa; te ina olong nasuju pasaka, neipung iltung'ana le Israel aapuo eishuro te dukuya ile Misiri pooki, 4ina kata enukaa ile Misiri ilkikaunot lenye pooki ootara Olaitoriani ti atua ninche; ore nkaitin enye nedung'oki Olaitoriani enkiguana.
5Neaku etudumunye apa iltung'ana le Israel te Ramases, nepuo aaun ilng'oborri te Sukot. 6Neitoki ninche aadumunye te Sukot nepuo aaun ilng'oborri te Efam, natii embata e ong'ota. 7Neitoki aadumunye te Etam neibelekenya aarrinyo Pi-ha-hirot, aa ninye natii enkalo oloo saen le Baal-sefon; nepuo ninche aaun ilng'oborri te netaaniki Migdol. 8Neitoki ninche aadumunye te neipirare Hahirot neim empolos e naiposha nepuo olpurkel, nepuo elototo oo nkolong'i uni tiongata e Etam, neun ilng'oborri te Mara. 9Neitoki ninche aadumunye te Mara nepuonu Elim; ore apa te Elim netii nchorroi tomon o are oo nkariak o ltuka ntomoni naapishana, neun ninche ilng'oborri te ine. 10Neitoki aadumunye te Elim noun ilng'oborri te mbata Enaiposha Nanyokie. 11Neitoki ninche aadumunye te mbata Enaiposha Nanyokie neun ilng'oborri tiongata e Sin. 12Neitoki aadumunye tiongata e Sin neun ilng'oborri te Dofka. 13Nedumunye ninche te Dofka nepuo aaun ilng'oborri te Alush. 14Neitoki ninche aadumunye te Alush nepuo aaun ilng'oborri te Refidim, te ine apa nemetii enkare naok iltung'ana. 15Neitoki ninche aadumunye te Refidim nepuo aaun ilng'oborri tiong'ata e Sinai. 16Neitoki ninche aadumunye tiongata e Sinai, nepuo aaun ilng'oborri te Kibrot-hatafa. 17Neitoki ninche aadumunye te Kibrot-hatafa nepuo aaun ilng'oborri te Heserot. 18Neitoki ninche aadumunye te Heserot, nepuo aaun ilng'oborri te Ritma. 19Neitoki ninche aadumunye te Ritma nepuo aaun ilng'oborri te Rimon-peres. 20Neitoki ninche aadumunye te Rimon-peres, nepuo aaun ilng'oborri te Libna. 21Neitoki ninche aadumunye te Libna nepuo aaun ilng'oborri te Risa. 22Neitoki ninche aadumunye te Risa nepuo aaun ilng'oborri te Kehelata. 23Neitoki ninche aadumunye te Kehelata nepuo aaun ilng'oborri to ldoinyo le Shefer. 24Neitoki ninche aadumunye to doinyo le Shefer nepuo aaun ilng'oborri te Harada. 25Neitoki ninche aadumunye te Harada nepuo aaun ilng'oborri te Makelot. 26Neitoki ninche aadumunye te Makelot nepuo aaun ilng'oborri te Tahat. 27Neitoki ninche aadumunye te Tahat nepuo aaun ilng'oborri te Tera. 28Neitoki ninche aadumunye te Tera nepuo aaun ilng'oborri te Mitka. 29Neitoki ninche aadumunye te Mitka nepuo aaun ilng'oborri te Hashmona 30Neitoki ninche aadumunye te Hashmona nepuo aaun ilng'oborri te Moserot. 31Neitoki ninche aadumunye te Moserot, nepuo aaun ilng'oborri te Bene-yakan. 32Neitoki ninche aadumunye te Bene-Yakan, nepuo aaun ilng'oborri te Hor-hagidgad. 33Neitoki ninche aadumunye te Hor-hagidgad, nepuo aaun ilng'oborri te Yotbata. 34Neitoki ninche aadumunye te Yotbata, nepuo aaun ilng'oborri te Abrona. 35Neitoki ninche aadumunye te Abrona nepuo aaun ilng'oborri te Esion-geber. 36Neitoki ninche aadumunye te Esion-geber nepuo aaun ilng'oborri tiong'ata e Sin (aa taa Kadesh ina). 37Neitoki ninche aadumunye te Kadesh nepuo aaun ilng'oborri to ldoinyo le Hor, to lkirene le nkop e Edom.
38 Ore Aron ilo apolosani neilep alo enchumata o ldoinyo le Hor anaa enaitanapa Olaitoriani, nelo aye te ine, to lari li artam eidipa iltung'ana le Israel aatupuku te nkop e Misiri, te nkolong e dukuya o lapa le imiet. 39Naa oloo larin iip o tikitam o okuni apa Aron ina kata pee eye to ldoinyo le Hor.
40 Ore ilo Kanaani, olaiguanani le Arad, apa omanya Negeb te nkop e Kanaan, nening ina lotunoto oo ltung'ana le Israel.
41Neitoki ninche aadumunye to ldoinyo le Hor nepuo aaun ilng'oborri te Salmona. 42Neitoki ninche aadumunye te Salmona, nepuo aaun ilng'oborri te Punon. 43Neitoki ninche aadumunye te Punon, nepuo aaun ilng'oborri te Obot. 44Neitoki ninche aadumunye te Obot nepuo aaun ilng'oborri te Iye-abarim te nkop oo le Moab. 45Neitoki ninche aadumunye te Iyim, nepuo aaun ilng'oborri te Dibon-gad. 46Neitoki ninche aadumunye te Dibon-gad nepuo aaun ilng'oborri te Almon-diblataim. 47Neitoki ninche aadumunye te Almon-diblataim nepuo aaun ilng'oborri too ldoinyo le Abarim, te nkipirakinoto e Nebo. 48Neitoki ninche aadumunye too ldoinyo le Abarim nepuo aaun ilng'oborri too nkisiajat e Moab te mbata e Yordan eipirare Yeriko. 49Neun ninche ilng'oborri te mbata e Yordan ebaiki Bet-Yeshimot o metabaiki Abel-shitim too nkisiajat e Moab.
Nkiteng'enat eton eitu elang'i olkeju le Yordan
50Nejoki Olaitoriani Musa te nena kisiajat e Moab te mbata e Yordan eipirare Yeriko, 51“Tiaki iltung'ana le Israel, Ti nilang'ilang'a Yordan aapuo enkop e Kanaan, 52nipuopuo naa aaraa lelo pooki oomanya ina kop aaiwuang'ie te dukuya intae nindaikiekie nena kitanyaanyukot enye oo soito, nindaikiekie nena kitanyaanyukot enye naaipurjuno, nigiligili nene wuejitin neeika naaitainyeki lasarri pooki; 53niyaya ina kop aaitaa eninyi nimanyimanya, amu aishoo nanu intae ina kop pee iyaya. 54 Ijung'ujung'u intae ina kop te oshoto e nkukuo te risioroto oo lmareita linyi; ore olosho kitok neishori enjung'ore kitok, ore olosho oti neishori enjung'ore kiti; anaa ake enadoiki enkukuo oltung'ani, neaku ina enenye; nijung'ujung'u te risioroto oo loshon loo loo papaai linyi. 55Kake ti nimiaraa lelo oomaaya ina kop aaiwang'ie te dukuya intae ore lelo lilekuku netiu anaa iltidii too nkonyek inyi o lkiku too matuan inyi, naa kepuo ninche aaitanyamal intae te ina kop nipuopuo aamany. 56Naa kalo nanu aitaas intae ina duoo natadamua pee aitaas ninche.”