Enkomono te nkaraki olng'ur
1Iyie nanu araposhoki nkonyek aainei,
iyie olotonita to lorika le nkitoo te keper!
2Ng'ura, ore anaa enaing'or nkonyek oo sinkan olkitok lenye,
anaa enaing'or nkonyek enkaisiaayiani
enkaina e eina naitore ninye,
neijia etiu nkonyek ang eing'or Olaitoriani Enkai ang,
o metaba anaa neing'urrie ninye iyiook.
3Ing'urrie iyiook, Olaitoriani,
ing'urrie iyiook,
amu kinoto iyiook nkisilisilot naalus.
4Te nkata naado eeta iltauja lang isukenyat e lelo ooisikarra,
isukenyat e lelo oowuasa.