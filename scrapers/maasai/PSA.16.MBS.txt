Enkomono e nkitieunoto
1Tagolieki nanu Olaitoriani,
amu iyie nanu asaru.
2Atiaaka nanu Olaitoriani, “Ira iyie Olaitoriani lai;
ore pooki toki sidai naata naa iyie eing'uaa.”
3Ore ti alo lelo sinyat ootii enkop,
naa ile tipat ninche,
laa ninche nanu ashipakino.
4Ore lelo oogelu ae kitanyaanyukoto oo nkaitin neponaa isinaitin lenye;
ore lelo asarri lenye lo sarge nemaibukoo nanu,
nemaipot nkarn e nena kitanyaanyukoto te nkutuk ai.
5Olaitoriani ninye erubata ai nageluno naa enkikompe ai,
mbung'ita iyie enkishui ai.
6Kebaa enking'asia oo nkishorot inono te nanu,
kebaa esidano enye!
7Kaisis nanu Olaitoriani laa ninye laaikok,
ore sii te nkewarie naaiteng'en oltau lai.
8 Kapik nanu anaake Olaitoriani dukuya ai;
amu etii ninye enkaina ai e tatene,
maaigusugusieki nanu.
9Ore enkaraki ina keng'ida oltau lai,
neshipa enkishui ai;
neton sii osesen lai te seriani.
10 Amu eitu iyie kipalaa mashomo atua enemeneng'a,
neitu ncho ilo oure Enkai edoiki engumoto.
11Kintodol iyie nanu enkoitoi e nkishui;
ore enitii iyie, netii eng'ida nabore,
ore enkaina ino e tatene netii ntokitin sidain ntarasi o ntarasi.