Enaibon naipirta Amon
1 Nelotu ororei lo Laitoriani enatii aajoki, 2“Enkerai e tung'ani, intorrioki enkomom ino enkalo oo Lamoni, imbonisho tigilunore ninche. 3Tiaaki Ilamoni: Entoning ororei lo Laitoriani Enkai: Ore amu itejo ‘Aha!’ te nkaraki ewueji ai sinyati ina kata peyie eisarkionieki ninye, o te nkaraki ina kop e Israel ina kata peyie eitaa ninye mitil, o te nkaraki ina aji e Yuda ina kata peyie elo eyararoto; 4neaku kaaitarasaa iyie aitarasaki iltung'ana le nkalo o loosaen peyie iaku entoki enye, naa keitasheyie ninche ilng'oborri lenye tiatua intae neitobiru imanyat enye tiatua intae; naa kenya ninche ilng'anayio linyi, neok ninche kule inyi. 5Ekaitaa Raba olokeri loo ntamesin ore nkanas oo Lamori emuatata oo ntare. Niyiolouu taa aajo ara nanu Olaitoriani. 6Amu inji ejo Olaitoriani Enkai: ore amu itoosho inkaik inyi nioshieshie inkejek inyi enkop nishipapa te nkaraki intorrok pooki naatii atua intae te nkaraki enkop e Israel, 7metaa, eng'ura, aitorioyie nanu enkaina ai aagilunore iyie naa kaaitarasaa iyie anaa iyarunot aitarasaki iloreren; naa kaadung'oo iyie aaitung'uaa loreren; naaisho iyie indaai too nkuapi; ekaaidaikie iyie. Pee itum iyie atayiolo ajo ara nanu Olaitoriani Enkai.
Enaibon naipirta Moab
8 “Inji ejo Olaitoriani Enkai: Ore amu etejo Yuda, ing'ura ajo ore ina aji e Moab netiu anaa ilkulikae oreren pooki, 9neaku kaboloo inkanas oo lpolosien le Moab eiteru too nkanas naatii ilpolosien lenyena, o ina kop e Beteshimot o Baalmeon o Kiriatai. 10Ekaishooyo ninye tenebo ile Amoni o metabaiki iltung'ana le nkalo o loo saen metaa enjung'ore, metaa meitokini aekata aadamu too loreren. 11Naa kadung'oki Moab enkiguana; ina peyie etum aatayiolo nchere ara nanu Olaitoriani.
enaibon naipirta Edom
12 “Inji ejo Olaitoriani Enkai: Ore amu etaasa Edom entorrono aarare enkaji e Yuda, naaitagoro ninye aitalaku elap te ninche. 13Metaa nji ejo Olaitoriani Enkai, ekaitorioo enkaina ai aarare Edom, nadung'oo tiatua ninye tung'ani o eng'ues; naa kaitaa ninye mitil; eiteru te Teman o metabaiki Dedan naa kebatata ninche to lalem. 14Naa kapik elap ai shumata Edom te nkaina oo ltung'ana laainei Isiraeli; naa keas ninche te Edom anaa enatiu engoro ai anaa enatiu engoro ai napi; naa keyiolou ninche elap ai, ejo Olaitoriani Enkai.
Enaibon naipirta Filistia
15 “Inji ejo Olaitoriani Enkai: ore amu eitalakutua Ilfilisti elap neya ina to lwuasa lo ltau pee eidaikie teilo omang'ati lemeish; 16neaku inji ejo Olaitoriani Enkai: Ing'ura ajo kaitorioo enkaina ai agilunore Ilfilisti, naa kadung'oo ile Kereti, namut iloomanaa le naiposha. 17Ekairriu elap sapuk shumata ninche tengoro sapuk e nkitamioto. Ina pee eyiolou ninche aajo ara nanu Olaitoriani, ina kata naiteleiki elap ai shumata ninche.”