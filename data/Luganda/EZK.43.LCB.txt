Ekitiibwa kya Mukama kikomawo mu Yeekaalu
1 Awo omusajja n�antwala ku mulyango ogwolekera Obuvanjuba, 2ne ndaba ekitiibwa kya Katonda wa Isirayiri nga kiva Ebuvanjuba, n�eddoboozi lye lyali ng�okuwuuma okw�amazzi amangi, n�ensi n�emasamasa olw�ekitiibwa kye. 3Okwolesebwa kwe nalaba kwali nga kuli kwe nalaba bwe najja okuzikiriza ekibuga, era ng�okwolesebwa kwe nalaba ku lubalama lw�omugga Kebali; ne nvuunama. 4Awo ekitiibwa kya Mukama ne kiyingira mu yeekaalu nga kiyita mu luggi olwolekera Obuvanjuba, 5Omwoyo n�ansitula, n�andeeta mu luggya olw�omunda, n�ekitiibwa kya Mukama ne kijjula yeekaalu.
6 Awo omusajja ng�ayimiridde okunninaana, ne mpulira omuntu ayogera nange ng�asinziira munda mu yeekaalu; 7n�aŋŋamba nti, “Omwana w�omuntu, kino kye kifo eky�entebe ey�obwakabaka bwange, era ekifo eky�ebigere byange mwe nnaabeeranga wakati mu bantu ba Isirayiri emirembe gyonna. Ennyumba ya Isirayiri tebaliddayo kuvvoola linnya lyange ettukuvu, bo newaakubadde bakabaka baabwe, nga basinza emirambo gya bakabaka baabwe mu bifo byabwe ebigulumivu. 8Bwe baliraanya omulyango gwabwe okumpi n�ogwange, era n�emifuubeeto gyabwe okumpi n�egyange, ekisenge ekyereere nga kye kyawula nze nabo, bavvoola erinnya lyange ettukuvu n�emizizo gyabwe. Kyennava mbazikiriza n�obusungu bwange. 9Kaakano baggyewo eby�obugwagwa byabwe, n�okusinza emirambo gya bakabaka baabwe, era babiteeke wala nange, nange naabeeranga wakati mu bo emirembe gyonna.
10 “Omwana w�omuntu, abantu ba Isirayiri bannyonnyole endabika ya yeekaalu, bakwatibwe ensonyi olw�ebibi byabwe. 11Bwe balikwatirwa ensonyi olw�ebyo byonna bye baakola olibategeeza eyeekaalu bw�efaanana, okutegekebwa kwayo, awafulumirwa n�awayingirirwa, n�ekifaananyi kyayo yonna, era n�ebiragiro byamu n�amateeka gaamu. Obiwandiikire mu maaso gaabwe babeere beesigwa okukuuma ebiragiro byamu.
12 “Etteeka lya yeekaalu lye lino: Ekifo kyonna ekyetoolodde ku ntikko ey�olusozi kinaabeeranga kitukuvu nnyo. Era eryo lye tteeka erya yeekaalu.
Ekyoto
13 “Bino bye bipimo by�ekyoto: Entobo yaakyo eriba okukka sentimita amakumi ataano mu munaana n�obugazi sentimita amakumi ataano mu munaana, n�omugo gwakyo ku kamwa kaakyo okwetooloola guliba gwa sentimita amakumi abiri mu bbiri. Obugulumivu bw�ekyoto buliba: 14okuva ku ntobo wansi okutuuka ku mugo ogwa wansi, waliba obugulumivu mita emu ne desimoolo kkumi na mukaaga, obugazi sentimita amakumi ataano mu munaana, ate okuva ku mugo omutono okutuuka ku mugo omunene, obugulumivu mita bbiri ne desimoolo asatu mu bbiri, obugazi sentimita amakumi ataano mu munaana. 15Entobo ey�ekyoto eriba obugulumivu mita bbiri ne desimoolo asatu mu bbiri, n�okuva ku ntobo ey�ekyoto okwambuka waliba amayembe ana. 16Entobo ey�ekyoto eriba ya nsonda nnya, nga zenkanankana, obuwanvu mita mukaaga ne desimoolo kyenda mu mukaaga, n�obugazi mita mukaaga ne desimoolo kyenda mu mukaaga. 17Omugo ogwa waggulu guliba gwa nsonda nnya ezenkanankana obuwanvu mita munaana ne desimoolo kkumi na bbiri n�obugazi mita munaana ne desimoolo kkumi na bbiri, n�omugo ogugwetooloola guliba obugazi sentimita amakumi abiri mu mwenda, n�entobo yaagwo eriba sentimita ataano mu munaana okugwetooloola. Amadaala ag�ekyoto galitunuulira Ebuvanjuba.”
18 N�aŋŋamba nti, “Omwana w�omuntu, bw�ati bw�ayogera Mukama Katonda nti; Bino bye biriba ebiragiro bye munaagobereranga nga muwaayo ebiweebwayo ebyokebwa n�okumansira omusaayi ku Kyoto, nga kiwedde okuzimbibwa. 19Muliwaayo ente ennume ento ng�ekiweebwayo olw�ekibi eri bakabona Abaleevi ab�ennyumba ya Zadooki, abampeereza bw�ayogera Mukama Katonda. 20Oliddira omusaayi ogumu okuva mu nte eyo n�oguteeka ku mayembe ana ag�ekyoto, ne ku nsonda ennya ez�omugo ogwa waggulu ne ku mugo ogwa kamwa kaakyo okwetooloola, ne mutukuza ekyoto era ne mu kitangirira. 21Muliddira ente ennume ey�ekiweebwayo olw�ekibi, ne mugyokera mu kifo ekyalondebwa ekya yeekaalu ebweru w�Awatukuvu.
22“Ku lunaku olwokubiri muliwaayo embuzi ennume eteriiko kamogo okuba ekiweebwayo olw�ekibi, n�ekyoto kiritukuzibwa mu ngeri y�emu nga bwe kyatukuzibwa n�ente ennume. 23Bwe mulimala okukitukuza, muliwaayo akalume k�ente akato, n�endiga ennume okuva mu kisibo nga teriiko kamogo. 24Mulizireeta mu maaso ga Mukama, bakabona ne bamansira omunnyo ku nnyama yaazo, ne baziwaayo ng�ebiweebwayo ebyokebwa eri Mukama.
25“Mulimala ennaku musanvu nga muwayo embuzi ennume emu buli lunaku ng�ekiweebwayo olw�ekibi. Era muliwaayo n�ente ennume n�endiga ennume, byombi nga tebiriiko kamogo. 26Balimala ennaku musanvu nga batangirira ekyoto era nga bakitukuza; bwe batyo ne bakiwaayo eri Katonda. 27Oluvannyuma lw�ennaku ezo, okutandika n�olunaku olw�omunaana, bakabona baliwaayo ebiweebwayo byammwe ebyokebwa, n�ebiweebwayo byammwe olw�emirembe ku kyoto. Kale ndibasembeza, bw�ayogera Mukama Katonda.”