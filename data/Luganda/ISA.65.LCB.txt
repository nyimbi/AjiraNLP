Omusango n�Obulokozi
1 Mukama n�alyoka agamba nti,
“Nze nnali mwetegefu okweyoleka eri abo abaali tebannoonya.
Neeraga abo abaali tebannoonya.
Eri eggwanga eryali litakoowoola linnya lyange nneyoleka gye bali ng�aŋŋamba nti, ‘Ndi wano, Ndi wano.’
2 Nagolola emikono gyange olunaku lwonna okutuusa obudde okuziba
eri abantu abeewagguzze,
abatambulira mu makubo amabi
abagoberera entegeka ezaabwe ku bwabwe;
3 abantu bulijjo
abansomooza mu maaso gange gennyini
nga bawaayo ebiweebwayo mu nnimiro
ne bookera n�ebiweebwayo ku byoto eby�amatoffaali;
4 abatuula mu malaalo
ne bamalako ekiro kyonna mu bifo ebyekusifu,
abalya ennyama y�embizzi,
era n�amaseffuliya gaabwe gajjudde ennyama etali nnongoofu.
5 Bagamba nti, ‘Beera wala, tojja kumpi nange,
kubanga ndi mutuukirivu nnyo ggwe okunsaanira!’
Abantu bwe batyo mukka mu nnyindo zange,
omuliro ogwaka olunaku lwonna.
6 “Laba kiwandiikiddwa mu maaso gange.
Sijja kusirika naye nzija kusasula mu bujjuvu,
nzija kubasasula bibatuukireko ddala;
7 olw�ebibi byammwe byonna
era n�olw�ebibi bya bakitammwe,” bw�ayogera Mukama Katonda.
“Kubanga baayokera ebiweebwayo byabwe ku lusozi
era ne bannyoomera ku busozi,
ndibalira mu mikono gyabwe empeera yennyini enzijuvu
ey�ebikolwa byabwe eby�edda.”
8 Bw�atyo bw�ayogera Mukama:
“Ng�omubisi bwe gusangibwa mu kirimba ky�emizabbibu
abantu ne bagamba nti, ‘Togwonoona,
gukyalimu akalungi,’
bwe ntyo bwe ndikibakolera olw�obulungi bw�abaweereza bange.
Sijja kubasaanyaawo bonna.
9 Ndiggya ezzadde okuva mu Yakobo
era ne mu Yuda abo abalitwala ensozi zange;
abantu bange abalonde balizigabana,
era eyo abaweereza bange gye balibeera.
10 Awo Saloni kiribeera ddundiro lya bisibo,
era n�ekiwonvu kya Akoli kifo kya nte we zigalamira
olw�abantu bange abannoonya.”
11 “Naye mmwe abava ku Mukama
ne mwerabira olusozi lwange olutukuvu
ne muteekerateekera emmeeza katonda wammwe, Mukisa,
ne mujuliza katonda wammwe, Kusalawo, ebikopo eby�envinnyo,
12 ndibawaayo eri ekitala
era mwenna mukutaamirire musalibwe,
kubanga nabayita naye temwayitaba,
nayogera naye temwampuliriza.
Mwakola ebitasaana
era ne musalawo okukola ebitansanyusa.”
13 Noolwekyo kino Mukama Ayinzabyonna ky�agamba:
“Abaweereza bange bajja kulya,
naye mmwe mujja kulumwa enjala,
abaweereza bange bajja kunywa,
naye mmwe mulumwe ennyonta;
abaweereza bange bajja kujaguza,
naye mmwe mukwatibwe ensonyi.
14 Abaweereza bange bajja kuyimba
olw�essanyu erinaaba mu mitima gyabwe,
naye mmwe muli ba kukaaba olw�okulumwa okunaabeera mu mitima gyammwe
era mukaabe olw�okulumwa emyoyo.
15 Ekikolimo kiryoke kibagwire,
Nze Mukama Katonda ow�Eggye mbatte
amannya gammwe geerabirwe,
naye mpe amannya amaggya abo abaŋŋondera.
16 Kiryoke kibeere nti buli muntu ananoonya okufuna omukisa
anaagunoonya kuva eri Katonda Ow�amazima
buli anaalayiranga mu ggwanga
anaalayiranga Katonda ow�amazima.
Kubanga emitawaana egyayita gya kwerabirwa
gikwekebwe okuva mu maaso gange.”
Eggulu Epya n�Ensi Empya
17 “Laba nditonda eggulu eriggya
n�ensi empya.
Ebintu eby�edda tebijja kujjukirwa
wadde okulowoozebwako mu mutima.
18 Naye musanyukire ekyo kye ntonda
mujaguze emirembe n�emirembe,
kubanga nditonda Yerusaalemi okuba essanyu
n�abantu baamu okuba okujaguza.
19 Ndijaguza olwa Yerusaalemi
era nsanyukire abantu bange;
amaloboozi ag�okukaaba
tegaliddayo kuwulirwamu.”
20 “Teriddayo kuba mu kyo mwana muwere
anaaberawo ennaku obunaku,
oba omusajja omukulu ataamalengayo myaka gye;
oyo alifiira ku myaka ekikumi
alitwalibwa ng�omuvubuka obuvubuka.
Oyo atalituusa kikumi
abalibwe ng�eyakolimirwa.
21 Balizimba ennyumba bazisulemu,
balisimba emizabbibu balye ebibala byagyo.
22 Tebalizimba nnyumba ate omulala agisulemu,
tebalisimba ate omulala abirye.
Kubanga emyaka gy�emiti nga bwe giba
bwe gityo bwe giribeera emyaka gy�abantu bange.
Abalonde bange balirwawo nga bawoomerwa
emirimu gy�emikono gyabwe.
23 Tebalikolera bwereere
oba okuzaala abaana ab�okugwa mu katyabaga,
kubanga balibeera abantu abaweebwa Mukama Katonda omukisa,
bo awamu n�ab�enda yaabwe.
24 Nga tebanakoowoola ndibaddamu,
nga bakyayogera bati mbaddemu.
25 Omusege n�omwana gw�endiga biriire wamu,
era empologoma erye omuddo ng�ennume,
era ettaka libeere emmere y�omusota.
Tewaliba kulumya
wadde kuzikiriza ku lusozi lwange olutukuvu,”
bw�ayogera Mukama Katonda.