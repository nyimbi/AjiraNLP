Yowaasi Addaabiriza Yeekaalu
1 Yowaasi yalina emyaka musanvu we yafuukira kabaka, era n�afugira emyaka amakumi ana mu Yerusaalemi n�erinnya lya nnyina ye yali Zebbiya ow�e Beeruseba. 2Yowaasi n�akola ebirungi mu maaso ga Mukama mu biro byonna ebya Yekoyaada kabona. 3Yekoyaada n�amulondera abakyala babiri, era ne bamuzaalira abaana aboobulenzi n�aboobuwala.
4Bwe waayitawo ebbanga, Yowaasi n�ayagala okuddaabiriza yeekaalu ya Mukama. 5N�ayita bakabona n�Abaleevi, n�abagamba nti, “Mugende mu bibuga bya Yuda, musolooze ensimbi eza buli mwaka okuva mu Isirayiri yenna, olw�okuddaabiriza yeekaalu ya Mukama, era mutandikirewo.” Naye Abaleevi ne batakikolerawo.
6 Awo kabaka n�atumya Yekoyaada kabona asinga obukulu, n�amubuuza nti, “Kiki ekyakulobera okugamba Abaleevi, n�ekibiina kya Isirayiri ku lw�eweema ey�Obujulirwa, okuva eri Yuda ne Yerusaalemi okuleetanga omusolo, Musa omuddu wa Katonda gwe yalagira?”
7 Mu biro eby�emabegako, batabani ba Asaliya, omukazi oli omubi, baali baamenya ne bayingira mu yeekaalu ya Mukama, ne bakozesa ebintu byonna ebyawongebwa mu yeekaalu ya Mukama, emirimu gya Baali.
8 Awo kabaka n�alagira ne bakola essanduuko, ne bagissa ebweru wa wankaaki wa yeekaalu ya Mukama. 9Ekiragiro ne kiyita mu Yuda yonna ne mu Yerusaalemi yonna, okuleeteranga Mukama omusolo, Musa omuddu wa Katonda gwe yalagira Isirayiri nga bali mu ddungu. 10Abakungu bonna n�abantu bonna ne baleetanga omusolo ogwo nga basanyufu, ne baguteekanga mu ssanduuko, okutuusa lwe yajjulanga. 11Buli essanduuko bwe yaleetebwanga Abaleevi eri abakungu ba kabaka ne balaba ng�erimu sente nnyingi, omuwandiisi wa kabaka n�omukungu wa kabona asinga obukulu, baagitwalanga ne baziggyamu, ne bagikomyawo mu kifo kyayo. Kino baakikolanga buli lunaku, era ne bakuŋŋaanya ensimbi nnyingi. 12Kabaka ne Yekoyaada ne bazikwasa abo abaavunaanyizibwanga omulimu gwa yeekaalu ya Mukama, bo ne bapangisa abaagula amayinja n�ababazzi okuddaabiriza yeekaalu ya Mukama, n�abalala baali baweesi ba byuma n�ebikomo era nabo nga baakuddaabiriza yeekaalu ya Mukama. 13Abasajja abaavunaanyizibwanga omulimu ogwo baali banyiikivu, era n�omulimu ogwo gwali mu mikono gyabwe, era ne baddaabiriza yeekaalu ya Katonda okutuuka ku mutindo gwayo ogugisaanira, ne baginyweza. 14Awo bwe baamaliriza, ensimbi ezafikkawo ne bazikomyawo ewa kabaka ne Yekoyaada, ate ezo ne zikozesebwa okukola ebintu eby�omu yeekaalu ya Mukama, eby�obuweereza n�eby�ebiweebwayo ebyokebwa, ne bbakuli ez�obubaane, n�ebibya ebya zaabu ne ffeeza. Era ne baweerangayo ebiweebwayo ebyokebwa mu yeekaalu ya Mukama ennaku zonna eza Yekoyaada.
15 Yekoyaada n�akaddiwa, n�awangaala nnyo, n�afa ng�aweza emyaka kikumi mu asatu egy�obukulu. 16N�aziikibwa mu kibuga kya Dawudi ne bassekabaka, kubanga yakola ebirungi mu Isirayiri, ku lwa Katonda ne ku lwa yeekaalu ye.
Enneeyisa Embi eya Yowaasi
17 Awo Yekoyaada ng�amaze okufa, abakungu ba Yuda ne bajja ne bavuunamira kabaka, n�abawuliriza. 18Ne baleka yeekaalu ya Mukama, Katonda wa bajjajjaabwe, ne baweerezanga Baasera n�ebifaananyi, obusungu bwa Katonda kyebwava bubuubuukira ku Yuda ne Yerusaalemi. 19Newaakubadde nga Mukama yabatumira bannabbi okubakomyawo gy�ali, ne babalumiriza, tebassaayo mwoyo.
20 Awo Omwoyo wa Katonda n�akka ku Zekkaliya muzzukulu wa Yekoyaada, n�ayimirira mu maaso g�abantu n�ayogera nti, “Bw�ati bw�ayogera Katonda nti, ‘Lwaki mujeemera amateeka ga Mukama? Temujja kufuna mukisa kukulaakulana. Kubanga muvudde ku Mukama naye kyavudde abaleka.’ ”
21 Naye ne basala olukwe okutta Zekkaliya, kabaka n�alagira n�akubibwa amayinja, n�afiira mu luggya lwa yeekaalu ya Mukama. 22Kabaka Yowaasi n�atajjukira kisa Yekoyaada kitaawe wa Zekkaliya kye yamulaga, n�atta mutabani we. Zekkaliya bwe yali ng�afa n�ayogera nti, “Mukama kino akirabe, era akuvunaane.”
23 Ku nkomerero ey�omwaka, eggye ery�Abasuuli ne lirumba Yowaasi. Ne bajja mu Yuda ne mu Yerusaalemi ne bazikiriza abakungu bonna, ne baweereza omunyago gwonna eri kabaka waabwe e Ddamasiko. 24Newaakubadde ng�eggye ery�Abasuuli ly�ajja n�abasajja batono, Mukama yawaayo eggye eddene ennyo erya Yuda mu mukono gw�Abasuuli kubanga Yuda baava ku Mukama, Katonda wa bajjajjaabwe. Abasuuli ne babonereza Yowaasi. 25Awo Abasuuli bwe baavaayo, ne baleka nga Yowaasi alumizibbwa nnyo, era abaddu be ne bamusalira olukwe, olw�omusaayi gw�abaana ba Yekoyaada kabona, gwe yayiwa, ne bamuttira mu kitanda kye. Bwe yafa, n�aziikibwa mu kibuga kya Dawudi, naye si mu masiro ga bassekabaka.
26 Abaamusalira olukwe baali Zabadi mutabani wa Simeyaasi omukazi Omwamoni, ne Yekozabadi mutabani wa Simulisi omukazi Omumowaabu. 27Ebyafaayo ebikwata ku batabani be, n�ebyamulagulwako, n�eby�okuddaabiriza kwa yeekaalu ya Katonda, byawandiikibwa mu ngero ez�ekitabo ekya bassekabaka. Amaziya mutabani we n�amusikira.