Okugaba kwa Nnamwandu
1 Awo Yesu bwe yayimusa amaaso n�alaba abantu abagagga nga bateeka ebirabo byabwe mu ggwanika mu Yeekaalu. 2N�alaba nnamwandu omwavu ng�awaayo busente bubiri. 3N�agamba nti, “Ddala ddala mbagamba nti Nnamwandu oyo omwavu agabye okusinga bali abagagga bonna. 4Kubanga bagabye kitono nga bakiggya ku nsimbi ze bateetaaga, naye nnamwandu mu bwavu bwe awaddeyo kyonna ky�alina.”
Okuzikirizibwa kwa Yeekaalu
5Ne wabaawo aboogera ku bulungi bw�amayinja agaweebwayo eri Katonda okuzimba Yeekaalu. 6Naye Yesu n�agamba nti, “Ekiseera kijja ebirungi bino byonna bye mutunuulira lwe biribetentulwa ne watasigalawo jjinja na limu nga litudde ku linnaalyo, eritalisuulibwa wansi.”
7Ne bamubuuza nti, “Omuyigiriza, ebyo biribaawo ddi? Ye walibaawo akabonero akaliraga nti Biri kumpi okubaawo?”
8 Yesu n�addamu nti, “Mwekuume muleme kulimbibwalimbibwa. Kubanga bangi balikozesa erinnya lyange, nga bagamba nti, ‘Nze nzuuyo.’ Naye temubakkirizanga. 9Naye bwe muwuliranga entalo n�obwegugungo, temutyanga. Kubanga entalo ziteekwa okusooka okujja, naye enkomerero terituuka mangwago.”
10 N�ayongera n�abagamba nti, “Amawanga galirwanagana, n�obwakabaka ne bulwanagana ne bunaabwo. 11Wagenda kubeerawo musisi ow�amaanyi ennyo, n�enjala ennyingi mu bitundu eby�enjawulo, ne kawumpuli. Walibaawo n�ebyentiisa ate n�obubonero okuva mu ggulu.
12 “Naye bino byonna nga tebinnabaawo balibayigganya, balibakwata. Balibawaayo mu makuŋŋaaniro, ne mu maaso ga bakabaka ne bagavana, ku lw�erinnya lyange, ne musibibwa ne mu makomera. 13Kiribaviiramu okufuna omukisa okuba abajulirwa bange. 14Naye temweraliikiriranga gye muliggya ebigambo eby�okuwoza, 15Kubanga ŋŋenda kubawa ebigambo n�amagezi ebiriremesa n�abalabe bammwe okubaako n�eky�okuddamu! 16Muliweebwayo bakadde bammwe, ne baganda bammwe ne mikwano gyammwe, balibawaayo mukwatibwe, era abamu ku mmwe muttibwe. 17Abantu bonna balibakyawa nga babalanga erinnya lyange. 18Naye n�oluviiri olumu bwe luti olw�oku mitwe gyammwe terulizikirira. 19Kubanga bwe muligumiikiriza muliwonya obulamu bwammwe.”
Okuzikirizibwa kwa Yerusaalemi
20 “Bwe mulabanga nga Yerusaalemi kyetooloddwa amaggye, nga mutegeera nga Okuzikirizibwa kw�ekibuga ekyo kutuuse. 21Abo abalibeera mu Buyudaaya baddukiranga ku nsozi, abaliba mu Yerusaalemi bakivangamu ne badduka, n�abo abalibeera mu nnimiro tebakomangawo mu kibuga. 22Kubanga ebyo bye biriba ebiseera Katonda mwaliwolera eggwanga, n�ebigambo ebiri mu Byawandiikibwa birituukirizibwa. 23Nga ziribasanga abakazi abaliba embuto n�abayonsa! Kubanga eggwanga liribonaabona, n�abantu baalyo balisunguwalirwa. 24Abamu balittibwa n�ekitala ky�omulabe, abalala balikwatibwa ne bawaŋŋangusibwa mu mawanga gonna amalala ag�oku nsi. Yerusaalemi kiriwangulwa bannaggwanga ne bakirinnyirira okutuusa ekiseera kyabwe eky�obuwanguzi lwe kirikoma mu kiseera Katonda ky�aliba ateesezza.”
Okujja kw�Omwana w�Omuntu
25 “Walibaawo obubonero ku njuba, ne ku mwezi, ne ku mmunyeenye. Wano ku nsi amawanga galibeera mu kunyolwa, olw�ab�amawanga, ng�abantu basamaaliridde olw�ennyanja eziyira n�amayengo ageesiikuula. 26Abantu baliggwaamu amaanyi ne bazirika nga batidde nnyo olw�ebirijja ku nsi; kubanga amaanyi g�eggulu galinyeenyezebwa. 27Mu kiseera ekyo muliraba Omwana w�Omuntu ng�ajjira mu kire n�obuyinza n�ekitiibwa kingi. 28Kale ebintu ebyo bwe bitandikanga muyimiriranga butereevu ne muyimusa amaaso gammwe waggulu! Kubanga okulokolebwa kwammwe nga kusembedde.”
Eky�okuyiga ku muti omutiini
29 Awo Yesu n�abagerera olugero luno nti, “Mutunuulire omuti omutiini n�emiti emirala gyonna. 30Bwe mulaba nga gitandise okutojjera, mumanya nga Ekyeya kiri kumpi. 31Mu ngeri y�emu bwe mulabanga ebyo nga bibaawo, nga mutegeera nti Obwakabaka bwa Katonda buli kumpi okutuuka.
32 “Ddala ddala mbagamba nti Ebyo byonna birimala kubaawo n�omulembe guno ne gulyoke guggwaawo. 33Eggulu n�ensi biriggwaawo, naye ebigambo byange tebigenda kuggwaawo.
34 “Mwekuume muleme okwemalira mu binyumu n�okutamiira, n�okweraliikirira eby�obulamu, okujja kwange okw�amangu kuleme kubakwasa nga temugenderedde ng�abagudde mu mutego. 35Kubanga olunaku olwo lulituuka ku buli muntu mu nsi yonna. 36Mutunule nga musaba Katonda buli kiseera, abawe amaanyi okubasobozesa okuwona ebintu ebyo byonna, Omwana w�Omuntu bw�alijja mulyoke musobole okuyimirira mu maaso ge.”
37 Buli lunaku Yesu yayigirizanga mu Yeekaalu, bwe bwawungeeranga n�ava mu kibuga n�asula ku lusozi oluyitibwa olwa Zeyituuni. 38Mu makya abantu bonna ne bajjanga mu Yeekaalu okumuwuliriza.