Obukulembeze bw�Abatuukirivu
1 Omuntu akakanyaza omutima gwe oluvannyuma lw�okunenyezebwa emirundi emingi,
alizikirira ng�atamanyiridde awatali kuwona.
2 Abatuukirivu bwe bakulaakulana, abantu basanyuka,
naye abakakanyalira mu kukola ebikyamu bwe bafuga abantu babeera mu kusinda.
3 Ayagala amagezi asanyusa kitaawe,
naye munne w�abamalaaya ayiwaayiwa obugagga bwe.
4 Kabaka afuga n�obwenkanya, abantu be baba mu butebenkevu,
naye oyo alulunkanira enguzi, ensi agyonoona.
5 Omuntu awaanawaana munne,
aba yeetega yekka ekitimba.
6 Ebibi by�omwonoonyi bye bimutega,
naye omutuukirivu abeera mu kuyimba na kusanyuka.
7 Omutuukirivu afaayo ku nsonga z�abaavu,
naye abakozi b�ebibi tebakola bwe batyo.
8 Abakudaazi basasamaza ekibuga,
naye abantu abalina amagezi baziyiza entalo.
9 Omuntu ow�amagezi bw�awoza n�omusirusiru,
omusirusiru ayongera kusunguwala, n�okujerega ne wataba mirembe.
10 Abeegomba okuyiwa omusaayi bakyawa omuntu ow�amazima,
era banoonya okusaanyaawo obulamu bwe.
11 Omusirusiru alaga obusungu bwe bwonna,
naye omuntu ow�amagezi abuziyiza n�abukkakkanya.
12 Omufuzi bw�awuliriza eby�obulimba,
abakungu be bonna bafuuka babi.
13 Omwavu n�oyo amubonyaabonya balina ekibagatta:
Mukama bombi ye yabawa amaaso.
14 Kabaka bw�asalira abaavu emisango n�obwesigwa,
obufuzi bwe bubeerera emirembe gyonna.
15 Akaggo akakangavvula, kaleeta amagezi,
naye omwana alekeddwa awo, aswaza nnyina.
16 Abakozi b�ebibi bwe beeyongera obungi, okumenya amateeka kweyongera,
naye abatuukirivu baliraba okugwa kwabwe.
17 Kangavvula omwana wo, alikuwa emirembe,
alireetera emmeeme yo essanyu.
18 Awatali kwolesebwa abantu tebaba beegendereza,
naye wa mukisa oyo akuuma amateeka ga Mukama.
19Omuweereza tayinza kubuulirirwa na bigambo byokka;
ne bw�aba ategedde tafaayo.
20 Olaba omuntu ayanguyiriza ebigambo bye?
Omusirusiru alina essuubi okumusinga.
21Atiitiibya omuweereza we ekiyitiridde ng�akyali mwana muto,
oluvannyuma omuweereza aleetera mukama we obuyinike.
22 Omuntu ow�obusungu aleeta ennyombo,
n�omuntu asunguwala amangu ayonoona nnyo.
23 Amalala g�omuntu galimuleetera okugwa,
naye omuntu ow�omwoyo ogwetoowaza alifuna ekitiibwa.
24 Buli assa ekimu n�omubbi akyawa obulamu bwe ye,
era ne bw�alayizibwa tasaanira kubaako ky�ayogera.
25 Okutya omuntu kuleeta ekyambika,
naye buli eyeesiga Mukama anaabanga mirembe.
26 Bangi abanoonya okuganja mu maaso g�omufuzi,
naye obwenkanya obwa nnama ddala buva eri Mukama.
27 Atali mutuukirivu wa muzizo eri abatuukirivu;
era omwesimbu wa muzizo eri abakozi b�ebibi.