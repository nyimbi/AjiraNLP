1 Naye mu mwaka ogw�omusanvu Yekoyaada n�alaga obuyinza bwe. N�akola endagaano n�abaduumizi ab�ebibinja eby�ekikumi, era baali Azaliya mutabani wa Yekokamu, ne Isimayiri mutabani wa Yekokanani, ne Azaliya mutabani wa Obedi, ne Maaseya mutabani wa Adaya, ne Erisafaati mutabani wa Zikuli. 2Ne bagenda mu Yuda yonna ne bakuŋŋaanya Abaleevi n�abakulembeze b�ennyumba za bajjajja ba Isirayiri okuva mu bibuga byonna ebya Yuda ne bajja e Yerusaalemi. 3Ekibiina kyonna ne bakola endagaano ne kabaka mu yeekaalu ya Katonda.
Awo Yekoyaada n�abagamba nti, “Mutabani wa kabaka y�alifuga, nga Mukama bwe yasuubiza bazzukulu ba Dawudi. 4Era bwe muti bwe munaakola: kimu kya kusatu ku mmwe bakabona n�Abaleevi abanaaberanga ku luwalo ku ssabbiiti munaakuumanga wankaaki, 5ate kimu kya kusatu ekirala munaakuumanga olubiri lwa kabaka, n�ekimu kya kusatu ekirala munaakuumanga Omulyango ogw�Omusingi, n�abantu abalala bonna banaabeeranga mu luggya olwa yeekaalu ya Mukama. 6Tewabanga n�omu ayingira mu yeekaalu ya Mukama wabula bakabona, n�Abaleevi abanaabeeranga mu luwalo; abo banaayingiranga kubanga batukuvu, naye abantu abalala bonna banaagobereranga ekyo Mukama kye yalagira. 7Abaleevi banaayimiriranga okwetooloola kabaka, buli omu ku bo ng�akutte ebyokulwanyisa bye mu mukono gwe, na buli anaayingiranga mu yeekaalu wa kuttibwa. Mubeere kumpi nnyo ne kabaka, buli gy�anaalaganga.”
8 Abaleevi n�abantu bonna aba Yuda ne bakola nga Yekoyaada kabona bwe yalagira. Buli omu ku bo n�atwala abasajja be, abo abaali mu luwalo ku Ssabbiiti, wamu n�abo abaali bamaliriza olwabwe, kubanga Yekoyaada kabona yali tannabagaba mu mpalo. 9N�awa abaduumizi ab�ekikumi amafumu, n�engabo ennene, n�engabo entono, ebyali ebya Kabaka Dawudi, ebyabeeranga mu yeekaalu ya Katonda. 10Era n�ateekateeka buli musajja okuba omukuumi wa kabaka, nga buli omu ku bo akutte ekyokulwanyisa mu mukono gwe, nga beetoolodde kabaka, n�okwetooloola ekyoto ne yeekaalu, okuva mu bukiikaddyo, okutuuka ku bukiikakkono obwa yeekaalu.
11 Awo Yekoyaada ne batabani be ne bafulumya mutabani wa kabaka ne bamutikkira engule ey�obwakabaka, ne bakola endagaano, era ne bamulangirira okuba kabaka. Ne bamufukako amafuta, ne boogera mu ddoboozi ery�omwanguka nti, “Wangaala kabaka!” 12Naye Asaliya bwe yawulira oluyoogaano lw�abantu nga badduka era nga batendereza kabaka, n�agenda gye bali mu yeekaalu ya Mukama. 13N�atunula, laba, kabaka ng�ayimiridde okuliraana empagi ye ku mulyango, n�abakungu n�abafuuwa amakondeere nga bayimiridde okumwetooloola, era nga n�abantu bonna ab�ensi nga basanyuka nga bafuuwa n�amakondeere, n�abayimbi nga bakutte ebivuga byabwe nga bakulembedde okujaguza. Awo Asaliya n�ayuza ebyambalo bye, n�aleekaanira waggulu nti, “Bujeemu! Bujeemu!” 14Yekoyaada kabona n�atuma abaduumizi ab�ebibinja eby�ekikumi, abaavunaanyizibwanga eggye, n�abagamba nti, “Mumufulumye mumuteeke wakati w�enyiriri, mutte n�ekitala omuntu yenna anaamugoberera.” Kabona yali ayogedde nti, “Temumuttira mu yeekaalu ya Mukama.” 15Bwe yali ng�anaatera okutuuka ku mulyango ogw�embalaasi mu luggya olwokubiri, ne bamukwata ne bamuttira eyo.
16 Awo Yekoyaada n�akola endagaano wakati we n�abantu bonna era ne kabaka, nti baliba bantu ba Mukama. 17Abantu bonna ne bagenda mu ssabo lya Baali ne balimenyaamenya, ne bamenyaamenya n�ebyoto bye n�ebifaananyi bye, era ne battira ne Matani kabona wa Baali mu maaso g�ebyoto bya Baali.
18 Awo Yekoyaada n�assaawo abanaalabiriranga yeekaalu ya Mukama, era n�alonda bakabona n�Abaleevi Dawudi be yali awadde obuvunaanyizibwa obw�okuwangayo ebiweebwayo ebyokebwa eri Mukama, nga bwe kyawandiikibwa mu mateeka ga Musa, nga bajaguza era nga bayimba, nga Dawudi bwe yalagira. 19N�ateeka n�abaggazi ku wankaaki za yeekaalu ya Mukama, waleme okubaawo omuntu yenna atali mulongoofu ayingira.
20 N�agenda n�abaduumizi ab�ekikumi, n�abakungu, n�abafuzi b�abantu, n�abantu bonna ab�eggwanga, ne baggya kabaka mu yeekaalu ya Mukama, ne bayita mu wankaaki ow�ekyengulu ne balaga mu lubiri lwa kabaka. Ne batuuza kabaka ku ntebe ye ey�obwakabaka. 21Abantu bonna ab�ensi ne bajaguza, n�ekibuga ne kitereera, kubanga Asaliya yali attiddwa n�ekitala.