Amayinja Ekkumi n�Abiri ag�Ekijjukizo
1 Awo Abayisirayiri bonna bwe baamala okusomoka omugga Yoludaani, Mukama n�agamba Yoswa nti, 2“Yungula abasajja kkumi na babiri mu buli kika ng�olondamu omu omu.” 3Obakuutire nti, “Mulonde amayinja kkumi n�abiri nga mugaggya wakati mu mugga Yoludaani awo wennyini bakabona we balinnye ebigere byabwe, mugende nago okutuukira ddala we munaasula ekiro kino.”
4 Yoswa n�ayita abasajja kkumi na babiri be yalonda mu bika byonna ebya Isirayiri, n�abagamba nti, 5“Mukulembere mu maaso g�Essanduuko ya Mukama Katonda wammwe era buli omu ku mmwe alonde ejjinja limu ng�aliggya mu mugga guno Yoludaani alyetikke ku kibegabega kye. 6Kano kalyoke kababeerere akabonero gye muli era mu mirembe ejijja, abaana bammwe bwe balibabuuza amayinja gano kye gategeeza, 7mulibagamba nti Essanduuko y�Endagaano ya Mukama bwe yali ng�esomosebwa omugga Yoludaani, amazzi gaagwo ne geetuuma ng�ogusenge okutuusa Essanduuko bwe yamala okuyisibwawo. Kale amayinja gano, Abayisirayiri galibabeerera ekijjukizo emirembe gyonna.”
8 Abasajja Abayisirayiri ne bakola nga Yoswa bwe yabakuutira, ne balonda amayinja kkumi n�abiri nga bagaggya mu mugga Yoludaani ng�omuwendo gw�ebika by�Abayisirayiri bwe gwali. Ne bagasitula okugatuusiza ddala we baali bagenda okusula nga Mukama bwe yagamba Yoswa. 9Yoswa n�asimba amayinja kkumi n�abiri mu kifo bakabona abaasitula Essanduuko ey�Endagaano we baalinnya era we gali ne kaakano.
10Bakabona abaasitula Essanduuko ne bayimirira wakati mu Yoludaani okutuusa nga Abayisirayiri bamaze okutuukiriza byonna Mukama bye yabalagira ng�ayita mu Musa ne Yoswa. Abantu bonna ne basomoka bunnambiro. 11Abantu bonna nga bamaze okusomoka, bakabona ne basomosa Essanduuko ya Mukama abantu bonna nga babayeegese amaaso. 12Awo abasajja ab�ekika kya Lewubeeni, n�ekya Gaadi, n�ekitundu ky�ekika kya Manase ne basomoka ne bayita ku Bayisirayiri bonna nga babagalidde ebyokulwanyisa nga Musa bwe yabagamba, 13bonna abaali bambalidde ebyokulwanyisa baali emitwalo ng�ena, olwo ne boolekera eyali olutalo mu lusenyi lw�e Yeriko. 14Ku lunaku olwo Mukama n�agulumiza nnyo Yoswa mu maaso g�Abayisirayiri bonna, ne bamussaamu ekitiibwa ennaku zonna ez�obulamu bwe nga bwe baakolanga Musa.
15Awo Mukama n�agamba Yoswa nti, 16“Lagira bakabona abasitula Essanduuko ey�Obujulirwa baveeyo mu mugga.” 17Bw�atyo Yoswa n�alagira bakabona nti, “Muveeyo mu mugga Yoludaani.” 18Bakabona abasitula Essanduuko ey�Endagaano ya Mukama olwalinnya ebigere byabwe ku lukalu, amazzi gonna aga Yoludaani ne gakomawo mu kkubo lyago n�okwanjaala ne ganjaala nga bulijjo. 19Bwe batyo Abayisirayiri ne basitula okuva ku Yoludaani ku lunaku olw�ekkumi mu mwezi ogw�olubereberye ne batuuka e Girugaali ne basiisira awo kumpi n�ensalo ey�ebuvanjuba eya Yeriko. 20Amayinja ekkumi n�abiri agaggibwa mu Yoludaani, Yoswa n�agasimba mu Girugaali. 21N�agamba Abayisirayiri nti, “Abaana bammwe bwe balibabuuza amakulu g�amayinja gano, 22mulibaddamu nti, ‘Abayisirayiri bwe baali banaatera okusomoka omugga Yoludaani, 23Mukama n�akaliza omugga ogwo okutuusa nga bamaze okugusomoka ne kifaananako nga Mukama Katonda bwe yakola Ennyanja Emyufu.’ 24Ebyo byabaawo abantu b�omu nsi yonna bategeere ng�omukono gwa Mukama gwa maanyi era nammwe mulyoke mutye Mukama Katonda wammwe emirembe gyonna.”