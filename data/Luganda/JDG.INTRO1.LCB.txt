Ennyanjula
Ekitabo Ekyabalamuzi kyawandiikibwa wakati w�oluvannyuma lw�okufa kw�omu ku balamuzi Samusooni, n�amatikkira ga kabaka Sawulo, kyokka nga Dawudi tannawamba Yerusaalemi, ng�omwaka 1000 bc tegunnatuuka. Omuwandiisi w�ekitabo kino tamanyiddwa, kyokka kigambibwa nti ebitundu ebimu byawandiikibwa nnabbi Samwiri. Ekitabo kino kyogera ku kiseera ekizibu ennyo mu byafaayo bya Isirayiri, bwe baali bamaze okugabana ensi ensuubize kyokka ng�ebitundu bingi bikyalimu Abakanani abaabatawaanyanga ennyo. Buli kika kya Isirayiri kyalina obuvunaanyizibwa okulwanyisa amawanga g�Abakanani agaali gakyetoolodde, okulaba ng�amawanga ago gasaanyizibwawo ddala. Abalamuzi baafuganga mu ngeri ya kiserikale, era nga buli omu ku bo alina ekitundu ky�afuga. Abamu baafugira mu kiseera kyekimu. Omulamwa gw�ekitabo kino kwe kunnyonnyola ebyafaayo bya Isirayiri ebyabaawo wakati w�okufa kwa Yoswa n�okuzaalibwa kwa Samwiri n�ebintu eby�enjawulo Abalamuzi ab�enjawulo bye baakola. Ekitabo kiyigiriza nti okubeerawo kwa Isirayiri kwesigama ku kwewaayo kwabwe eri Katonda n�okumugondera. Kyokka ng�abantu bwe basobyanga ne beenenya, Katonda abasonyiwa n�abaweereza omununuzi, n�ayongera n�okubalaga obwesigwa bwe obw�emirembe n�emirembe.