Okufuusibwa kwa Yesu
1 Awo Yesu n�abagamba nti, “Ddala ddala mbagamba nti, Abamu ku bantu abali wano tebalifa okuggyako nga bamaze okulaba obwakabaka bwa Katonda nga bujja n�amaanyi.”
2 Bwe waayitawo ennaku mukaaga Yesu n�atwala Peetero ne Yakobo ne Yokaana n�abakulembera ne bagenda ku ntikko y�olusozi oluwanvu ne babeera eyo bokka. Amangwago n�afuusibwa nga balaba, 3ebyambalo bye ne byeruka nnyo, nga tewali muntu ku nsi asobola kubyoza kubituusa awo! 4Awo Eriya ne Musa ne babalabikira ne batandika okwogera ne Yesu!
5 Peetero n�agamba Yesu nti, “Labbi, kirungi tubeere wano, tubazimbire eweema ssatu, emu nga yiyo, n�endala nga ya Musa, n�endala nga ya Eriya.” 6Yayogera atyo olw�okutya okungi okwabajjira.
7 Awo ne walabika ekire, ne kibasaanikira ne muvaamu eddoboozi ne ligamba nti, “Ono ye Mwana wange omwagalwa. Mumuwulirirenga.”
8Amangwago okugenda okukyusa amaaso gaabwe nga tewali muntu mulala okuggyako Yesu eyaliwo yekka nabo.
9 Bwe baali bava ku lusozi nga baserengeta, Yesu n�abakuutira ekyo kye balabye obutakyogerangako okutuusa ng�Omwana w�Omuntu amaze okuzuukira mu bafu. 10Bwe batyo nabo ne bakikuuma nga kya kyama, naye ne beebuuzaganya ku by�okufa n�okuzuukira kwe.
11 Awo ne bamubuuza nti, “Lwaki abannyonnyozi b�amateeka bagamba nti Eriya asaanira asooke okujja.”
12 Yesu n�abagamba nti, “Kituufu Eriya y�ateekwa okusooka okujja alongoose buli kintu. Lwaki kyawandiikibwa ku Mwana w�Omuntu nti ateekwa okubonaabona ennyo n�okunyoomebwa? 13Naye mbagamba nti, Ddala ddala Eriya yajja! Naye yayisibwa bubi nnyo, nga bwe baayagala, nga bwe kyawandiikibwa ku ye.”
Yesu Awonya Omulenzi Eyaliko Dayimooni
14 Yesu n�abayigirizwa bali abasatu bwe bakka eri bannaabwe okuva ku lusozi, ne basanga ekibiina kinene nga kyetoolodde bannaabwe, abannyonnyozi b�amateeka nga bawakana nabo. 15Amangwago ekibiina kyonna bwe kyamulaba, ne badduka ne bagenda gy�ali ne bamwaniriza.
16Yesu n�ababuuza nti, “Kiki kye muwakana nabo?” 17Omu ku basajja abaali mu kibiina ne yeesowolayo n�agamba nti, “Omuyigiriza, naleese wano omwana wange omuwonye. Tayinza kwogera aliko omwoyo omubi. 18Era buli lwe gumulumba gumusuula wansi, n�abimba ejjovu ku mimwa n�aluma amannyo, olwo yenna n�akakanyala. Nsabye abayigirizwa bo bagumugobeko, naye ne balemwa.”
19Yesu n�agamba nti, “Mmwe, omulembe ogutakkiriza ndituusa ddi okubeera nammwe? Mbagumiikirize kutuusa ddi? Mumundeetere wano.”
20 Ne bamumuleetera. Omwoyo bwe gwamulaba ne gusikambula omulenzi, ne gumusuula wansi, nga bwe yeevulungula nga bw�abimba n�ejjovu ku mimwa.
21Yesu n�abuuza kitaawe w�omwana nti, “Kino kimaze bbanga ki?” Kitaawe n�addamu nti, “Okuviira ddala mu buto. 22Oluusi gumusuula mu muliro oluusi mu mazzi nga gwagala okumutta. Obanga olina ky�osobola okutukolera, tusaasire.”
23 Yesu n�amuddamu nti, “Obanga osobola! Buli kimu kisoboka eri oyo akkiriza.”
24 Amangwago Kitaawe w�omwana n�ayogerera waggulu nti, “Nzikiriza, naye nnyamba okukkiriza kwange kweyogereko!”
25 Yesu bwe yalaba ng�ekibiina kyeyongera obunene, n�aboggolera dayimooni nti, “Ggwe omwoyo omubi ogutayogera era omuggavu gw�amatu nkulagira muveeko, era tomuddiranga.”
26Awo omwoyo ne guwowoggana nnyo, ne gumusikambula nnyo, ne gumuvaako n�aba ng�afudde, bangi ne balowooza nti afudde. 27Naye Yesu n�amukwata ku mukono n�amuyimiriza.
28 Awo Yesu bwe yayingira mu nnyumba abayigirizwa be, ne bamubuuza mu kyama nti, “Lwaki ffe tetwasobodde kumugoba?”
29N�addamu nti, “Ogw�engeri eno teguyinza kugenda awatali kusaba.”
30 Bwe baava mu bitundu ebyo ne bayita mu Ggaliraaya. Yesu yali tayagala muntu yenna kumanya. 31Kubanga yali ayigiriza abayigirizwa ng�abagamba nti, “Omwana w�Omuntu, ajja kuliibwamu olukwe era ajja kuttibwa era nga wayise ennaku ssatu alizuukira.” 32Wabula tebaategeera bye yayogera ate ne batya okumubuuza.
33 Awo ne batuuka e Kaperunawumu. Bwe baali mu nnyumba, n�ababuuza nti, “Mubadde muwakana ku ki mu kkubo?” 34Naye ne basirika kubanga mu kkubo baawakanira asinga ekitiibwa mu bo!
35 Awo bwe yatuula n�ayita ekkumi n�ababiri, n�abagamba nti, “Omuntu yenna bw�ayagala okuba oweekitiibwa okusinga banne, asaana yeetoowaze era abe omuweereza w�abalala.” 36N�addira omwana omuto n�amussa wakati waabwe, n�amusitula mu mikono gye n�abagamba nti, 37“Buli asembeza omwana omuto ng�ono mu linnya lyange, aba asembezezza nze. N�oyo asembeza nze aba tasembezezza nze nzekka, wabula aba asembezezza n�oyo eyantuma.”
38 Yokaana n�amugamba nti, “Omuyigiriza, twalaba omuntu ng�agoba baddayimooni mu linnya lyo, ne tumuziyiza kubanga tayita naffe.”
39 Naye Yesu n�amuddamu nti, “Temumuziyizanga, kubanga tewali muntu n�omu akola ebikolwa eby�amaanyi mu linnya lyange ate amangwago n�anjogerako bibi. 40Kubanga buli atatuvuganya aba akolera wamu naffe. 41Buli abawa eggiraasi y�amazzi okunywako mu linnya lyange kubanga muli bantu ba Kristo, ddala ddala mbagamba nti Talirema kuweebwa mpeera.”
Okwesittaza Abato
42 “Na buli alyesittaza omu ku bato bano abanzikiriza, ekyandisinze, kwe kumusiba ejjinja ery�olubengo olunene, n�asuulibwa mu nnyanja. 43Obanga omukono gwo gukwesittaza, gutemeko! Okuba n�omukono ogumu n�oyingira mu bulamu kisinga okuba n�emikono ebiri n�olaga mu ggeyeena, 44envunyu gye zitafa mu muliro ogutazikira. 45Era obanga ekigere kyo kikwesittaza, kitemeko; okuba omulema n�oyingira mu bulamu kisinga okuba n�ebigere ebibiri n�olaga mu ggeyeena 46envunyu gye zitafa mu muliro ogutazikira. 47Era obanga eriiso lyo likwesittaza, liggyeemu! Kisinga okuyingira mu bwakabaka bwa Katonda ng�oli wa liiso limu okusinga okubeera n�amaaso go gombi, n�osuulibwa mu ggeyeena, 48
“envunyu gye zitafa
n�omuliro gye gutazikira.
49 Buli muntu aliyisibwa mu muliro, ng�emmere bwerungibwamu omunnyo.”
50 “Omunnyo mulungi, naye bwe guggwaamu ensa, guzzibwamu gutya obuka bwagwo? Noolwekyo mube n�omunnyo mu mmwe era mubeerenga n�emirembe buli muntu ne munne.”