Okulabula Abantu ba Isirayiri
1 Muwulire ekigambo kino Mukama ky�aboogerako mmwe abaana ba Isirayiri, ennyumba yonna gye naggya mu Misiri.
2 “Mu bantu bonna abali ku nsi,
mmwe mwekka be nalonda.
Kyendiva mbabonereza
olw�ebibi byammwe byonna.”
3Abantu ababiri bayinza okutambulira awamu
wabula nga bakkiriziganyizza?
4 Empologoma ewulugumira mu kisaka
nga terina muyiggo?
Empologoma ento ekaabira mu mpuku yaayo
nga teriiko ky�ekutte?
5Akanyonyi kayinza okugwa mu mutego
nga tewali kikasikirizza?
Omutego gumasuka
nga teguliiko kye gukwasizza?
6 Akagombe kavugira mu kibuga
abantu ne batatya?
Akabenje kagwa mu kibuga
nga Mukama si y�akaleese?
7 Naye ddala Mukama Katonda takola kintu kyonna
nga tasoose kukibikkulira
baweereza be, bannabbi.
8 Empologoma ewulugumye,
ani ataatye?
Mukama Katonda ayogedde
ani ataawe bubaka bwe?
9 Langirira eri ebigo by�e Asudodi
n�eri ebigo by�e Misiri nti,
“Mujje mukuŋŋaanire ku nsozi z�e Samaliya
mulabe akajagalalo akanene akali eyo
n�abantu be nga bwe bajoogebwa.”
10 Mukama agamba nti, “Abantu abajjuzza ebigo byabwe n�ebintu ebinyage,
tebamanyi kukola kituufu.”
11 Noolwekyo bw�ati bw�ayogera Mukama Katonda nti,
“Omulabe alirumba ensi,
n�amenyaamenya ebigo byo eby�amaanyi
era n�abinyagulula.”
12 Bw�ati bw�ayogera Mukama nti,
“Ng�omusumba bw�agezaako okutaasa endiga ye okuva mu kamwa k�empologoma
n�asikayo amagulu abiri obubiri n�ekitundu ky�okutu,
bwe batyo Abayisirayiri bwe balinunulibwa,
abo abatuula mu Samaliya
ku nkomerero y�ebitanda byabwe
ne ku bitanda byabwe mu Ddamasiko.
13“Muwulirize kino era mulumirize enju ya Yakobo yonna,” bw�ayogera Mukama Katonda Ayinzabyonna.
14 “Ku lunaku lwe lumu lwe ndibonereza Isirayiri olw�ebibi bye,
ndisaanyaawo ebyoto by�e Beseri,
n�amayembe g�ekyoto galisalibwako
ne gagwa wansi.
15 Era ndisaanyaawo ennyumba ebeerwamu mu biseera eby�obutiti,
awamu n�ennyumba ebeerwamu mu biseera ey�ebbugumu;
era ndimenyaamenya n�ennyumba ezayolebwa n�amasanga,
ne nsanyaawo n�embiri,”
bw�ayogera Mukama.