1Awo olwatuuka Yuda n�ava ku baganda be n�aserengeta, n�ayingira ew�Omudulamu, erinnya lye, Kira. 2Yuda n�alabayo muwala wa Suwa, Omukanani, n�amuwasa, ne yeetaba naye, 3n�aba olubuto n�azaala omwana owoobulenzi n�amutuuma erinnya Eri. 4Mukyala wa Yuda n�aba olubuto olulala n�azaala omwana omulenzi n�amutuuma Onani. 5Ate n�azaala omwana omulala n�amutuuma Seera. Yamuzaalira mu Kezibu.
6Era Yuda n�awasiza mutabani we omukulu, Eri, omukazi erinnya lye Tamali. 7Naye Eri mutabani wa Yuda omukulu n�aba mwonoonyi mu maaso ga Mukama; Mukama n�amutta.
8Awo Yuda n�agamba Onani nti, “Genda eri muka muganda wo, ofunire muganda wo ezzadde.” 9Naye Onani n�amanya nti Ezzadde teririba lirye; bw�atyo bwe yeetaba naye, amannyi n�agafuka wansi aleme okufunira muganda we ezzadde. 10Ekyo kye yakola kyali kibi mu maaso ga Mukama. N�ono Mukama kyeyava amutta.
11Awo Yuda olw�okutya nti Seera ayinza okufa nga baganda be, n�agamba Tamali nti, “Ogira obeera nnamwandu, ng�oli mu nnyumba ya kitaawo okutuusa Seera lw�alikula.” Tamali kwe kugenda n�abeera mu nnyumba ya kitaawe.
Yuda ne Tamali
12Bwe waayitawo ebbanga mukazi wa Yuda, muwala wa Suwa n�afa. Yuda bwe yayita mu kukungubaga, n�agenda ne Kira Omudulamu e Timuna eri basajja be abasazi b�ebyoya by�endiga ze. 13Tamali bwe kyamubuulirwa nti, “Sezaala wo agenda e Timuna okusala ebyoya by�endiga ze,” 14n�asuula eri ebyambalo by�obwannamwandu ne yeeteekako ekiremba ne yeebikkirira, n�atuula ku mulyango gwa Enayimu, ekiri ku kkubo ng�ogenda e Timuna. Kubanga yamanya nti, Seera akuze, kyokka nga tamuweereddwa ku muwasa.
15Yuda bwe yamulaba, n�amulowooza okuba omu ku bamalaaya, kubanga yali abisse amaaso ge. 16N�agenda gy�ali ku mabbali g�ekkubo, n�amugamba nti, “Jjangu, neetabe naawe,” kubanga teyamanya nti Ye yali muka mutabani we. Tamali kwe ku mubuuza nti, “Onompa ki bwe neetaba naawe?” 17Yuda n�amuddamu nti, “Nnaakuweereza embuzi ento.” N�amubuuza nti, “Onompa omusingo nga tonnagimpeereza?”
18Yuda n�amuddamu nti, “Nkuwe musingo ki?” N�amugamba nti, “Akabonero ko, akajegere ko awamu n�omuggo gwo oguli mu mukono gwo.” Awo n�abimuwa, ne yeetaba naye, n�amufunyisa olubuto. 19Tamali n�agolokoka n�agenda, n�aggyako ekiremba n�ayambala ebyambalo by�obwannamwandu bwe.
20Yuda bwe yatuma mukwano gwe Omudulamu, okutwala omwana gw�embuzi, addizibwe omusingo teyalaba ku mukazi. 21Bwe yabuuliriza ab�omu kifo omwo, omukazi malaaya eyali Enayimu ku mabbali g�ekkubo, ne bamuddamu nti, “Wano tewabeeranga mukazi malaaya.” 22N�alyoka addayo eri Yuda n�amugamba nti takubikako kimunye; era n�abantu ab�ekitundu ekyo bamutegeezeza nti, “Awo tewabangawo mukazi malaaya.”
23Yuda kwe kumugamba nti, “Omukazi oli, ebintu k�abisigaze tuleme okusekererwa, naweereza embuzi eno, naye n�atalabikako.”
Perezi ne Zeera Bazaalibwa
24Emyezi ng�esatu bwe gyayitawo ne bagamba Yuda nti, “Muka mwana wo Tamali yafuuka mwenzi. Ate ebyo nga biri awo obwenzi obwo yabufunamu n�olubuto.” Yuda kwe kwejuumuula nga bw�agamba nti, “Mumuleete ayokebwe.”
25Tamali bwe yali atwalibwa n�atumira sezaala we Yuda n�amugamba nti, “Omusajja nannyini bintu bino ye kazaalabulwa. Nkusaba weetegereze ebintu bino: akabonero, akajegere n�omuggo, by�ani?”
26Awo Yuda n�abitegeera n�agamba nti, “Omuwala mutuukirivu okunsinga, kubanga saamuwa mutabani wange Seera.” Yuda n�atamuddira.
27Ekiseera eky�okuwona bwe kyatuuka n�alabika nga wakuzaala balongo. 28Era bwe yali mu ssanya omulongo omu n�afulumya omukono gwe, omuzaalisa n�agukwata n�agusibako akawuzi akaakakobe nga bw�agamba nti, “Ono y�asoose okujja.” 29Naye omulongo bwe yazzaayo omukono gwe munda, muganda we n�afuluma; omuzaalisa n�agamba nti, “Lwaki owaguzza?” Erinnya ly�omwana kyeryava liba Pereezi. 30Oluvannyuma muganda we n�afuluma n�akawuzi akaakakobe nga kali ku mukono gwe, n�ayitibwa Zeera.