Obulamu eri Abatuukirivu
1 Kale ndiyimirira mu kifo kyange we ntera okubeera
ntunule nga ndi waggulu eyo ku ggulumu
nnindirire ky�aliŋŋamba,
era ne kye ndimuddamu ekikwata ku kwemulugunya kw�abantu.
2 Awo Mukama n�anziramu n�ayogera nti,
“Wandiika okwolesebwa okwo ku bipande.
Kuwandiike bulungi
ate omubaka gwe banaatuma, akutwale bunnambiro.
3 Kubanga okwolesebwa okwo kujja mu kiseera kyakwo ekigere.
Kwogera ku by�enkomerero
ate si kwa bulimba.
Bwe kunaaba ng�okuluddewo, mukulindirire,
kujja kutuukirira, tekugya kulwa.
4 Laba oyo ow�emmeeme eteri nnongoofu wa kugwa,
naye omutuukirivu aliba mulamu olw�okukkiriza kwe.”
Akabi eri Aboonoonyi
5 Weewaawo, omwenge mulimba
guleetera omuntu amalala, ate taguwummulako.
Ate olwokubanga gwa mululu ng�emagombe, mu butakkuta gufaanana okufa.
Era okufaanana ng�olumbe, tegukkuta,
amawanga gonna gugeekuŋŋanyizaako
ne gugafuula abasibe.
6 “Bano bonna si be balimugererako engero bamusekerere nga bagamba nti,
“ ‘Zimusanze oyo eyeyongeza ebitali bibye!
Oyo eyeetuumako obugagga obuva mu nguzi!’
7 Abakubanja tebalikuyimukirako nga tomanyiridde,
era tebalizuukuka ne bakweraliikiriza?
Oliba togudde mu mikono gyabwe?
8 Kubanga onyaze amawanga mangi,
abantu abasigaddewo balikunyaga;
Oyiye omusaayi gw�abantu,
n�oyonoona ensi n�ebibuga n�abantu bonna ababibeeramu.”
9 Zimusanze oyo azimbira amaka ge ku bikolwa ebibi,
azimba ekisu kye waggulu,
okwekuuma obutatuukwako kabi!
10 Wategeka okuzikirira kw�abantu bangi,
n�oswaza ennyumba yo ne weefiiriza obulamu bwo.
11 Amayinja g�oku bbugwe galikaaba,
n�emikiikiro gy�ebibajje girikyasanguza.
12 Zimusanze oyo azimba ekibuga n�omusaayi,
atandika ekibuga n�obutali butuukirivu.
13 Tekyategekebwa Mukama ow�Eggye
nti okutegana kw�abantu nku buku za muliro,
n�amawanga geemalamu ensa olw�ebintu ebitaliimu?
14 Kubanga ensi erijjula okumanya ekitiibwa kya Mukama,
ng�amazzi bwe ganjaala ku nnyanja.
15 Zimusanze oyo awa baliraanwa be ekitamiiza
n�akibafukira okuva mu kita n�abawa banywe okutuusa lwe batamiira
asobole okutunuulira ensonyi zaabwe!
16 Olijjuzibwa ensonyi mu kifo ky�ekitiibwa.
Naawe olinywa n�oswala.
Ekikompe eky�omu mukono gwa Mukama ogwa ddyo kirikyusibwa kidde gy�oli,
n�ensonyi ez�obuwemu zisaanikire ekitiibwa kyo.
17 Ebikolwa eby�obukambwe bye watuusa ku Lebanooni,
n�okutta ensolo, birikutiisa.
Osse abantu
n�ozikkiriza ensi n�ebibuga n�abantu ababibeeramu.
18 “Ekifaananyi ekyole kigasa ki? Anti kibajje bubazzi.
Oba ekifaananyi eky�ekyuma, ekisomesa obulimba?
Kubanga omuweesi yeesiga mirimu gya mikono gye
nga akola ebifaananyi ebitayogera!
19 Zimusanze oyo agamba omuti nti, ‘Lamuka;’
agamba ejjinja nti, ‘Golokoka!’
Kino kisobola okuluŋŋamya?
Kibikiddwa zaabu ne ffeeza,
so tekiriimu bulamu n�akatono.
20 Naye Mukama ali mu yeekaalu ye entukuvu:
ensi zonna zisiriikirire mu maaso ge.”