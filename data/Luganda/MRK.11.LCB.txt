Yesu Ayingira mu Yerusaalemi n�Ekitiibwa
1 Awo Yesu n�abayigirizwa be, bwe baali basemberedde Besufaage ne Besaniya ebiriraanye Yerusaalemi, nga batuuse ku lusozi olwa Zeyituuni, Yesu n�atuma abayigirizwa be babiri babasooke mu maaso. 2N�abalagira nti, “Mugende mu kyalo ekituli mu maaso, bwe munaaba mwakakituukamu mujja kulaba omwana gw�endogoyi oguteebagalwangako nga gusibiddwa awo. Mugusumulule mugundeetere wano. 3Era omuntu yenna bw�ababuuza gye mugutwala, mumuddamu nti, ‘Mukama waffe y�agwetaaga, era tujja kugukomyawo mangu.’ ”
4 Abaatumibwa ne bagenda, ne balaba omwana gw�endogoyi nga guyimiridde ku luguudo, naye nga gusibiddwa ku muguwa wabweru w�ennyumba. Bwe baali bagusumulula, 5abamu ku bantu abaali bayimiridde awo ne bababuuza nti, “Abange, omwana gw�endogoyi, musumulula gwa ki?” 6Abayigirizwa ne baddamu nga Yesu bwe yabagamba, ne balyoka babakkiriza okugutwala. 7Omwana gw�endogoyi ne baguleetera Yesu. Abayigirizwa be ne baddira ebyambalo byabwe ne babyaliira ku mugongo gwayo, Yesu n�agwebagala. 8Awo abantu bangi abaali mu kibiina ne baaliira engoye zaabwe mu luguudo mwe yali agenda okuyita, abalala ne bamenya amatabi g�emiti mu nnimiro ezaali okumpi, nago ne bagaalira mu luguudo. 9Abaali mu maaso ge n�abaali emabega we, bonna ne baleekaanira waggulu nti:
“Ozaana!”
“Atenderezebwe oyo ajja mu linnya lya Mukama!”
10 “Atenderezebwe olw�okukomyawo obwakabaka bwa jjajjaffe Dawudi n�okubuwa omukisa!”
“Ozaana! Ayi ali waggulu ennyo!”
11 Awo Yesu n�atuuka mu Yerusaalemi, n�ayingira mu Yeekaalu. N�atunula, ne yeetoolooza amaaso wonna, naye obudde bwali buyise, n�afuluma n�agenda e Besaniya n�abayigirizwa be ekkumi n�ababiri.
Yesu Akolimira Omuti Ogutabala
12 Enkeera bwe baali bava e Besaniya, Yesu n�alumwa enjala. 13N�alengera omutiini, nga guddugazza bulungi amalagala, n�agendayo alabe obanga anaasangako ebibala. Yagenda okugutuukako nga kuliko malagala meereere, kubanga si kye kyali ekiseera kyagwo okubaako ebibala. 14Awo Yesu n�agamba omuti nti, “Omuntu yenna alemenga okuddayo okulya ekibala kyo!” Abayigirizwa be ne bamuwulira ng�akyogera.
Yesu Alongoosa Yeekaalu
15 Bwe baatuuka mu Yerusaalemi n�ayingira mu Yeekaalu, n�atandika okugobamu abaali batundiramu n�abaali baguliramu, n�avuunika emmeeza z�abaali bawaanyisa ensimbi, n�avuunika n�entebe z�abatunzi b�amayiba. 16Era n�ataganya muntu kuyisa kintu kyonna. 17N�abayigiriza ng�agamba nti,
“Tekyawandiikabwa nti, ‘Ennyumba yange eneebanga
nnyumba ya kusabiramu amawanga?’
Naye mmwe mugifudde mpuku y�abanyazi.”
18 Bakabona abakulu n�abannyonnyozi b�amateeka bwe baakiwulira, ne batandika okusala amagezi balabe bwe bayinza okumuzikiriza. Baali bamutya engeri ekibiina kyonna bwe kyali kyewuunya okuyigiriza kwe. 19Obudde bwe bwawungeera Yesu n�abayigirizwa be ne bafuluma mu kibuga.
Eky�okuyiga ku Mutiini Ogwakala
20 Awo enkeera mu makya abayigirizwa be ne balaba omuti omutiini Yesu gwe yakolimira nga gukaze okuviira ddala ku kikolo! 21Peetero n�ajjukira n�agamba Yesu nti, “Omuyigiriza, laba omuti omutiini gwe wakolimira gukaze!”
22 Yesu n�agamba abayigirizwa be nti, “Mukkiririze mu Katonda. 23Ddala ddala mbagamba nti buli aligamba olusozi luno nti, ‘Situka ogwe mu nnyanja,’ n�atabuusabuusa mu mutima gwe, naye n�aba n�okukkiriza, ky�ayogedde kirituukirira. 24Noolwekyo mbagamba nti buli kye munaasabanga, mukkirize nti mukiweereddwa, era kinaabanga bwe kityo gye muli. 25Bwe mubanga mugenda okusaba musonyiwenga omuntu yenna gwe mulinako ensonga, ne Kitammwe ali mu ggulu alyoke abasonyiwe ebyonoono byammwe. 26Naye bwe mutaasonyiwenga, ne Kitammwe ali mu ggulu talibasonyiwa byonoono byammwe.”
Yesu Abuuzibwa Obuyinza gy�Abuggya
27 Yesu n�abayigirizwa be bwe baakomawo mu Yerusaalemi yali atambulatambula mu Yeekaalu, bakabona abakulu n�abannyonnyozi b�amateeka n�abakulembeze b�Abayudaaya ne bajja gy�ali 28ne bamubuuza nti, “Buyinza ki obukukoza bino? Era ani yakuwa obuyinza okukola bino?”
29Naye Yesu n�abaddamu nti, “Bwe munaamala okunziramu ekibuuzo kyange kimu, nange n�ababuulira eyampa obuyinza obwo! 30Okubatiza kwa Yokaana kwava mu ggulu oba kwava eri bantu? Munziremu!”
31Ne bakubaganya ebirowoozo bokka na bokka nti, “Bwe tuddamu nti, ‘Kwava mu ggulu,’ ajja kutubuuza nti, ‘Kale, lwaki temwamukkiriza?’ 32Naye, ate bwe tuddamu nti, ‘Kwava eri bantu.’ ” Baali batya ekibiina ky�abantu. Kubanga buli muntu yalowooza Yokaana okuba nnabbi.
33Ne baddamu Yesu nti, “Tetumanyi.”
Awo Yesu n�abaddamu nti, “Nange sijja kubabuulira obuyinza obunkoza ebintu ebyo gye mbuggya.”