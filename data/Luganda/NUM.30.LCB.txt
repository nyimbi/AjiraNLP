Amateeka ku Bweyamo
1 Musa n�agamba abakulembeze b�ebika by�abaana ba Isirayiri nti, “Kino Mukama Katonda ky�alagidde: 2Omusajja bw�aneeyamanga eri Mukama Katonda, oba bw�anaalayiranga okutuukiriza ekisuubizo kye, ekigambo kye ekyo taakimenyengawo, naye anaakolanga nga bw�anaabanga asuubizza.
3“Omukazi omuvubuka anaabeeranga akyasula mu maka ga kitaawe, bw�aneeyamanga eri Mukama Katonda, oba bw�anaalayiranga okutuukiriza ekisuubizo kye, kale, obweyamo bwe bwonna n�ebyo by�anaabanga asuubizza binaasigalanga nga bwe biri. 4Naye kitaawe bw�anaakiteegerangako, n�amuziyiza, kale, tewaabengawo n�ekimu ku ebyo by�anaabanga asuubizza ebinaasigalanga nga bwe biri. 5Naye kitaawe bw�anaamugaananga ku lunaku lw�anaakiwulira, tewaabengawo ku bweyamo bwe newaakubadde bye yalayira bye yasuubiza ebinaatuukirizibwanga, Mukama Katonda anaabimusonyiwanga, kubanga kitaawe abimuziyizza.
6 “Bw�anaafumbirwanga ng�amaze okweyama ng�awaddeyo n�ebisuubizo nga tamaze kwerowooza, 7bba n�abiwulirako, naye n�atabaako ky�ayogera; kale, obweyamo bw�omukazi oyo n�ebisuubizo bye, bye yalagira okubituukiriza, binaasigalanga nga bwe biri. 8Naye singa bba bw�amala okubiwulirako n�amuziyiza, olwo obweyamo bw�omukazi oyo n�ebyo byonna bye yasuubiza nga teyeerowozezza, biba bifudde, era Mukama Katonda anaasonyiwanga omukazi oyo.
9 “Obweyamo n�ebisuubizo bwe binaakolebwanga nnamwandu oba omukazi eyayawukanira ddala ne bba mu bufumbo, binaasigalanga nga bwe biri.
10“Omukazi ali mu bufumbo ng�abeera wamu ne bba mu maka gaabwe, bw�aneeyamanga oba n�asuubiriza ku kirayiro ng�alibaako by�atuukiriza, 11bba n�abiwulirako, naye n�atabaako ky�agamba mukazi we, n�atamuziyiza; kale, obweyamo bw�omukazi oyo bwonna bunaasigalangawo, ne buli kimu kyonna kye yasuubiza ne yeerayirira, binaasigalangawo. 12Naye bba bw�anaabanga abiwuliddeko, kyokka n�abidibya n�abisazaamu, olwo tewaabengawo bweyamo oba ebisuubizo ebyava mu kamwa k�omukazi, ebinaasigalangawo, era Mukama Katonda anaabimusonyiwanga. 13Bba anaayinzanga okukakasa oba okudibya obweyamo bwonna mukazi we bw�anaabanga akoze n�ebisuubizo byonna by�anaabanga yeerayiridde ebirimu n�okwerumya n�okwefiiriza. 14Naye bba bw�ataabengako ne kyabyogerako nga ky�ajje abiwulire, olwo omukazi anaabanga akakasizza obweyamo bwe bwonna n�ebisuubizo bye yeerayirira. Bba anaabikakasanga bw�ataabengako ky�ategeeza mukazi we bw�anaabanga yaakamala okubiwulirako. 15Naye bwe wanaayitangawo ennaku ng�amaze okubiwulirako, oluvannyuma n�alyoka abidibya, y�anaavunaanyizibwanga ku bitatuukiridde mu bweyamo bw�omukazi oyo.”
16Ago ge mateeka Mukama Katonda ge yalagira Musa aganaakwatanga ku musajja ne mukazi we, era ne kitaawe w�omuwala ne muwala we anaabanga akyali omuvubuka ng�akyasula mu nju ya kitaawe.