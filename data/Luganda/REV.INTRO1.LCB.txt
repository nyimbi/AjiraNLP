Ennyanjula
Ekitabo kino, Yokaana Omutukuvu Omutume ye yakiwandiika nga mu mwaka ad 96, ng�ali mu buwaŋŋanguse ku kizinga Patumo ekiri mu Nnyanja eya Wakati, ye Meditereniyaani. Yokaana baamuwaŋŋangusiriza ku kizinga kino mu biseera by�okuyigganyizibwa kw�abakkiriza okwali okunene ennyo okwaliwo mu biro ebyo; era n�abeera omukulembeze w�Ekkanisa ku kizinga ekyo. Yokaana bwe yali ng�ali ku kizinga Patumo, Katonda n�amulaga mu kwolesebwa ebiribaawo mu biro ebigenda okujja. Ekitabo kino kiri mu bitundu ebikulu bibiri: Ekisooka, ze bbaluwa eri Ekkanisa omusanvu ez�omu Asiya Entono (kaakano eyitibwa Butuluuki) (1:3), ekyokubiri mwe muli okwolesebwa okw�emirundi emingi nga kufa ku bulamu bw�abantu ba Katonda n�okuyigganyizibwa kwabwe; okuwangulwa kwa Setaani, okudda kwa Kristo, okusala omusango okw�enkomerero, obufuzi bwa Kristo obw�emyaka olukumi, n�eby�omu ggulu (Essuula 4–22). Ekitundu ekisingira ddala obunene mu kwolesebwa kyogera ku bibonoobono ebyayiyibwa ku nsi. Era waliwo n�okwolesebwa kw�abajulizi ba Katonda abattibwa, kaakano abali mu ggulu, n�abatukuvu ba Katonda abayigganyizibwa ku nsi. Ne kuddako okusoomooza okw�enkomerero okwa Malaaya n�ekibuga Babulooni (ye Setaani). Kyogera ne ku buwanguzi bw�Ekigambo kya Katonda, Kabaka wa bakabaka era Mukama w�abakama (19:16), ajja okuzikiriza Setaani n�okuteekerateekera abakkiriza embaga ennene. Olwo ne waddirirawo Yokaana bye yayolesebwa ku kusala kw�omusango okw�enkomerero n�ekitiibwa kya Katonda ekinene. Ekitabo ne kifundikira n�okusaba nti: “Amiina! Jjangu Mukama waffe Yesu” (22:20).