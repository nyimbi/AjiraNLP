Ennyanjula
Omuwandiisi w�ebbaluwa eno tamanyiddwa bulungi. Kyokka yawandiikibwa mu biseera ebyakulembera omwaka ad 70. Abaebbulaniya be Bayudaaya. Abannaddiini bangi mu kyasa eky�olubereberye, Yesu ng�amaze okuzaalibwa, Abayudaaya n�Abaamawanga baalina ebibuuzo bingi ku ddiini y�Abakristaayo abaasooka. Baali banoonya bakakase obanga eddiini eno empya ya mazima. Abayudaaya baalina ekyamagero eky�okusomoka Ennyanja Emyufu n�endagaano Katonda gye yali akoze nabo ku Lusozi Sinaayi okwongera okunyweza okukkiriza kwabwe. Abayudaaya baalina obulombolombo obw�okusinza obulungi bwe baakwatanga, ate nga balina ne Kabona Asinga Obukulu eyawangayo ssaddaaka mu yeekaalu, abantu balyoke basonyiyibwe ebibi byabwe. Naye Abakristaayo baalina ki? Eddiini ey�Obukristaayo empya, eya Kristo, yali esobola etya okuleeta okusonyiyibwa okw�ebibi n�okuzaawo omukwano ne Katonda? Omuwandiisi w�ebbaluwa eno addamu ebibuuzo ebyo. Yesu asinga bamalayika ne bannabbi abalala bonna. Ye Kabona Asinga Obukulu atayonoonanga.