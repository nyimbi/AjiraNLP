Abawala ba Zerofekadi
1 Abawala ba Zerofekadi mutabani wa Keferi, mutabani wa Gireyaadi, mutabani wa Makiri, mutabani wa Manase, baali ba mu kika kya Manase mutabani wa Yusufu. Amannya g�abawala abo nga ge gano: Maala, ne Noowa, ne Kogula, ne Mirika ne Tiruza. 2Lwali lumu, ne bajja okumpi n�omulyango gwa Weema ya Mukama ey�Okukuŋŋaanirangamu, ne bayimirira mu maaso ga Musa ne Eriyazaali kabona, ne mu maaso g�abakulembeze n�ag�ekibiina kyonna, ne bagamba nti, 3“Kitaffe yafiira mu ddungu. Teyali omu ku bajeemu abagoberezi ba Koola abaajeemera Mukama; naye ye yafa bufi lwa bibi bye, naye teyalekawo baana babulenzi. 4Lwaki erinnya lya kitaffe mu kika linaabulamu olw�obutazaala mwana wabulenzi? Mutuwe omugabo mu baganda ba kitaffe.”
5 Musa n�aleeta ensonga zaabwe awali Mukama Katonda. 6Mukama n�agamba Musa nti, 7“Abawala ba Zerofekadi kye bagamba kituufu; bafunire omugabo ogw�obutaka awamu ne baganda ba kitaabwe, era n�omugabo gwa kitaabwe gubaweebwe.
8“Era gamba abaana ba Isirayiri nti, ‘Omusajja bw�anaafanga nga taleseewo mwana wabulenzi, kale omugabo gwe ogw�obusika bwe gunaaweebwanga omwana we omuwala. 9Bw�ataabenga na mwana wabuwala, omugabo gwe onooguwanga baganda be. 10Bw�anaabanga talina baganda be, omugabo gwe onooguwanga baganda ba kitaawe. 11Kitaawe bw�aba nga teyalina baganda be, omugabo gwe onooguwanga owooluganda asinga okuba ow�okumpi mu kika kye, oyo y�anaagutwalanga. Eryo linaabanga tteeka erinaakwatibwanga abaana ba Isirayiri, nga Mukama Katonda bwe yalagira Musa.’ ”
Yoswa Alondebwa Okusikira Musa
12 Awo Mukama Katonda n�agamba Musa nti, “Yambuka waggulu ku lusozi luno Abalimu olengere ensi gye mpadde abaana ba Isirayiri. 13Bw�onoomala okugiraba, naawe ojja kugenda abantu bo bonna gye baalaga, nga bwe kyali ne ku muganda wo Alooni, 14kubanga mwembi mwajeemera ekigambo kyange, abantu bwe baajagalala mu ddungu lya Zini ne mutampeesa kitiibwa ng�omutukuvu mu maaso gaabwe.” Ago ge gaali amazzi ag�e Meriba mu Kadesi mu ddungu ly�e Zini.
15Awo Musa n�agamba Mukama Katonda nti, 16“Mukama Katonda w�emyoyo gy�abantu bonna, alonde omusajja okulabirira ekibiina kino, 17afulumenga era ayingirenga mu maaso gaabwe, omuntu anaabafulumyanga era anaabayingizanga, abantu ba Mukama baleme okuba ng�endiga ezitaliiko musumba.”
18 Mukama Katonda n�agamba Musa nti, “Twala Yoswa mutabani wa Nuuni, omusajja alimu omwoyo, omusseeko omukono gwo. 19Muyimirize mu maaso ga Eriyazaali kabona ne mu maaso g�ekibiina kyonna, omukuutirire mu maaso gaabwe. 20Mukwase ekitundu ky�obuyinza bwo, ekibiina kyonna eky�abaana ba Isirayiri batandike okumugondera. 21Anajjanga n�ayimirira mu maaso ga Eriyazaali kabona anaamutegeezanga ebinaabanga bisaliddwawo ng�akozesa Ulimu mu maaso ga Mukama Katonda. Abaana ba Isirayiri bonna, bw�anaalagiranga banaafulumanga, era bw�anaalagiranga banaayingiranga.”
22Awo Musa n�akola nga Mukama Katonda bwe yamulagira. Yatwala Yoswa n�amuyimiriza mu maaso ga Eriyazaali kabona, ne mu maaso g�ekibiina kyonna. 23Bw�atyo n�amussaako emikono gye, n�amukuutira, nga Mukama Katonda bwe yalagira Musa.