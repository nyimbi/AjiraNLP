Ekiweebwayo olwa Bakabona
1 Ku lunaku olw�omunaana Musa n�ayita Alooni ne batabani be n�abakulembeze ba Isirayiri. 2N�agamba Alooni nti, “Ddira ennyana eya sseddume eweebwayo olw�ekibi, n�endiga ennume olw�ekiweebwayo ekyokebwa, nga zombi teziriiko kamogo, oziweeyo ng�ekiweebwayo eri Mukama Katonda. 3Ogambe abaana ba Isirayiri nti, ‘Muddire embuzi ennume eweebwayo olw�ekibi, n�ennyana n�omwana gw�endiga, nga zino zombi zaakamala omwaka gumu obukulu era nga teziriiko kamogo, nga za kiweebwayo ekyokebwa; 4era n�ente eya sseddume n�endiga ennume eby�ebiweebwayo olw�emirembe, n�ekiweebwayo eky�emmere ey�empeke nga mulimu amafuta ag�omuzeeyituuni, byonna mubiweeyo nga kye kiweebwayo eri Mukama Katonda; kubanga ku lunaku lwa leero Mukama Katonda ajja kubalabikira.’ ” 5Bwe batyo ne baleeta byonna Musa bye yabalagira okuleeta mu maaso ga Weema ya Mukama ey�Okukuŋŋaanirangamu. Abantu bonna, kye kibiina ekinene, ne basembera ne bayimirira awali Mukama Katonda. 6Musa n�alyoka abagamba nti, “Kino kye kyo Mukama Katonda kye yabagambye okukola, era ekitiibwa kya Mukama kijja kubalabikira.” 7Awo Musa n�agamba Alooni nti, “Sembera ku kyoto oweeyo ekiweebwayo kyo olw�ebyonoono byo, n�ekiweebwayo kyo ekyokebwa, olyoke weetangiririre awamu n�abantu era oleete ekiweebwayo eky�abantu; obatangiririre; nga Mukama Katonda bwe yalagidde.”
8 Awo Alooni n�asembera ku kyoto, n�atta ennyana ey�ekiweebwayo kye olw�ebyonoono bye. 9Batabani ba Alooni ne bamuleetera omusaayi, n�annyika olunwe lwe mu musaayi n�agusiiga ku mayembe ag�oku kyoto, n�afuka omusaayi ku ntobo y�ekyoto. 10N�addira amasavu n�ensigo n�ebibikka ku kibumba eby�omu kiweebwayo olw�ekibi, n�abyokera ku kyoto, nga Mukama Katonda bwe yalagira Musa. 11Ennyama n�eddiba n�abyokera mu muliro ebweru w�olusiisira.
12 Alooni n�atta ekiweebwayo ekyokebwa; batabani be ne bamuleetera omusaayi, n�agumansira ku kyoto okukyebungulula. 13Ne bamuleetera ebifi eby�ekiweebwayo ekyokebwa nga n�omutwe kweguli; byonna n�abyokera ku kyoto. 14N�ayoza ebyenda n�amagulu, n�abyokera wamu n�ekiweebwayo ekyokebwa ku kyoto.
Ekiweebwayo olw�Abantu
15 Awo Alooni n�aleeta ekiweebwayo olw�abantu. Yaddira embuzi ey�ekiweebwayo olw�ebibi by�abantu n�agitta, n�agiwaayo ng�ekiweebwayo kye olw�ekibi, kye yasooka olw�ebibi bye. 16N�aleeta ekiweebwayo ekyokebwa n�akiwaayo ng�etteeka bwe liragira. 17N�aleeta ekiweebwayo eky�emmere ey�empeke, n�ayoolamu olubatu, n�akyokya ku kyoto okuliraana n�ekiweebwayo ekyokebwa eky�omu makya.
18Ente ya sseddume n�endiga ennume nazo n�azitta, nga bye biweebwayo olw�emirembe eby�abantu; batabani ba Alooni ne bamuleetera omusaayi, n�agumansira ku kyoto okukyebungulula enjuuyi zonna. 19Naye amasavu ag�ente eya sseddume n�ago ag�endiga ennume, n�amasavu ag�oku mukira, n�ago agabikka ku byenda, n�ensigo, n�agabikka ku kibumba, 20ne bateeka amasavu gaabyo ku bifuba by�ensolo ezo, n�ayokya amasavu ago ku kyoto; 21naye ebifuba n�ekisambi ekya ddyo, Alooni n�abiwuubawuuba mu maaso ga Mukama Katonda nga kye kiweebwayo ekiwuubibwa eri Mukama Katonda, nga Musa bwe yalagira.
22 Awo Alooni n�awanikira abantu emikono gye, n�abasabira omukisa. Bw�atyo Alooni ng�amaze okuwaayo ekiweebwayo olw�ekibi, n�ekiweebwayo ekyokebwa, n�ekiweebwayo olw�emirembe, n�avaayo ku kyoto. 23Musa ne Alooni ne bayingira mu Weema ya Mukama ey�Okukuŋŋaanirangamu. Bwe baafuluma ne basabira abantu omukisa, era ekitiibwa kya Mukama Katonda ne kirabikira abantu bonna. 24Omuliro ne gujja nga guva eri Mukama Katonda ne gumalirawo ddala ekiweebwayo ekyokebwa n�amasavu ebyali ku kyoto. Awo abantu bonna bwe baakiraba ne baleekaana ne bagalamira wansi ng�amaaso gaabwe gali ku ttaka.