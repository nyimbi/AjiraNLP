Endagaano y�Okukomola
1 Ibulaamu bwe yaweza emyaka kyenda mu mwenda, Mukama n�amulabikira, n�amugamba nti, “Ndi Katonda Ayinzabyonna, tambulira mu maaso gange obe nga toliiko kya kunenyezebwa. 2Ndikola endagaano yange naawe era ndikwaliza ddala nnyo.”
3 Awo Ibulaamu n�avuunama; Mukama n�amugamba nti, 4“Laba, ndikola naawe endagaano, era onoobeeranga kitaawe w�amawanga mangi. 5Erinnya lyo tokyayitibwa Ibulaamu, wabula onooyitibwanga Ibulayimu, kubanga nkufudde kitaawe w�amawanga mangi. 6Ndikwaza nnyo nnyini; era ndikufuula amawanga, ne bakabaka baliva mu ggwe. 7Era ndituukiriza endagaano yange naawe, n�ezzadde lyo mbeere Katonda wo era Katonda w�ezzadde lyo eririddawo. Endagaano eno teriggwaawo emirembe n�emirembe. 8Era ndikuwa ggwe n�ezzadde lyo eririddawo ensi mw�obadde omusenze, ensi yonna eya Kanani, okuba eyiyo emirembe gyonna; era ndiba Katonda waabwe.”
9 Awo Katonda n�agamba Ibulayimu nti, “Ggwe ky�olina okukola kwe kukwata endagaano yange, ggwe n�ezzadde lyo eririddawo emirembe gyabwe gyonna. 10Eno y�endagaano yange naawe n�ezzadde lyo eririddawo, gy�onookuumanga: Buli musajja mu mmwe anaakomolebwanga. 11Munaakomolebwanga ekikuta eky�omubiri gwammwe, ekyo kibeere akabonero ak�endagaano yange naawe. 12Buli mwana owoobulenzi anaawezanga ennaku omunaana ez�obukulu mu mmwe mu mirembe gyammwe gyonna anaakomolebwanga, 13oyo azaaliddwa mu nnyumba yo oba gw�oguze n�ensimbi zo okuva ku munnaggwanga anaakomolebwanga. Endagaano yange eteriggwaawo eneebanga mu mubiri gwo. 14Omwana owoobulenzi yenna atali mukomole, atakomolebbwa kikuta kya mubiri gwe, taabalibwenga mu bantu be, aba amenye endagaano yange.”
Ekisuubizo eri Salaayi
15 Katonda n�agamba Ibulayimu nti, “Era Salaayi mukazi wo, tokyamuyita Salaayi, erinnya lye linaabanga Saala. 16Ndimuwa omukisa, era ndikuwa omwana owoobulenzi mu ye. Ndimuwa omukisa, alibeera jjajja w�amawanga, bakabaka baamawanga baliva mu ye.” 17Awo Ibulayimu n�avuunama n�aseka, n�agamba munda ye nti, “Omwana alizaalirwa oyo eyaakamala emyaka ekikumi? Saala ow�emyaka ekyenda alizaala omwana?” 18Ibulayimu n�agamba Katonda nti, “Isimayiri abeerenga mulamu mu maaso go!”
19 Katonda n�amugamba nti, “Nedda, naye Saala mukazi wo alikuzaalira omwana owoobulenzi, olimutuuma erinnya Isaaka. Ndinyweza endagaano yange naye okuba endagaano etaliggwaawo ku zadde lye eririddawo. 20Ku Isimayiri nkuwulidde: Laba, ndimuwa omukisa, alyeyongera, ndimwaliza ddala nnyo, aliba jjajja w�abalangira kkumi na babiri, era ndimufuula eggwanga ery�amaanyi. 21Kyokka ndinyweza endagaano yange ne Isaaka, Saala gw�alikuzaalira mu kiseera nga kino omwaka ogujja.” 22Katonda bwe yamala okwogera naye, Ibulayimu n�ava we yali.
23 Awo Ibulayimu n�atwala Isimayiri mutabani we n�abaddu bonna abaazaalirwa mu nnyumba ye n�abo abaagulibwa n�ensimbi ze, buli musajja yenna mu nnyumba ya Ibulayimu n�akomolwa buli omu ekikuta ky�omubiri gwe ku lunaku olwo lwennyini, nga Katonda bwe yamugamba. 24Ibulayimu yali aweza emyaka kyenda mu mwenda bwe yakomolebwa ekikuta ky�omubiri gwe. 25Ne Isimayiri mutabani we yali wa myaka kkumi n�esatu bwe yakomolebwa ekikuta ky�omubiri gwe. 26Ku lunaku olwo lwennyini Ibulayimu ne mutabani we Isimayiri lwe baakomolebwa. 27N�abasajja bonna mu nnyumba y�abo abazaalirwamu n�abo abaagulibwa n�ensimbi ze okuva eri munnaggwanga, baakomolebwa wamu naye.