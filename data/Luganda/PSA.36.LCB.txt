Ya Mukulu wa Bayimbi. Zabbuli ya Dawudi
1 Nnina obubaka mu mutima gwange
obukwata ku bwonoonyi bw�omukozi w�ebibi.
Taliimu
kutya Katonda;
2 Ye nga bw�alaba yeewaanawaana n�atasobola kutegeera
oba okukyawa ekibi kye.
3 Ebigambo ebiva mu kamwa ke biba bibi era nga bya bulimba;
takyalina magezi era takyakola birungi.
4 Ne ku kitanda kye afumiitiriza ebibi by�anaakola;
amalirira okutambuliranga mu kkubo ekyamu,
era ebitali bituufu tabyewala.
5 Okwagala kwo, Ayi Mukama, kutuuka ne ku ggulu;
obwesigwa bwo butuuka ku bire.
6 Obutuukirivu bwo bugulumivu ng�agasozi aganene,
n�obwenkanya bwo buwanvu nnyo ng�ennyanja ennene ennyo.
Ayi Mukama, olabirira abantu n�ebisolo.
7 Okwagala kwo okutaggwaawo nga tekugeraageranyizika.
Ab�ebitiibwa n�abatali ba bitiibwa
baddukira mu biwaawaatiro byo.
8 Balya ku bingi eby�omu nnyumba yo ne bakkuta;
obawa ebyokunywa by�omugga gwo ogwesiimisa.
9 Kubanga gw�olina ensulo ey�obulamu,
era gw�otwakiza omusana.
10 Yongeranga okwagala abo abakutegeera,
era n�obutuukirivu bwo eri abo abalina emitima emirongoofu.
11 Ab�amalala baleme okunninnyirira,
wadde ababi okunsindiikiriza.
12 Laba, ababi nga bwe bagudde!
Basuuliddwa wansi era tebasobola na ku golokokawo.