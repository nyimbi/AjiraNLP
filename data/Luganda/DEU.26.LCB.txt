Ebibala eby�Amakungula ag�Olubereberye
1Awo olulituuka bw�omalanga okuyingira mu nsi, Mukama Katonda wo gy�akuwa okubeera obusika bwo obw�enkalakkalira, ng�omaze okugyefunira era ng�otebenkedde bulungi, 2oddiranga ebimu ku bibala ebibereberye by�oliggya mu makungula agalisooka okuva mu ttaka ery�oku nsi Mukama Katonda wo gy�akuwa, n�obiteeka mu kibbo. Kale nno obireetanga mu kifo Mukama Katonda wo kye yeerondera okubeerangamu Erinnya lye. 3Ogambanga kabona alibeera mu kisanja mu kiseera ekyo nti, “Njatula leero eri Mukama Katonda wo nti Ntuuse mu nsi Mukama gye yalayirira bajjajjaffe okugituwa.” 4Kabona aliggya ekibbo mu mikono gyo n�akitereeza mu maaso g�ekyoto kya Mukama Katonda wo. 5Kale nno oliyatula mu maaso ga Mukama Katonda wo nti, “Jjajjaffe yali mutambuze Omusuuli, n�aserengeta mu Misiri n�abantu be yali nabo abatono, ne babeera eyo, ne bafuukamu eggwanga ekkulu ery�amaanyi era nga lirimu abantu bangi nnyo. 6Naye Abamisiri ne batuyisa bubi, ne batubonyaabonya, nga batukozesa emirimu emikakanyavu. 7Bwe tutyo ne tukaabirira Mukama, Katonda wa bajjajjaffe; Katonda n�awulira eddoboozi lyaffe, n�alaba okubonaabona kwaffe, n�okutegana kwaffe, n�okunyigirizibwa kwaffe kwonna. 8Bw�atyo Mukama n�atuggya mu Misiri n�omukono gwe ogw�amaanyi gwe yagolola, n�obuyinza bwe obw�entiisa, n�obubonero, n�ebyamagero eby�ekitalo. 9Yatuleeta mu kifo kino n�atuwa ensi eno, ensi omukulukutira amata n�omubisi gw�enjuki. 10Bwe ntyo ndeese gy�oli ebibala ebibereberye ebiva mu ttaka ery�omu nsi gy�ompadde, Ayi Mukama.” Olibiteeka mu maaso ga Mukama Katonda wo n�ovuunama mu maaso ge. 11Kale nno, ggwe awamu n�Abaleevi, ne bannamawanga abanaabeeranga mu mmwe, onoojaguzanga ng�osanyukira ebirungi byonna, Mukama Katonda wo by�anaabanga akuwadde ggwe n�amaka go gonna.
12 Mu mwaka ogwokusatu bw�onoomalanga okuggyako ku makungula go ekitundu eky�ekkumi n�okissa wabbali, kubanga ogwo gwe mwaka ogw�ekitundu eky�ekkumi, onoddiranga ekitundu ekyo n�okiwa Abaleevi, ne bannamawanga, ne bamulekwa, ne bannamwandu, ne baliiranga mu bibuga byo ne bakkuta. 13Awo onooyogeranga mu maaso ga Mukama Katonda wo nti, “Ekitundu ekimu eky�ekkumi ekyatukuzibwa nkiggyayo mu maka gange ne nkigabira Abaleevi, ne bannamawanga, ne bamulekwa, ne bannamwandu, nga byonna bye wandagira bwe biri. Sikyamyeko kuva ku biragiro byo newaakubadde okwerabira n�ekimu ku byo. 14Ekitundu ekyo sikiriddeeko nga ndi mu biseera eby�okukungubaga, wadde okukikwatako nga siri mulongoofu, era sikitoddeeko ne mpaayo eri abafu. Ŋŋondedde Mukama Katonda wange, ne nkola nga bwe yandagira. 15Otutunuulire ng�osinziira mu kifo kyo ekitukuvu gy�obeera mu ggulu, otuyiweko omukisa gwo ffe abantu bo Abayisirayiri n�ensi gy�otuwadde nga bwe walayirira bajjajjaffe, nga y�ensi omukulukuta amata n�omubisi gw�enjuki.”
Mugonderenga Amateeka ga Mukama
16 Mukama Katonda wo akulagira leero okugonderanga amateeka ago gonna n�ebiragiro ebyo; noolwekyo obigonderanga byonna n�omutima gwo gwonna n�emmeeme yo yonna. 17Ku lunaku lwa leero oyatudde nga Mukama bw�ali Katonda wo, era nga naawe bw�onootambuliranga mu makubo ge, era ng�onookuumanga ebiragiro bye n�amateeka ge gonna, era ng�onoomugonderanga. 18Ku lunaku lwa leero Mukama alangiridde nga bw�oli owuwe, eggwanga lye ku bubwe ery�omuwendo omungi nga bwe yasuubiza, era nga ojjanga kukwatanga ebiragiro bye byonna. 19Alangiridde nga bw�anaakujjuzanga ettendo n�okwatiikirira n�ekitiibwa okusukkirira amawanga gonna ge yatonda, era ng�olibeera eggwanga ettukuvu eri Mukama Katonda wo, nga bwe yasuubiza.