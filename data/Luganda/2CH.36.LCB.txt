1 Awo abantu b�ensi eyo ne balonda Yekoyakaazi mutabani wa Yosiya, n�asikira kitaawe mu Yerusaalemi.
Yekoyakaazi Kabaka wa Yuda
2Yekoyakaazi yali wa myaka amakumi abiri mu esatu bwe yalya obwakabaka, n�afugira mu Yerusaalemi emyezi esatu. 3Kabaka w�e Misiri yamugoba ku ntebe ey�obwakabaka mu Yerusaalemi, n�asalira Yuda obusuulu obwa ttani ssatu n�obutundu buna obwa ffeeza ne kilo amakumi asatu mu nnya eza zaabu. 4Kabaka w�e Misiri n�afuula Eriyakimu muganda wa Yekoyakaazi okuba kabaka wa Yuda ne Yerusaalemi, n�akyusa n�erinnya lye, n�amutuuma Yekoyakimu, naye n�atwala Yekoyakaazi muganda we nga musibe e Misiri.
Yekoyakimu Kabaka wa Yuda
5 Yekoyakimu yali wa myaka amakumi abiri mu etaano bwe yalya obwakabaka, n�afugira emyaka kkumi na gumu mu Yerusaalemi. N�akola ebitali bya butuukirivu mu maaso ga Mukama Katonda we. 6Awo lumu Nebukadduneeza kabaka w�e Babulooni n�amulumba, n�amusiba mu masamba, n�amutwala e Babulooni. 7Nebukadduneeza n�atwala n�ebintu ebyali mu yeekaalu ya Mukama e Babulooni, n�abiteeka mu ssabo lye. 8Ebyafaayo ebirala ebyabaawo ku mulembe gwa Yekoyakimu, eby�ekivve bye yakola, ne byonna bye yavunaanibwa, byawandiikibwa mu kitabo kya bassekabaka ba Isirayiri ne Yuda. Yekoyakini mutabani we n�amusikira.
Yekoyakini Kabaka wa Yuda
9 Yekoyakini yali wa myaka munaana bwe yalya obwakabaka, n�afugira emyezi esatu n�ennaku kkumi mu Yerusaalemi. N�akola ebitali bya butuukirivu mu maaso ga Mukama. 10Awo omwaka bwe gwali nga gunaatera okuggwaako, kabaka Nebukadduneeza n�amutumya, n�aleetebwa e Babulooni n�ebintu byonna eby�omuwendo okuva mu yeekaalu ya Mukama. Nebukadduneeza n�afuula Zeddekiya kitaawe omuto okuba kabaka wa Yuda ne Yerusaalemi.
11 Zeddekiya yali wa myaka amakumi abiri mu gumu bwe yalya obwakabaka, n�afugira emyaka kkumi na gumu mu Yerusaalemi. 12N�akola ebitali bya butuukirivu mu maaso ga Mukama Katonda we, n�ateetoowaza mu maaso ga nnabbi Yeremiya, eyayogeranga ekigambo kya Mukama. 13N�ajeemera ne kabaka Nebukadduneeza eyamulayiza mu maaso ga Katonda. N�akakanyaza ensingo ye n�omutima gwe, n�atakyuka kudda eri Mukama Katonda wa Isirayiri. 14Ate ne bakabona abakulu bonna n�abantu, ne bataba beesigwa ne bagoberera eby�obukaafiiri eby�amawanga amalala, ne bagwagwawaza yeekaalu ya Mukama, gye yali atukuzizza mu Yerusaalemi.
Okugwa kwa Yerusaalemi
15 Awo Mukama Katonda wa bajjajjaabwe n�ayogera nabo ng�ayita mu babaka be, ng�asaasira abantu be n�ekifo mu abeera. 16Naye ne baduuliranga ababaka ba Katonda, ne banyoomanga n�ebigambo bye, ne basekereranga bannabbi be, okutuusa obusungu bwa Katonda bwe bwabuubuukira ku bantu be awatali kubasaasira. 17Kyeyava aweereza kabaka w�Abakaludaaya okubalumba, n�atta n�ekitala abavubuka baabwe mu nnyumba awasinzizibwa, n�atalekaawo muvubuka n�omu newaakubadde abawala abato, newaakubadde abasajja abakulu wadde abakadde ennyo. Bonna Katonda yabawaayo mu mukono gwa Nebukadduneeza. 18Ne yeetikka ebintu ebinene n�ebitono byonna okuva mu yeekaalu ya Katonda, n�eby�obugagga eby�omu yeekaalu ya Mukama, n�amawanika ga kabaka n�abakungu be. 19Ne bookya yeekaalu ya Katonda ne bamenyaamenya ne bbugwe wa Yerusaalemi, ne bookya n�embiri zonna, ne bazikiriza n�ebintu eby�omuwendo byonna.
20 N�abo abaawona ekitala, n�abatwala mu buwaŋŋanguse e Babulooni, ne babeera baddu be n�aba batabani be okutuusa ku kufuga kw�obwakabaka bw�Obuperusi. 21Ensi n�ekuuma ssabbiiti zaayo, ekiseera kyonna kye yamala mu kubonaabona kwayo okutuusa emyaka ensanvu bwe gyagwako, ng�ekyo kituukiriza ekigambo Mukama kye yayogera mu Yeremiya.
22 Mu mwaka ogw�olubereberye ogwa Kuulo kabaka wa Buperusi, Mukama n�akoma ku mutima gwa Kuulo kabaka wa Buperusi ng�ekigambo Mukama kye yayogerera mu Yeremiya bwe kyali, okulangirira mu bwakabaka bwe bwonna, n�okuwandiika nti,
23“Bw�atyo bw�ayogera Kuulo kabaka wa Buperusi nti,
“ ‘Mukama Katonda w�eggulu ampadde obwakabaka bwonna obw�omu nsi, era annonze okumuzimbira yeekaalu e Yerusaalemi mu Yuda. Bwe wabaawo omuntu yenna mu mmwe ow�oku bantu be, Mukama Katonda abeere naye, ayambuke.’ ”