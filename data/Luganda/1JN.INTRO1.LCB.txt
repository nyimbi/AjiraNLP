Ennyanjula
Yokaana Omutukuvu yali omu ku bayigirizwa ba Mukama waffe Yesu ababereberye ekkumi n�ababiri. Ye yawandiika Enjiri ya Yokaana n�ebbaluwa zino essatu nga wakati w�emyaka ad 85 ne 95. Yesu, mu bayigirizwa be, Yokaana gwe yasinganga okwagala. Yokaana yabeeranga kumpi nnyo ne Yesu, bw�atyo n�amanya okwagala kwa Kristo. Era Yokaana mu bulamu bwe, n�afuuka ekyokulabirako eky�omuntu omulamu eky�okwagala kuno. Era mu myaka gye egy�oluvannyuma n�ayitibwanga “Omutume ow�Okwagala.” Mu bbaluwa eno Yokaana ayogera nnyo ku buntu bwa Yesu, n�assa essira ku kino nti Abo abamanyi Yesu era ne Kitaffe bamumanyi. Abo abatamanyi Yesu ne Kitaffe tebamumanyi, era n�okwagala kwa Kitaffe tebakutegeera era tebakumanyi. Naye bo Abakristaayo bategeera okwagala kwa Katonda kubanga kuli mu bulamu bwabwe obw�Ekikristaayo, kubanga Katonda Kwagala. Noolwekyo tewali kye basaana kutya n�akamu kokka, mu bulamu buno wadde mu obwo obugenda okujja.