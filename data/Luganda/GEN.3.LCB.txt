Okujeema kw�Omuntu
1 Kale nno omusota gwali mukalabakalaba okukira ensolo zonna ez�omu nsiko, Mukama Katonda ze yatonda. Ne gugamba omukazi nti, “Kazzi Katonda yagamba nti ‘Temulyanga ku muti gwonna ogw�omu nnimiro!’ ”
2 Omukazi n�addamu omusota nti, “Tulya ku buli muti ogw�omu nnimiro, 3kyokka Katonda yatulagira nti, ‘Temulyanga ku kibala ky�omuti oguli wakati mu nnimiro, wadde okugukwatako, muleme okufa.’ ”
4 Naye omusota ne gugamba omukazi nti, “Temugenda kufa. 5Kubanga Katonda amanyi nga lwe muligulyako amaaso gammwe lwe galizibuka, era mulifaanana nga ye, okumanyanga ekirungi n�ekibi.”
6 Awo omukazi bwe yalaba ng�omuti mulungi nga gusanyusa okutunulako era gwegombebwa okuleeta amagezi, n�anoga ekibala kyagwo n�alya; n�awaako ne bba naye n�alya. 7Awo amaaso gaabwe bombi ne gazibuka, ne bategeera nga baali bwereere; ne baluka amalagala g�emiti ne beekolera ebyokwambala.
8 Awo ne bawulira eddoboozi lya Mukama Katonda ng�atambula mu nnimiro, mu budde obuweeweevu. Omusajja n�omukazi ne beekweka mu miti Mukama Katonda aleme okubalaba. 9Naye Mukama Katonda n�ayita omusajja nti, “Oli ludda wa?”
10 N�addamu nti, “Mpulidde eddoboozi lyo mu nnimiro, ne ntya, kubanga mbadde bwereere; ne nneekweka.”
11 N�amubuuza nti, “Ani akubuulidde nti Oli bwereere? Olidde ku muti gwe nakulagira obutagulyangako?”
12 Omusajja n�addamu nti, “Omukazi gwe wampa okubeeranga nange y�ampadde ekibala ne ndya.”
13 Mukama Katonda kwe kubuuza omukazi nti, “Kiki kino ky�okoze?”
Omukazi n�addamu nti, “Omusota gwe gunsenzesenze ne ndya.”
14 Mukama Katonda n�agamba omusota nti, Kubanga okoze kino
okolimiddwa okukira ensolo zonna ez�awaka
n�ez�omu nsiko,
oneekululiranga ku lubuto lwo
era onoolyanga nfuufu
ennaku zonna ez�obulamu bwo.
15 Nteeka obulabe
wakati wo n�omukazi,
ne wakati w�ezzadde lyo n�ezzadde ly�omukazi;
ezzadde lye linaakubetentanga omutwe,
naawe onoolibojjanga ekisinziiro.
16 N�agamba omukazi nti,
“Nnaayongeranga nnyo ku bulumi bwo ng�oli lubuto,
onoozaaliranga mu bulumi;
musajja wo anaakukoleranga bye weetaaga
kyokka anaakufuganga.”
17 N�agamba Adamu nti, “Kubanga owulidde eddoboozi lya mukazi wo, n�olya ku muti gwe nakulagira obutagulyangako,
“ensi ekolimiddwa ku lulwo:
mu ntuuyo zo mw�onoofuniranga ekyokulya
ennaku zonna ez�obulamu bwo.
18 Ensi eneekumerezanga amaggwa n�amatovu,
onoolyanga ebibala eby�omu nnimiro.
19 Mu ntuuyo zo
mw�onoggyanga ekyokulya,
okutuusa lw�olidda mu ttaka mwe wava,
kubanga oli nfuufu ne mu nfuufu mw�olidda.”
20 Omusajja n�atuuma omukazi erinnya Kaawa, oyo ye nnyina w�abalamu bonna.
21Mukama Katonda n�akolera Adamu ne mukazi we ebyambalo eby�amaliba n�abambaza. 22Awo Mukama Katonda n�agamba nti, “Laba omuntu afuuse ng�omu ku ffe okumanyanga ekirungi n�ekibi; kale kaakano talwa kugolola mukono gwe n�anoga ku muti ogw�obulamu n�alya, n�awangaala emirembe gyonna.” 23Bw�atyo Mukama Katonda n�agoba omuntu mu nnimiro Adeni agende alimenga ettaka mwe yaggyibwa. 24Bwe yamala okugobamu omuntu, n�ateekamu Bakerubi n�ekitala ekimyansa eky�obwogi ku buli ludda okukuuma ekkubo erigenda ku muti ogw�obulamu.