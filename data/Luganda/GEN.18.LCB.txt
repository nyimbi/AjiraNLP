Ibulayimu n�Abagenyi Abasatu
1 Awo Mukama n�alabikira Ibulayimu mu mivule gya Mamule, mu ttuntu ng�atudde mu mulyango gwa weema ye. 2Bwe yasitula amaaso ge n�alaba, era laba, abasajja basatu nga bayimiridde mu maaso ge. Bwe yabalaba, n�adduka okuva mu mulyango gwa weema ye, okubasisinkana n�agwa wansi, 3n�agamba nti, “Mukama wange obanga ndabye ekisa mu maaso go, toyita ku muddu wo. 4Leka tuleete otuzzi munaabe ku bigere, muwummuleko wano wansi w�omuti, 5nga bwe ndeeta omugaati mulyeko muddemu amaanyi, mulyoke mugende, anti muzze eri muddu wammwe.”
Ne bamugamba nti, “Kola nga bw�ogambye.”
6 Ibulayimu n�ayanguwa okugenda eri Saala, n�amugamba nti, “Teekateeka mangu kilo kkumi na mukaaga ez�obutta okande ofumbire mangu abagenyi emmere.”
7 Ibulayimu n�agenda bunnambiro mu kisibo n�aggyamu ennyana, ento era ennungi n�agiwa omu ku bavubuka eyayanguwa okugifumba. 8Awo n�addira omuzigo n�amata n�ennyana eyafumbibwa n�abiteeka mu maaso gaabwe; n�ayimirira we baali, wansi w�omuti nga balya. 9Ne bamubuuza nti, “Saala mukyala wo ali ludda wa?” N�addamu nti, “Ali mu weema.”
10 Mukama n�amugamba nti, “Ddala ndikomawo gy�oli mu kiseera nga kino, era Saala mukazi wo alizaala omwana owoobulenzi.”
Ne Saala yali awuliriza ng�ali mu mulyango gwa weema emabega we. 11Mu kiseera kino Ibulayimu ne Saala baali bakaddiye nnyo nga Saala takyali na mu nsonga z�abakazi. 12Awo Saala n�asekera muli ng�agamba nti, “Nga nkaddiye, nga ne baze akaddiye, ndisanyusibwa?”
13 Mukama n�abuuza Ibulayimu nti, “Lwaki Saala asese ng�agamba nti, ‘Ndiyinza okuzaala omwana nga nkaddiye?’ 14Waliwo ekirema Mukama? Omwaka ogujja, mu kiseera kyennyini, ndikomawo gy�oli, ne Saala alizaala omwana owoobulenzi.”
15Naye Saala ne yeegaana ng�agamba nti, “Si sese,” kubanga yali atidde.
N�amuddamu nti, “Nedda osese.”
Ibulayimu Yeegayiririra Sodomu
16Awo abasajja bwe bavaayo ne bagenda, ne boolekera oluuyi lwa Sodomu; Ibulayimu n�abawerekerako. 17Mukama n�agamba mu mutima gwe nti, “Ibulayimu namukweka kye ŋŋenda okukola? 18Ibulayimu agenda kufuuka eggwanga eddene, ery�amaanyi, era mu ye, amawanga gonna mwe galiweerwa omukisa. 19Mmulonze alagire abaana be n�abantu be abaliddawo okukwatanga ekkubo lya Mukama nga bakola eby�obutuukirivu era nga ba mazima, Mukama alyoke atuukirize ekyo kye yasuubiza Ibulayimu.”
20 Awo Mukama n�agamba nti, “Olw�okunkaabirira okusukkiridde olw�ebibi bya Sodomu ne Ggomola ebingi ennyo, 21nzija kukka ndabe obanga ddala bakozi ba bibi ng�okunkaabirira olw�ebibi byabwe okutuuse gye ndi bwe kuli, era obanga si bwe kiri nnaamanya.”
22 Awo abasajja ne bakyuka okuva awo, ne batambula okwolekera Sodomu; naye Ibulayimu n�asigala ng�akyayimiridde mu maaso ga Mukama. 23Awo Ibulayimu n�amusemberera n�agamba nti, “Ddala olizikiriza abatuukirivu awamu n�ababi? 24Singa mu kibuga mulimu abatuukirivu amakumi ataano onookizikiriza n�otokisonyiwa olw�abatuukirivu amakumi ataano abakirimu? 25Kireme okuba gy�oli okukola ekintu bwe kityo, okutta abatuukirivu awamu n�ababi, abatuukirivu ne benkana n�ababi! Kireme kuba bwe kityo! Omulamuzi ow�ensi yonna teyandisaanye akole kituufu?”
26Mukama n�agamba nti, “Bwe nnaasanga mu Sodomu abatuukirivu amakumi ataano mu kibuga omwo nzija kusonyiwa ekibuga kyonna ku lwabwe.”
27 Ibulayimu n�addamu nti, “Laba nnyinziza okwogera ne Mukama, nze ani, nze enfuufu n�evvu! 28Singa abatuukirivu babulako bataano okuwera amakumi ataano, onoozikiriza ekibuga kubanga kubulako bataano?”
N�amuddamu nti, “Sijja kukizikiriza, bwe nnaasangamu abatuukirivu amakumi ana mu abataano abampulira.”
29Ate Ibulayimu n�amugamba nti, “Singa musangibwamu amakumi ana.”
Mukama n�amuddamu nti, “Ku lw�amakumi ana sijja kukizikiriza.”
30 Ate n�agamba nti, “Kale nno Mukama aleme okunsunguwalira, nange nnaayogera. Singa musangibwamu amakumi asatu.”
N�addamu nti, “Sijja kukizikiriza singa musangibwamu amakumi asatu.”
31N�agamba nti, “Laba ŋŋumye ne njogera ne Mukama. Singa musangibwamu amakumi abiri.”
N�agamba nti, “Ku lw�amakumi abiri sijja kukizikiriza.”
32 Ate n�agamba nti, “Kale Mukama aleme okukwatibwa obusungu, nnaayongera okwogera, naye luno lwokka. Singa kkumi lye linaasangibwamu.”
N�addamu nti, “Ku lw�abo ekkumi sijja kukizikiriza.”
33 Mukama bwe yamala okwogera ne Ibulayimu n�agenda, ne Ibulayimu n�addayo ewuwe.