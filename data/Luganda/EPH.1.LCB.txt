1 Nze Pawulo, omutume wa Kristo Yesu, olw�okwagala kwa Katonda, mpandiikira abatukuvu abali mu Efeso, era abakkiririza mu Kristo Yesu.
2 Ekisa n�emirembe ebiva eri Katonda Kitaffe ne Mukama waffe Yesu Kristo bibeerenga nammwe.
Emikisa mu Kristo
3 Yeebazibwe Katonda era Kitaawe wa Mukama waffe Yesu Kristo, atuwadde mu Kristo buli mukisa gwonna ogw�omwoyo oguva mu ggulu. 4Yatulonda okubeera mu Kristo ng�ensi tennatondebwa, ffe tube batukuvu, abataliiko kya kunenyezebwa mu maaso ge, olw�okwagala kwe. 5Olw�okwagala kwe, yatuteekateeka tubeere abaana be mu Yesu Kristo, ng�okusiima kwe bwe kuli. 6Katonda tumutendereze olw�ekisa kye yatuwa obuwa mu Mwana, gw�ayagala ennyo. 7Mu oyo mwe tununulibwa olw�omusaayi gwe, ne tusonyiyibwa ebibi, ng�obugagga bw�ekisa kye bwe buli, 8kye yatuwa mu bungi mu magezi gonna ne mu kutegeera kwonna. 9Yatubikkulira ekyama eky�okwagala kwe, ng�okusiima kwe bwe kuli kwe yateekerateekera mu Kristo. 10Olwo ekiseera ekituufu bwe kirituuka, Katonda alikola byonna bye yateekateeka, n�ateeka ebintu byonna awamu wansi wa Kristo, ebiri mu ggulu n�ebiri ku nsi.
11 Era mu ye mwe twaweerwa obusika ne twawulibwa ng�enteekateeka bw�eri ey�oyo akola ebintu byonna okusinziira ku magezi ag�okwagala kwe; 12ffe Abayudaaya tulyoke tumuleetere okugulumizibwa, ffe abaasooka okuba n�essuubi mu Kristo. 13Nammwe, Kristo yabaleeta eri amazima, kye kigambo eky�Enjiri ey�okulokolebwa kwammwe. Bwe mwamukkiriza, ne muteekebwako envumbo eya Mwoyo Mutukuvu eyasuubizibwa, 14gwe musingo gw�obusika bwaffe, okutuusa bw�alinunula abantu be, ne Katonda n�agulumizibwa era n�atenderezebwa.
Okusaba kwa Pawulo
15 Noolwekyo okuva lwe nawulira okukkiriza kwe mulina mu Mukama waffe Yesu, n�okwagala kwe mulina eri abantu ba Katonda bonna, 16sirekangayo kwebaza Katonda ku lwammwe. Mbajjukira 17ne mbasabira, Katonda wa Mukama waffe Yesu Kristo, Kitaffe ow�ekitiibwa, abawe Omwoyo ow�amagezi n�okubikkulirwa mweyongere okumutegeera. 18Nnyongera okubasabira, amaaso g�emitima gyammwe gamulisibwenga, mulyoke mumanye essuubi ly�okuyitibwa kwammwe, n�obugagga obungi bwe mulina mu ye, mmwe awamu n�abantu ba Katonda bonna. 19Njagala mutegeere amaanyi ge agasukkiridde agakolera mu ffe abakkiriza, ng�okukola kw�obuyinza bw�amaanyi ge bwe kuli, 20amaanyi ago ge yakozesa mu Kristo bwe yamuzuukiza mu bafu, n�amutuuza ku mukono gwe ogwa ddyo waggulu mu ggulu. 21Waggulu eyo, Kristo gy�afugira obufuzi bwonna, n�obuyinza bwonna, n�amaanyi gonna, n�obwami bwonna, na buli kitiibwa kyonna ekiweebwa omuntu. Afugira mu mulembe guno, era alifugira ne mu mulembe ogugenda okujja. 22Katonda atadde ebintu byonna wansi w�ebigere bye, n�afuula Kristo omutwe gw�ebintu byonna eby�ekkanisa, 23era ekkanisa gwe mubiri gwe ye yennyini, mwatuukiririza ebintu byonna.