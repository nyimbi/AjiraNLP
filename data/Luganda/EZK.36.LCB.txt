Obunnabbi eri Ensozi za Isirayiri
1 “Omwana w�omuntu, yogera obunnabbi eri ensozi za Isirayiri, ogambe nti, Mmwe ensozi za Isirayiri, muwulire ekigambo kya Mukama. 2Bw�ati bw�ayogera Mukama Katonda nti, omulabe yayogera nti, ‘Otyo, ensozi ez�edda kaakano zaffe.’ 3Kyemwava muwa obunnabbi ne mwogera nti, ‘Bw�ati bw�ayogera Mukama Katonda nti, Kubanga baabacocca ne babayigganya enjuuyi zonna amawanga amalala ne gabeetwalira, era ne mufuuka eky�okwogerwako era ne baboogerako eby�obulimba, 4kyemunaava muwulira ekigambo kya Mukama Katonda mmwe ensozi za Isirayiri: Bw�ati bw�ayogera Mukama Katonda nti eri ensozi n�obusozi, n�eri enzizi n�ebiwonvu, n�eri ebifulukwa n�ebibuga ebyafuuka amatongo ebyanyagibwa ne bifuuka eby�okusekererwa eri amawanga gonna okwetooloola 5Bw�ati bw�ayogera Mukama Katonda nti; Njogerera mu busungu bwange obungi eri amawanga amalala n�eri Edomu yonna, abajjula okusanyuka n�ettima mu mitima gyabwe, ne baddira ensi yange ne bagifuula eyaabwe banyage obugagga bwayo.’ 6Kyonoova owa obunnabbi eri ensi ya Isirayiri n�oyogera eri ensozi n�obusozi, n�eri enzizi n�ebiwonvu nti, bw�ati bw�ayogera Mukama Katonda nti, Njogera nga nzijudde obuggya n�obusungu kubanga mwasekererwa nnyo amawanga. 7Mukama Katonda kyava ayogera nti, Ndayira nti amawanga agabeetoolodde nago galisekererwa.
8 “ ‘Naye mmwe ensozi za Isirayiri mulireeta amatabi gammwe ne mubalira abantu bange Isirayiri ebibala byammwe kubanga banaatera okudda ewaabwe. 9Mbalumirwa era ndibatunuulira n�ekisa, era abalimi balikabala ettaka lyammwe ne basigamu ensigo, 10era ndibaaza mmwe, ennyumba yonna eya Isirayiri. Ebibuga birituulwamu, n�ebyali ebifulukwa biriddaabirizibwa. 11Ndyaza abantu n�ensolo, era abantu balyeyongera n�ensolo ne zeeyongera. Ndibazzaayo mu bifo byammwe eby�edda, era ndibakolera ebirungi ebisingawo ku bye nabakolera, mulyoke mumanye nga nze Mukama. 12Ndikkiriza abantu bange, Isirayiri babatambulireko, era balibeddiza, nammwe muliba mugabo gwabwe nga temukyaddamu kubaggyako baana baabwe.
13 “ ‘Bw�ati bw�ayogera Mukama Katonda nti, Kubanga abantu baboogerako nti, “Musaanyaawo abantu ne mumalawo ezzadde lye ggwanga lyammwe,” 14kyemuliva mutaddayo kusaanyaawo bantu newaakubadde okubamalako ezzadde ly�eggwanga lyo, bw�ayogera Mukama Katonda. 15Toliwulira nate okusekererwa kw�amawanga newaakubadde okunyoomebwa wadde eggwanga lyo okugwa, bw�ayogera Mukama Katonda.’ ”
16Nate ekigambo kya Mukama ne kinzijira n�aŋŋamba nti, 17“Omwana w�omuntu, abantu ba Isirayiri bwe baaberanga mu nsi yaabwe, baagyonoona olw�empisa zaabwe n�ebikolwa byabwe, era n�ebikolwa byabwe byali ng�obutali bulongoofu obw�omukazi mu biseera bye. 18Olw�omusaayi gwe baayiwa mu nsi, ate n�olw�okusinza bakatonda abalala kwe beeyonoonyesa, kyennava mbayiwako ekiruyi kyange. 19Naye mbasaasaanyiza mu mawanga, ne basaasaana mu nsi. Era nabasalira omusango ng�empisa zaabwe n�ebikolwa byabwe bwe byali. 20Buli gye baagendanga mu mawanga baaswazanga erinnya lyange ettukuvu, kubanga kyayogerwanga nti, ‘Bano bantu ba Mukama, naye baagobebwa mu nsi ye.’ 21Nafaayo ku linnya lyange ettukuvu, ennyumba ya Isirayiri lye yaswaza mu mawanga gye baagenda.”
22 “Kale nno gamba ennyumba ya Isirayiri nti, Bw�ati bw�ayogera Mukama Katonda nti, ‘Ggwe ennyumba ya Isirayiri bino sibikola ku lulwo, naye ku lw�erinnya lyange ettukuvu lye mwavumisa mu mawanga gye mwagenda. 23Ndiraga obutukuvu bw�erinnya lyange ekkulu, eryavumisibwa mu mawanga, erinnya lye mwavumisa mu bo, era amawanga galimanya nga nze Mukama, bw�ayogera Mukama Katonda, bwe ndyolesa obutukuvu bwange mu mmwe mu maaso gaabwe.
24 “ ‘Ndibaggya mu mawanga ne mbakuŋŋaanya okuva mu nsi zonna ne mbakomyawo mu nsi yammwe. 25Ndibamaansirako amazzi amayonjo, era ndibaggyako obutali bulongoofu bwammwe bwonna n�okuva ku bakatonda abalala bonna, ne mbafuula abalongoofu. 26Ndibawa omutima omuggya era ne nteeka n�omwoyo omuggya mu mmwe. Ndibaggyamu omutima ogw�ejjinja ne mbawa omutima ogw�ennyama. 27Era ndibawa Omwoyo wange alibakubiriza okugoberera ebiragiro byange n�okukuuma obulungi amateeka gange. 28Mulibeera mu nsi gye nawa bajjajjammwe, nammwe mulibeera bantu bange, nange ne mbeera Katonda wammwe. 29Ndibalokola mu butali bulongoofu bwammwe bwonna, era nditumya emmere ey�empeke ne ngyaza nnyo muleme okulumwa enjala. 30Ndyaza ebibala eby�oku miti n�ebimera eby�omu nnimiro, nga temukyasekererwa nate mu mawanga olw�enjala. 31Olwo mulijjukira amakubo gammwe amabi n�ebikolwa byammwe ebitali birungi, era mulyetamwa olw�ebibi byammwe n�olw�ebikolwa byammwe eby�emizizo. 32Mukimanye ng�ebyo sibikola ku lwammwe, bw�ayogera Mukama Katonda. Muswale olw�ebikolwa byammwe, mmwe ennyumba ya Isirayiri.’ ”
33 “Bw�ati bw�ayogera Mukama Katonda nti, ‘Ku lunaku lwe ndibanaalizaako ebibi byammwe byonna, abantu balidda mu bibuga byammwe n�ebifulukwa biriddaabirizibwa. 34Ensi eyazika eririmibwa, ereme kuba nga bwe yali mu maaso gaabo bonna abaagiyitangamu. 35Balyogera nti, “Ensi eno eyali ezise, kaakano efuuse ng�ennimiro Adeni, n�ebifulukwa n�ebibuga ebyali bifuuse amatongo, kaakano mulimu ababibeeramu, era biriko ne bbugwe. 36Olwo n�amawanga agaasigalawo agabeetoolodde galimanya nga nze Mukama, naddaabiriza ebyayonoonebwa, n�ennimiro n�ebyali bizise. Nze Mukama nkyogedde, era ndikituukiriza.” ’ ”
37 “Bw�ati bw�ayogera Mukama nti, ‘Nate ndiwuliriza ennyumba ya Isirayiri ne mbakolera kino, era ndyaza abantu baabwe babeere bangi ng�ekisibo ky�endiga. 38Balyala ng�ebisibo eby�endiga ez�okuweebwayo e Yerusaalemi ku mbaga ezaalagirwa, era n�ebibuga ebyali amatongo ndibijjuza ebibinja by�abantu. Kale balimanya nga nze Mukama.’ ”