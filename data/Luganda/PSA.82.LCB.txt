Zabbuli ya Asafu
1 Katonda akubiriza olukiiko lwe olukulu olw�omu ggulu,
ng�alamula bakatonda.
2 Mulituusa ddi okusala emisango n�obukuusa,
nga musalira abanafu?
3 Abanafu n�abatalina bakitaabwe mubalamulenga mu bwenkanya;
abaavu n�abanyigirizibwa mubayambenga mu bwenkanya.
4Mulwanirire abatalina maanyi n�abali mu kwetaaga, mubawonye;
mubanunule nga mubaggya mu mikono gy�ababi.
5 Tebalina kye bamanyi, era tebategeera.
Batambulira mu kizikiza;
emisingi gy�ensi gyonna ginyeenyezebwa.
6 Njogedde nti, Muli bakatonda,
era mwenna muli baana b�oyo Ali Waggulu Ennyo.
7 “Naye mugenda kufa ng�abantu obuntu;
muliggwaawo ng�abafuzi abalala bonna bwe baggwaawo.”
8 Ogolokoke, Ayi Katonda, olamule ensi;
kubanga amawanga gonna gago.