Okusaba kwa Ezera ku Nsonga ey�Okufumbiriganwa mu mawanga
1 Oluvannyuma lw�ebintu ebyo okukolebwa, abakulembeze ne bajja gye ndi ne boogera nti, “Abantu ba Isirayiri, omwo nga mwe muli bakabona n�Abaleevi, tebeeyawudde ku mawanga agabaliraanye n�ebikolwa byabwe eby�emizizo. Tebeeyawudde ku Bakanani, ne ku Bakiiti ne ku Baperizi ne ku Bayebusi ne ku Bamoni ne ku Bamowaabu ne ku Bamisiri ne ku Bamoli. 2Bawasizza abamu ku bawala baabwe, n�abawala ne bafumbirwa abamu ku batabani baabwe, bwe kityo eggwanga ettukuvu ne lyetabula n�amawanga agabeetoolodde. Ku nsonga eyo abakulembeze n�abakungu, be basinze okwonoona.”
3 Awo bwe nawulira ebigambo ebyo, ne njuza ekkanzu yange n�omunagiro gwange, ne nkunyuula enviiri ku mutwe gwange ne mu kirevu kyange ne ntuula wansi nga nnakuwadde. 4Bonna abatya ebigambo bya Katonda wa Isirayiri ne bakuŋŋaanira we ndi, olw�obutali bwesigwa obw�abaawaŋŋangusibwa. Ne ntuula wansi nga nnakuwadde okutuusa ekiseera eky�ekiweebwayo eky�akawungeezi bwe kyatuuka.
5 Awo mu kiseera eky�ekiweebwayo eky�akawungeezi ne ngolokoka okuva we nnali ntudde, n�ekkanzu yange enjulifu n�omunagiro gwange omuyulifu, ne nfukamira ne ngolola emikono gyange eri Mukama Katonda wange, 6ne nsaba nti:
“Ayi Katonda wange, nkwatiddwa ensonyi, era sisobola kuyimusa maaso gange eri gwe Katonda wange, kubanga obutali butuukirivu bwaffe busukiridde emitwe gyaffe, n�omusango gwaffe gutuuse mu ggulu. 7Okuva mu biro bya bajjajjaffe n�okutuusa leero, omusango gugenze gweyongera; era olw�obutali butuukirivu bwaffe, bakabaka baffe, ne bakabona baffe baweereddwayo mu mukono gwa bakabaka ab�ensi, n�eri ekitala, n�eri obusibe, n�eri obunyazi, n�eri obuswavu obungi, nga bwe kiri mu nnaku zino.”
8 “Naye kaakano, akaseera katono, Mukama Katonda waffe atulaze ekisa n�atulekawo ffe abatono, n�atuwa ekifo ekisooka era ekinywevu mu watukuvu we, Katonda waffe n�amulisa amaaso gaffe, n�atuwa okuweeraweerako akatono mu busibe bwaffe. 9Newaakubadde nga tuli baddu, Katonda waffe tatulekulidde mu busibe bwaffe, naye atulaze okusaasirwa mu maaso ga bakabaka b�e Buperusi. Atuwadde obulamu obuggya okuzimba ennyumba ya Katonda waffe, n�okuddaabiriza ebyo ebyayonooneka, era atutaddeko Bbugwe okutwetooloola okutukuuma mu Yuda ne mu Yerusaalemi.”
10 “Kaakano Katonda waffe tunaayogera ki oluvannyuma lw�ebyo? Twaleka amateeka go 11ge watuwa ng�oyita mu baddu bo bannabbi, bwe wayogera nti, ‘Ensi gye mugenda okulya, nsi ejjudde obutali bulongoofu olw�abantu baamu, era bagijjuzizza ebikolwa eby�obugwagwa enjuuyi zonna. 12Noolwekyo temuwaayo bawala bammwe kufumbirwa batabani baabwe newaakubadde batabani bammwe okuwasa bawala baabwe. Temwongeranga ku bulungi bwabwe newaakubadde obugagga bwabwe, mulyoke mube n�amaanyi mulye ebirungi by�ensi, ate era mubirekere n�abaana bammwe okuba omugabo ogw�emirembe n�emirembe.’ ”
13 “Bino byonna bitutuuseeko olw�ebikolwa byaffe ebitali bya butuukirivu n�olw�omusango omunene gwe tulina, ate nga Katonda waffe totubonerezza ng�ebikolwa byaffe bwe biri, naye otuleseewo nga bwe tuli kaakano. 14Tunaayinza nate okumenya ebiragiro byo ne tuwasa mu mawanga ago agakola ebitasaana? Tolitunyiigira nnyo n�okusingawo n�otuzikiriza obutalekaawo muntu yenna? 15Ayi Mukama Katonda wa Isirayiri oli mutuukirivu, era otuleseewo ffe ekitundu kino leero. Laba tuli mu maaso go nga tuzzizza omusango, newaakubadde nga tewali eyandisobodde okuyimirira mu maaso go.”