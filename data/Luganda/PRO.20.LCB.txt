1 Omwenge mukudaazi, ekitamiiza muleekaanyi,
era buli alaga mu kkubo ekyamu olw�ebyo talina magezi.
2 Obusungu bwa kabaka buli ng�okuwuluguma kw�empologoma,
n�oyo amusunguwaza yeefiiriza bulamu bwe.
3 Kya kitiibwa omuntu okwewala entalo,
naye buli musirusiru ayagala okuyomba.
4 Omugayaavu talima mu budde butuufu,
kyanaavanga anoonya eby�amakungula nga talina kantu.
5 Ebigendererwa ebiba mu mutima gw�omuntu biba ng�amazzi ag�ebuziba,
naye omuntu alina okutegeera alibiggyayo.
6 Abantu bangi bagamba nti balina okwagala okutaggwaawo,
naye ani ayinza okuzuula omuntu omwesigwa?
7 Omuntu omutuukirivu, atambulira mu bulamu obutaliiko kyakunenyezebwa;
ba mukisa abaana be abalimuddira mu bigere.
8 Kabaka bw�atuula ku ntebe ye ey�obwakabaka ng�asala emisango,
amaaso ge gasunsulamu ne gaggyamu ebibi byonna.
9 Ani ayinza okugamba nti, “Ntukuzza omutima gwange,
ndi mulongoofu era sirina kibi?”
10 Ebipima obuzito ebitatuuka n�ebigera ebikyamu,
byombi bya muzizo eri Mukama.
11 Omuvubuka naye amanyibwa olw�ebikolwa bye,
obanga birongoofu era nga birungi.
12 Okutu okuwulira n�eriiso eriraba
byombi Mukama ye y�abikola.
13 Toyagalanga kwebaka oleme kwavuwala,
tunula, obeerenga n�ebyokulya bingi.
14“Si kirungi, si kirungi,” bw�ayogera agula;
naye bw�agenda n�alyoka yeenyumiririza mu ky�aguze.
15 Zaabu n�amayinja ag�omuwendo weebiri,
naye emimwa egyogera eby�amagezi kye ky�omuwendo ekisingako.
16 Omuntu bw�aleeta ekyambalo kye ne yeeyimiririra gw�atamanyi,
kitwalire ddala, na ddala bw�abanga yeeyimiririra omukazi omubambaavu.
17Emmere enfune mu bukyamu ewooma mu kulya,
naye emufuukira amayinja mu kamwa.
18 Kola entegeka nga weebuuza ku magezi,
bw�oba onoolangirira olutalo sooka weebuuze.
19 Oyo agenda ng�asaasaanya olugambo abotola ebyama,
noolwekyo weewale omuntu ayogerayogera ennyo ebitaliimu.
20 Omuntu akolimira kitaawe oba nnyina,
ettabaaza ye erizikizibwa n�asigala mu kizikiza ekikutte ennyo.
21 Eby�obusika ebifune ng�ekiseera kyabyo tekinnatuuka,
ku nkomerero tebiba na mukisa.
22 Toyogera nti, “Nzija kukusasula olw�ekibi kino!”
Lindirira Mukama alikuyamba.
23 Ebipima ebikyamu bya muzizo eri Mukama,
ne minzaani ez�obulimba tezisanyusa.
24 Amakubo g�omuntu gategekebwa Mukama,
omuntu ayinza atya okutegeera ekkubo lya Mukama?
25 Kyambika eri omuntu okwanguyiriza okweyama eri Mukama,
naye oluvannyuma n�afumiitiriza ku bye yeeyamye.
26 Kabaka omugezi asengejja n�aggyamu abakozi b�ebibi,
n�ababonereza awatali kusaasira.
27 Ettabaaza ya Mukama ekebera omwoyo gw�omuntu,
n�enoonya mu bitundu eby�omunda ennyo.
28 Okwagala n�obwesigwa bikuuma kabaka mu butebenkevu,
era obufuzi bwe bunywezebwa na kwagala.
29 Amaanyi kye kitiibwa ky�abavubuka,
envi kye kitiibwa ky�abakadde.
30 Emiggo n�ebiwundu biggyawo ebibi,
n�embooko zitereeza ebifo eby�omunda ennyo.