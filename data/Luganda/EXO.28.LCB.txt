Ebyambalo by�Obwakabona
1 “Muganda wo Alooni muyiteyo mu baana ba Isirayiri, awamu ne batabani be: Nadabu, ne Abiku, ne Eriyazaali, ne Isamaali, bajje bampeereze nga be bakabona. 2Muganda wo Alooni mutungire ebyambalo ebitukuvu, nga bya kitiibwa era nga birabika bulungi. 3Yogera n�abo bonna abasobola, be nawa ekirabo eky�amagezi mu mirimu egyo, bakolere Alooni ebyambalo mw�anaayawulirwa okubeera kabona wange. 4Bino bye byambalo bye banaakola: eky�omu kifuba, ekkanzu ey�obwakabona okutali mikono ennyimpi eyitibwa ekkanzu ey�obwakabona eyitibwa efodi; ng�ekoma mu ntumbwe; omunagiro; ekkooti erimu obusaze obw�obusimba n�obw�obukiika; ekitambaala; n�olukoba. Bakolere Alooni ne batabani be ebyambalo ebitukuvu balyoke bampeereze nga be bakabona. 5Abakozi baweebwe ewuzi eza zaabu, ne bbululu, ne kakobe, ne myufu, ne linena omulebevu omulange.
Ekkanzu ey�obwakabona ennyimpi okutali mikono eyitibwa ekkanzu ey�obwakabona eyitibwa Efodi
6 “Abakozi abakugu bakole ekkanzu ey�obwakabona ennyimpi etaliiko mikono n�ewuzi eza zaabu, ne bbululu, ne myufu, ne linena omulebevu omulange. 7Ebeere n�eby�okubibegabega bibiri nga bitungiddwa w�ekoma, eryoke egattibwe bulungi. 8Omusipi gwayo mu kiwato gukolebwe n�amagezi mangi nga aganaakola ekkanzu ey�obwakabona, era n�ebinaakola bifaanagane, ng�ewuzi za zaabu, ne bbululu, ne kakobe, ne myufu, ne linena omulebevu alangiddwa.
9 “Oddire amayinja ga enuku abiri, ogalambeko amannya ga batabani ba Isirayiri, 10amannya mukaaga ku jjinja erimu, n�amannya g�abasigaddewo omukaaga ku jjinja eryokubiri, ng�okuzaalibwa kwabwe bwe kugenda kuddiriragana. 11Olambe amannya ga batabani ba Isirayiri ku mayinja ago abiri ng�omusazi w�amayinja bw�ayola akabonero ku jjinja; ogateeke mu fuleemu ogeetoolooze n�emikugiro egya zaabu. 12Amayinja ago ojja gakwasiza ku by�okubibegabega eby�ekkanzu ey�obwakabona eyitibwa efodi, ng�amayinja ag�ekijjukizo ky�abaana ba Isirayiri. Alooni asitulenga amannya gaabwe awali Mukama ng�ekijjukizo. 13Okole fuleemu eza zaabu, 14n�enjegere bbiri eza zaabu omuka, ozirange ng�emiguwa; olyoke osibire enjegere ez�oku fuleemu.
Ekyomukifuba
15 “Kola ekyomukifuba eky�okutereezanga ensonga, nga mulimu gwa kikugu ng�ogw�ekkanzu ey�obwakabona eyitibwa efodi, n�ewuzi eza zaabu, ne bbululu, ne kakobe, ne myufu, ne linena omulebevu omulange. 16Kijja kwenkanankana, buli ludda sentimita amakumi abiri mu bbiri, okiwetemu wakati. 17Otungireko ennyiriri nnya ez�amayinja ag�omuwendo omungi. Mu lunyiriri olusooka osseemu amayinja saasiyo, ne topazi, ne kaabankulo; 18ne mu lunyiriri olwokubiri osseemu emalada, ne safiro ne dayamandi; 19ne mu lunyiriri olwokusatu osseemu jasinta; ne ageti, ne ametisita, 20ne mu lunyiriri olwokuna osseemu berulo, ne onuku, ne jasifa, ogateeke mu fuleemu ya zaabu. 21Wabeerewo amayinja kkumi n�abiri, n�amannya gaago ng�amannya g�abatabani ba Isirayiri. Gasalibwe bulungi ng�obubonero obuwoolebwa, nga ku buli limu kulambiddwako erinnya lyako okumalirayo ddala amannya g�ebika ekkumi n�ebibiri.
22“Ekyomukifuba kikolere enjegere ennange ng�emiguwa gya zaabu omuka. 23Era ekyomukifuba kikolere empeta za zaabu bbiri, oteeke empeta ezo zombi ku mikugiro ebiri egy�ekyomu kifuba. 24Oyise enjegere ebbiri eza zaabu mu mpeta ebbiri eziri ku mikugiro gy�eky�omu kifuba. 25Oddire enjuuyi ebbiri ezisigaddewo ez�enjegere ozikwasize ku fuleemu ebbiri, ozinywereze mu maaso g�eby�oku bibegabega byombi eby�ekkanzu ey�obwakabona eyitibwa efodi. 26Era okole empeta bbiri eza zaabu, ozitunge ku mikugiro gy�eky�omu kifuba ku luuyi olw�omunda oluliraanye ekkanzu ey�obwakabona eyitibwa efodi. 27Era okole empeta bbiri eza zaabu oziteeke mu maaso, mu bitundu ebya wansi eby�eby�okubibegabega byombi eby�ekkanzu ey�obwakabona eyitibwa efodi, wagguluko okumpi n�oluzizi lw�omusipi olw�ekkanzu ey�obwakabona eyitibwa efodi. 28Empeta ez�oku kyomukifuba zisibwe wamu n�empeta z�ekkanzu ey�obwakabona eyitibwa efodi n�akaguwa aka bbululu, kagattibwe n�olukoba, olw�omu kifuba luleme kutaggulukuka ku kkanzu ey�obwakabona eyitibwa efodi.
29 “Buli kiseera Alooni lw�anaayingiranga mu Kifo Ekitukuvu, anaabanga ayambadde amannya ga batabani ba Isirayiri ku kyomukifuba eky�okumala ensonga, nga kiri ku mutima gwe, kibeerenga ekijjukizo awali Mukama. 30Mu ky�omu kifuba eky�okumala ensonga, onooteekamu Ulimu ne Sumimu, era binaabeeranga ku mutima gwa Alooni buli lw�anaayingiranga awali Mukama. Bw�atyo Alooni anaasitulanga ekkubo omuyitwa okumala ensonga z�abaana ba Isirayiri okumpi n�omutima gwe buli lw�anaagendanga awali Mukama.
Ebyambalo eby�Obwakabona ebirala
31 “Onookola ekyambalo ekiri ng�ekkanzu ey�obwakabona eyitibwa efodi, nga kyonna kya bbululu. 32Waggulu mu makkati gaakyo munaabaamu ekituli omw�okuyisa omutwe; okwetooloola ekituli ekyo kunaabaako omuge omuyonde obulungi ng�omuleera ku kituli ky�omutwe eky�ekkanzu ey�obwakabona, kireme okuyulika. 33Okwetooloola ebirenge wansi onootungayo amajjolobera mu wuzi eza bbululu, ne kakobe, ne myufu; nga mu makkati ga buli langi eziriraanye otobekamu obude obwa zaabu. 34Ng�otunga amajjolobera n�ozzaako akade, ate n�oddiriza amajjolobera n�ozzaako akade; bw�otyo okwetooloola ebirenge by�ekyambalo ekyo. 35Gunaabanga mulimu gwa Alooni okwambala ekyambalo ekyo ng�agenda okuweereza. Obude obwo bunaawulirwanga ng�ayingira mu Kifo Ekitukuvu awali Mukama, ne bw�anaabanga afuluma, aleme okufa.
36 “Onookola akapande aka zaabu omuka ennyo, okayoleko, nga bwe bayola akabonero, nti,
Mutukuvu wa MUKAMA.
37Akapande okasibeko akaguwa aka bbululu, okanywereze ku kitambaala ky�oku mutwe ku ludda olw�omu maaso olw�ekitambaala. 38Akapande ako kanaabeeranga mu kyenyi kya Alooni, era Alooni y�anaabangako obuvunaanyizibwa nga wabaddewo ebitatuuse mu biweebwayo ebitukuvu abaana ba Isirayiri bye banaaleetanga nga bamaze okubyawula ng�ebirabo byabwe ebitukuvu; kanaabeeranga ku kyenyi kye bulijjo, Mukama alyoke akkirize ebirabo ebyo.
39 “Luka ekkooti erimu obusaze obw�obusimba n�obw�obukiika mu wuzi eza linena omulebevu, era okole n�ekitambaala eky�oku mutwe mu linena omulebevu, era okole olukoba ng�olutunzeemu amajjolobera. 40Batabani ba Alooni bakolere amakooti, n�emisipi, n�enkuufiira; nga byonna bya kitiibwa era nga birabika bulungi nnyo. 41Alooni muganda wo mwambaze ebyambalo ebyo, ne batabani be nabo bw�otyo; olyoke obafukeko amafuta ag�omuzeeyituuni, obaawule, obatukuze, bampeerezenga nga be bakabona.
42 “Bakolere empale ez�omunda eza linena, nga ziva mu kiwato okukoma mu bisambi, zibikke omubiri gwabwe. 43Alooni ne batabani be banaazambalanga nga bajja mu Weema ya Mukama ey�Okukuŋŋaanirangamu oba bwe banaasembereranga Ekyoto okuweereza mu Kifo Ekitukuvu, baleme okwereetako omusango ne bafa.
“Alooni ne batabani be ne bazzukulu be abalimuddirira banaakuumanga etteeka lino nga lya nkalakkalira.”