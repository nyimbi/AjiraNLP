1 Jjukira Ayi Mukama ekitutuuseeko.
Tunula olabe ennaku yaffe.
2 Omugabo gwaffe guweereddwa bannamawanga,
n�amaka gaffe gatwaliddwa abatali ba mu nnyumba.
3 Tufuuse bamulekwa abatalina bakitaabwe,
ne bannyaffe bafuuse bannamwandu.
4 Tusasulira amazzi ge tunywa;
n�enku tuteekwa okuzigula.
5 Abatucocca batugobaganya;
tukooye ate nga tetulina wa kuwummulira.
6 Twakola endagaano ne Misiri n�Abasuuli
okutufuniranga ku mmere.
7 Bajjajjaffe baayonoona, ne bafa,
naye tubonerezebwa olw�ebikolwa byabwe ebitaali bya butuukirivu.
8 Abaddu be batufuga,
tewali n�omu ayinza okutulokola mu mukono gwabwe.
9Tuba kumpi n�okuttibwa nga tunoonya emmere,
olw�ekitala ekiri mu ddungu.
10 Olususu lwaffe luddugadde ng�enziro
olw�enjala ennyingi.
11 Abakyala ba Sayuuni,
n�abawala embeerera ab�omu bibuga bya Yuda bakwatiddwa olw�amaanyi.
12Abalangira bawanikibbwa baleebeetera ku mikono gyabwe
n�abakadde tewali abassaamu kitiibwa.
13 Abavubuka bawalirizibwa okusa emmere ku jjinja ne ku lubengo,
n�abalenzi batagala nga beetisse entuumu z�enku.
14 Abakadde tebakyatuula mu wankaaki w�ekibuga,
n�abavubuka tebakyayimba.
15 Emitima gyaffe tegikyasanyuka,
n�okuzina kwaffe kufuuse kukungubaga.
16 Engule egudde okuva ku mitwe gyaffe.
Zitusanze kubanga twonoonye!
17 Emitima gyaffe kyegivudde gizirika,
era n�amaaso gaffe kyegavudde gayimbaala.
18 Olw�okuba nga olusozi Sayuuni lulekeddwa nga lwereere,
ebibe kyebivudde bitambulirako.
19 Ggwe, Ayi Mukama obeerera ennaku zonna;
entebe yo ey�obwakabaka ya mirembe na mirembe.
20 Lwaki otwelabiririra ddala okumala ennaku ezo zonna?
Tuddiremu, Ayi Mukama, tudde gy�oli.
21 Tukomyewo gy�oli Ayi Mukama,
otuzze buggya ng�edda;
22 wabula ng�otusuulidde ddala,
era ng�otusunguwalidde nnyo nnyini obutayagala na kutuddiramu.