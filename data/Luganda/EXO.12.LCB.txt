Okuyitako
1Awo Mukama n�ayogera ne Musa ne Alooni nga bali mu nsi y�e Misiri, n�abagamba nti, 2“Okuva leero omwezi guno gwe gunaabanga omubereberye mu myezi gyonna mu mwaka gwammwe. 3Mutegeeze abantu bonna aba Isirayiri nti Ku lunaku olw�ekkumi olw�omwezi guno kigwanidde buli mukulu wa nnyumba, addire omwana gw�endiga ogw�okuliibwa mu maka ge, buli maka omwana gw�endiga gumu. 4Singa amaka gabaamu abantu batono nnyo abatamalaawo mwana gwa ndiga, amaka ago geegatte n�ag�omuliraano balye omwana gw�endiga ogwo. Muligeraageranya obungi bw�abantu abamalawo omwana gw�endiga nga musinziira ku ndya ya buli omu mu maka omwo. 5Omwana gw�endiga gusaana gube gwa seddume nga gwa mwaka gumu obukulu, era nga teguliiko kamogo. Guyinza okuba omwana gw�endiga oba ogw�embuzi. 6Ensolo ezo muzirabiriranga okutuusa ku lunaku olw�ekkumi n�ennya olw�omwezi guno; ekibiina kyonna eky�abantu ba Isirayiri ne kiryoka kizitta akawungeezi. 7Baddiranga omusaayi ne bagumansira ku njuyi zombi ne waggulu, ku mwango gw�oluggi lwa buli nnyumba mwe baliriira omwana gw�endiga. 8Mu kiro ekyo ennyama balyanga njokye ku muliro, era baliirangako n�emigaati egitali mizimbulukuse n�enva ezikaawa. 9Tewabanga ku nnyama eyo gye mulya nga mbisi obanga efumbwa mu mazzi; wabula mugyokyanga ku muliro: omutwe, amagulu n�eby�omunda byonna. 10Temugiterekangako kutuusa nkeera; bw�ebalemanga eggulolimu, mugyokyanga bwokya ne mugizikiriza. 11Mugiryanga bwe muti: Mwesibanga ekimyu, nga mwambadde n�engatto zammwe, nga mukutte n�omuggo. Mugiryanga mangu. Kubanga eyo y�Embaga ey�Okuyitako kwa Mukama.
12 “Kubanga mu kiro ekyo ndiyita mu nsi ya Misiri, nditta buli kibereberye kyonna mu nsi y�e Misiri, abantu era n�ebisolo; era bakatonda bonna ab�omu Misiri ndibasalira omusango. Nze Mukama. 13Omusaayi ke kaliba akabonero akalaga ennyumba mwe muli; era bwe ndiraba omusaayi, nga mbayitako; so n�okuzikirira kwe ndireeta ku Bamisiri mmwe tekulibakwatako.
Okukwata Wiiki y�Okuyitako
14 “Olunaku luno lunaababeereranga lwa kijjukizo, era munaalukuumanga ne mulukwata nga lwa mbaga ya Mukama mu mirembe gyammwe gyonna egiriddiriŋŋana. Lino lifuuse tteeka ery�emirembe gyonna. 15Munaalyanga emigaati egitali mizimbulukuse okumala ennaku musanvu; era ku lunaku olusooka, mu nnaku ezo omusanvu, ekizimbulukusa mukiggiranga ddala mu nnyumba zammwe, kubanga alivumbulwa ng�alidde omugaati ogulimu ekizimbulukusa, okuva ku lunaku olusooka okutuusa ku lunaku olw�omusanvu, aligobebwa mu Isirayiri. 16Ku lunaku olusooka wanaabangawo olukuŋŋaana olutukuvu, ne ku lunaku olw�omusanvu munaabanga n�olukuŋŋaana olutukuvu; ennaku ezo temuzikolerangako mulimu gwa ngeri yonna, okuggyako okufumba emmere abantu bonna gye banaalya, kye kyokka kye mujjanga okukola.
17 “Mukwatanga Embaga ey�Emigati Egitali mizimbulukuse, kubanga ku lunaku luno lwennyini kwe naggyira ebika bya Isirayiri mu nsi y�e Misiri. Noolwekyo olunaku luno munaalukwatanga n�ab�omu mirembe gyonna egiriddawo. Ekyo kiragiro eky�emirembe n�emirembe. 18Mu mwezi ogusooka, munaalyanga omugaati ogutaliimu kizimbulukusa, okuva mu kawungeezi ak�olunaku olw�ekkumi n�ennya olw�omwezi, okutuusa ku lunaku olw�amakumi abiri mu olumu olw�omwezi ogwo. 19Okumala ennaku musanvu mu nnyumba zammwe temulabikangamu ekizimbulukusa; era alivumbulwa ng�alidde ekintu kyonna omuli ekizimbulukusa, agenda kugobwa mu Isirayiri, ne bwaliba omuzaaliranwa oba omugwira. 20Temulyanga kintu kyonna omuli ekizimbulukusa; mu nnyumba zammwe mwe musula yonna, mulyanga emigaati egitali mizimbulukuse.”
Omwana gw�Endiga ogw�Okuyitako Guttibwa
21 Awo Musa n�ayita abakulembeze ba Isirayiri bonna, n�abagamba nti, “Mwerondere abaana b�endiga ng�amaka gammwe bwe gali, mutte omwana gw�endiga ogw�Okuyitako. 22Musibe bulungi akaddo k�akakubansiri, mukannyike mu musaayi gwe mutadde mu bensani, mulyoke mumansire ku mwango gw�oluggi waggulu, ne ku njuyi zombi ez�omwango. Tewabaawo n�omu afuluma ennyumba ye okutuusa ng�obudde bukedde. 23Kubanga Mukama ajja kuyita awo ng�agenda okutta Abamisiri; kale bw�anaalaba omusaayi ku mwango gw�oluggi waggulu ne ku mwango mu mbiriizi z�oluggi, oluggi olwo Mukama ajja kuluyitako, era tajja kukkiriza oyo azikiriza kuyingira mu nnyumba zammwe n�okubatta.
24“Kibagwanira okugondera ebiragiro bino ng�etteeka, mmwe ne batabani bammwe emirembe gyonna. 25Era bwe muliyingira mu nsi Mukama gy�alibawa nga bwe yasuubiza, temwerabiranga mukolo guno. 26Abaana bammwe bwe balibabuuza nti, ‘Omukolo guno gutegeeza ki?’ 27Mulibaddamu nti, ‘Kino kye kiweebwayo eri Mukama eky�Okuyitako, kubanga yayita ku nnyumba z�Abayisirayiri mu Misiri, n�awonya amaka gaffe, bwe yatta Abamisiri.’ ” Awo abantu ne bavuunama ne basinza. 28Abaana ba Isirayiri ne bagenda ne bakola nga Mukama bwe yalagira Musa ne Alooni, bwe batyo bwe baakola.
Ebibereberye Bittibwa
29 Awo ekiro mu ttumbi Mukama n�atta ebibereberye byonna mu nsi y�e Misiri, okuviira ddala ku mubereberye wa Falaawo eyali ow�okumusikira, okutuuka ku mubereberye w�omusibe ali mu kkomera; era n�ente embereberye zonna. 30Falaawo n�azuukuka mu kiro wakati, ye n�abaweereza be bonna, n�Abamisiri bonna; Misiri yonna n�ejjula okukungubaga, kubanga tewaaliwo nnyumba n�emu omutaafa muntu.
31 Mu kiro ekyo Falaawo n�atumya Musa ne Alooni n�abagamba nti, “Musituke! Mutuviire, nze n�abantu bange, mmwe n�abaana ba Isirayiri. Mugende musinze Mukama nga bwe mwansaba. 32Mutwale amagana gammwe n�ebisibo byammwe nga bwe mwansaba, mugende; nange munsabirangayo omukisa!”
33 Awo Abamisiri ne basindiikiriza abaana ba Isirayiri banguwe okubaviira mu nsi yaabwe; kubanga baagamba nti, “Ffenna tufa tuggwaawo!” 34Abaana ba Isirayiri ne baddira obuwunga bwabwe obw�emigaati obugotte, obutaliimu kizimbulukusa, ne babussa mu bbakuli omufumbirwa emigaati, ne babuzinga mu ngoye zaabwe, ne babutwalira ku bibegabega byabwe. 35Baakola nga Musa bwe yabalagira, ne basaba Abamisiri eby�omuwendo ebya ffeeza n�ebya zaabu, awamu n�ebyambalo. 36Mukama yali aleetedde abaana ba Isirayiri okuganja mu Bamisiri, bwe batyo ne baweebwa buli kye baasabanga. Ne baleka nga bakalizza Abamisiri.
Abayisirayiri Basitula Okuva mu Misiri
37 Awo abaana ba Isirayiri ne batambula okuva e Lameseesi ne batuuka e Sukkosi. Baali abantu ng�emitwalo nkaaga, ng�abakazi n�abaana tebabaliddwa. 38Waaliwo n�abantu abalala bangi abaagenda nabo. Baatwala amagana g�ente mangi, n�ebisibo, bingi nnyo. 39Ne beefumbira emigaati mu buwunga obugotte bwe baggya mu Misiri, naye tegyalimu kizimbulukusa, kubanga baasindiikirizibwa busindiikirizibwa okuva mu Misiri, ne bataba na budde bwa kwefumbira mmere.
40 Emyaka abaana ba Isirayiri gye baamala mu Misiri gyawera ebikumi bina mu amakumi asatu. 41Ku lunaku olwasembayo olwaweza emyaka ebikumi ebina mu asatu, eggye lya Mukama eryo lyonna kwe lyasitulira ne liva mu nsi y�e Misiri. 42Mukama yali bulindaala ekiro ky�olunaku olwo, n�aggya abaana ba Isirayiri mu nsi y�e Misiri; noolwekyo abaana ba Isirayiri banajjukiranga Mukama ekiro ky�olunaku olwo emirembe gyabwe gyonna.
Ebiragiro by�Embaga ey�Okuyitako
43 Awo Mukama n�agamba Musa ne Alooni nti, “Bino by�ebiragiro by�Okuyitako:
“Omunaggwanga takkirizibwa kugiryako. 44Omuddu aguliddwa n�ensimbi akkirizibwa okugiryako singa amala okukomolebwa; 45naye omugenyi omugwira, n�omupakasi akola awaka, tebakkirizibwa kugiryako.
46 “Buli ndiga eneerirwanga mu nnyumba emu; ennyama eyo tekuubengako efulumizibwa bweru wa nju eyo. Temumenyanga ku magumba gaayo n�erimu. 47Abantu bonna aba Isirayiri banaakolanga omukolo guno.
48 “Omunaggwanga abeera mu mmwe bw�abanga ayagala okukolera Mukama Katonda omukolo gw�Okuyitako, asaana asooke okukomola abantu be aboobulenzi bonna abali mu maka ge, alyoke asembere gye muli yeegatte mu mukolo ogwo; kubanga olwo anaabanga ng�omuzaaliranwa mu nsi omwo. Naye atali mukomole taagiryengako. 49Etteeka lye limu lye linaakwatibwanga omuzaaliranwa n�Omunnaggwanga abeera mu mmwe.”
50Bwe batyo abaana ba Isirayiri bonna ne bakola nga Mukama Katonda bwe yalagira Musa ne Alooni; bwe batyo bonna bwe baakola. 51Awo ku lunaku olwo lwennyini Mukama Katonda n�aggya abaana ba Isirayiri mu nsi ey�e Misiri nga bagendera mu bibinja byabwe.