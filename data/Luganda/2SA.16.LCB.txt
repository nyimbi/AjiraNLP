Dawudi ne Ziba
1 Awo Dawudi bwe yali ng�atambuddeko ebbanga ttono n�okuva awaali olusiisira, Ziba omuddu wa Mefibosesi n�ajja okumusisinkana. Yalina endogoyi bbiri eziriko amatandiiko, nga zeetisse emigaati ebikumi bibiri, n�ebirimba eby�ezabbibu enkalu kikumi, n�ebirimba eby�ebibala eby�ekyeya kikumi, n�ekita kya wayini. 2Kabaka n�abuuza Ziba nti, “Bino oleese bya ki?” Ziba n�addamu nti, “Endogoyi za ba mu nnyumba ya kabaka okwebagalanga, n�emigaati n�ebibala bya bavubuka okulya, ne wayini, w�abo abaliyongobera mu ddungu.”
3 Kabaka n�amubuuza nti, “Ate muzzukulu wa mukama wo ali ludda wa?” Ziba n�amuddamu nti, “Yasigadde mu Yerusaalemi, kubanga yalowoozezza nti, ‘Leero ennyumba ya Isirayiri eneenziriza obwakabaka bwa jjajjange.’ ”
4 Awo kabaka n�agamba Ziba nti, “Byonna ebibadde ebya Mefibosesi, kaakano bibyo.” Ziba n�ayogera nti, “Neeyanzizza, era ŋŋanje mu maaso go, mukama wange kabaka.”
Simeeyi Akolimira Dawudi
5 Awo kabaka Dawudi bwe yali ng�anaatera okutuuka e Bakulimu ne wajja omusajja ow�omu kika ky�ennyumba ya Sawulo erinnya lye Simeeyi mutabani wa Gera; n�akolima nga bw�asembera okumpi ne we baali. 6N�akasuukirira Dawudi n�abakungu ba kabaka amayinja, naye abaserikale bonna n�abakuumi ba Dawudi nga bamwetoolodde ku luuyi lwe olwa ddyo ne ku luuyi lwe olwa kkono. 7Simeeyi n�akolima, nga bw�ayogera nti, “Fuluma, vva wano, ggwe omusajja eyasaaba omusaayi, era ataliiko bw�ali! 8Mukama akusasudde olw�omusaayi gwonna gwe wayiwa mu nnyumba ya Sawulo, gwe waddira mu bigere. Mukama obwakabaka abugabidde mutabani wo Abusaalomu. Laba ekikutuusizza kw�ekyo, kubanga engalo zo zijjudde omusaayi!”
9 Awo Abisaayi mutabani wa Zeruyiya n�agamba kabaka nti, “Lwaki embwa eyo enfu ekolimira mukama wange kabaka? Leka ŋŋende mmutemeko omutwe.” 10Naye kabaka n�ayogera nti, “Luganda ki lwe nnina nammwe, mmwe batabani ba Zeruyiya? Bw�aba ng�ankolimira kubanga Mukama ye yamugambye nti, ‘Kolimira Dawudi,’ ani ayinza okubuuza nti, ‘Kiki ekikukoza bw�otyo?’ ”
11 Awo Dawudi n�agamba Abisaayi n�abakungu be bonna nti, “Obanga mutabani wange, ow�omusaayi gwange agezaako okunzita, naye ate Omubenyamini oyo. Mumuleke, akolime, kubanga Mukama amulagidde. 12Oboolyawo Mukama anaalaba okunakuwala kwange n�ansasula obulungi olw�okukolima okwo.”
13Awo Dawudi n�abasajja be ne bagenda ku lugendo lwabwe, naye Simeeyi n�ayitira ku lusozi okumwolekera nga bw�akolima, nga bw�amukasuukirira amayinja n�enfuufu. 14Kabaka n�abantu bonna abaali naye ne batuuka gye baali bagenda nga bakooye. N�aweereraweerera eyo.
Amagezi Kusaayi ne Akisoferi ge baawa
15 Mu kiseera kye kimu, Abusaalomu n�abantu bonna aba Isirayiri ne bajja e Yerusaalemi, ne Akisoferi n�ajja naye. 16Awo Kusaayi Omwaluki, mukwano gwa Dawudi, n�ajja eri Abusaalomu n�ayogera nti, “Kabaka awangaale! Kabaka awangaale!” 17Abusaalomu n�abuuza Kusaayi nti, “Bw�otyo bw�olaga okwagala eri mukwano gwo Kabaka Dawudi? Kiki ekyakulobedde okugenda ne mukwano gwo?”
18Kusaayi n�addamu Abusaalomu nti, “Nedda. Oyo Mukama gw�anaalonda, n�abantu bano, n�abasajja bonna aba Isirayiri, n�abanga wuwe era n�abeeranga naye. 19Era nate n�aweereza ani okuggyako mutabani we? Nga bwe naweerezanga kitaawo, bwe ntyo bwe nnaakuweerezanga.” 20Abusaalomu n�agamba Akisoferi nti, “Tuwe ku magezi. Tunaakola tutya?”
21 Akisoferi n�addamu nti, “Weebake n�abakyala ba kitaawo be yalekawo okulabirira olubiri. Isirayiri yenna bwe banaawulira ng�ofuuse ekyenyinyalwa eri kitaawo, banaddamu amaanyi.” 22Awo ne basimbira Abusaalomu eweema waggulu ku nnyumba ne yeebaka n�abakyala ba kitaawe, nga Isirayiri yenna balaba.
23 Mu biro ebyo okuteesa kwa Akisoferi, kwatwalibwanga okuba nga kuva eri Katonda, era Dawudi ne Abusaalomu bwe batyo bwe baatwalanga okuteesa kwe.