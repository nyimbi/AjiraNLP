Dawudi ne Goliyaasi
1 Awo Abafirisuuti ne bakuŋŋaanyiza eggye lyabwe e Soko ekya Yuda okulwana. Ne basiisira mu Efusudammimu ekiri wakati wa Soko ne Azeka. 2Sawulo n�Abayisirayiri nabo ne bakuŋŋaana, bo ne basiisira mu kiwonvu Era, ne basimba ennyiriri okulwana n�Abafirisuuti. 3Abafirisuuti ne bayimirira ku luuyi olumu olw�olusozi, n�Abayisirayiri ne bayimirira ku luuyi olulala olw�olusozi, nga wakati waabwe waliwo ekiwonvu.
4 Mu lusiisira lw�Abafirisuuti ne muva essajja eddene nga lizira erinnya lyalyo Goliyaasi, ery�e Gaasi, ng�obuwanvu bwalyo lyali mita ssatu n�okusingawo. 5Lyalina enkuufiira ey�ekikomo ku mutwe gwalyo, nga lyambadde n�ekizibaawo eky�ekikomo, n�obuzito bwakyo bwali kilo ataano mu musanvu. 6Lyali lyambadde eby�ebikomo ku magulu gaalyo, nga lirina effumu ery�ekikomo ku kibegabega kyalyo. 7N�olunyago lw�effumu lyalyo lwali ng�omuti ogulukirwako engoye, n�omutwe gw�effumu ogw�ekyuma ng�obuzito bwagwo kilo musanvu. Eyasitulanga engabo ye yamukulemberangamu.
8 Awo Goliyaasi n�ayimirira n�aboggolera eggye lya Isirayiri nti, “Lwaki mwetegeka okulwana? Siri Mufirisuuti, ate mmwe temuli baddu ba Sawulo? Mulonde omusajja mu mmwe aserengete gye ndi. 9Bw�anannwanyisa n�anzita, kale tunaafuuka baddu bammwe, naye bwe nnaamuwangula ne mutta, munaafuuka baddu baffe era munaatuweerezanga.” 10Era Omufirisuuti n�ayongera okwogera nti, “Leero, nsomooza eggye lya Isirayiri! Mumpeeyo omusajja tulwane.” 11Sawulo ne Isirayiri yenna bwe baawulira ebigambo eby�Omufirisuuti, ne bakeŋŋentererwa ne batya nnyo.
12 Dawudi yali mutabani wa Yese Omwefulasi ow�e Besirekemu mu Yuda. 13Yese yalina abaana munaana aboobulenzi, era mu biro ebyo ebya Sawulo yali akaddiye nnyo.
Batabani ba Yese abakulu abasatu baali bagenze ne Sawulo mu lutalo. Omukulu ye yali Eriyaabu, owookubiri nga ye Abinadaabu, n�owookusatu nga ye Samma. 14Dawudi ye yali omuto. Abasatu ne bagenda ne Sawulo, 15naye Dawudi n�addiŋŋananga ng�ava mu kulunda endiga za kitaawe e Besirekemu, ng�agenda ewa Sawulo.
16Omufirisuuti n�amala ennaku amakumi ana ng�asoomooza Abayisirayiri enkya n�akawungeezi. 17Yese n�agamba mutabani we Dawudi nti, “Kwata ekkilo zino amakumi abiri ez�eŋŋaano ensiike n�emigaati gino ekkumi, oyanguwe okubitwalira baganda bo mu lusiisira lwabwe. 18Ate ne bino ebitole ekkumi eby�amata (kiizi) bitwalire omuduumizi w�ekibinja kyabwe. Olabe baganda bo nga bwe bali okomyewo obubaka obunaatugumya. 19Bali ne Sawulo n�abasajja ba Isirayiri bonna mu kiwonvu Era, balwana n�Abafirisuuti.”
20Enkeera Dawudi n�agolokoka mu makya nnyo, endiga n�azirekera omusumba, n�ateekateeka ebintu bye yali atwala, n�agenda nga Yese bwe yamulagira. We yatuukira mu lusiisira, ng�eggye ligenda mu ddwaniro nga lirangirira olutalo. 21Isirayiri n�Abafirisuuti baali basimbye ennyiriri, buli ggye nga lyolekedde linnaalyo. 22Dawudi n�alekera omukuumi w�ebikozesebwa ebintu bye, n�adduka n�agenda eri eggye, n�alamusa ku baganda be. 23Awo bwe yali ng�aky�anyumya nabo, Goliyaasi, Omufirisuuti omuzira ow�e Gaasi, ne yeesowolayo okuva mu ggye ly�Abafirisuuti n�asoomooza Abayisirayiri mu bigambo bye bimu bye yayogeranga. Dawudi n�amuwulira. 24Awo Abayisirayiri bwe baalaba omusajja ne batya ne bamudduka mu kutya okw�ekitalo. 25Ne bagamba nti, “Mulaba omusajja oyo avuddeyo? Mazima, azze okusoomooza Isirayiri. Omuntu alimutta, kabaka alimugaggawaza era alimuwa muwala we okumuwasa, era n�ennyumba ya kitaawe eneebanga ya ddembe mu Isirayiri.”
26 Awo Dawudi n�abuuza abasajja abaali bamuyimiridde okumpi nti, “Kiki ekirikolerwa omuntu alitta Omufirisuuti oyo, n�aggya obuswavu buno ku Isirayiri? Omufirisuuti oyo atali mukomole yeeyita ani okusoomooza eggye lya Katonda omulamu?” 27Ne bamuddiramu ebigambo bye bimu nti, “Bw�atyo bw�anaakolebwa omuntu anaamutta.”
28 Awo Eriyaabu, muganda wa Dawudi mukulu waabwe bwe yamuwulira ng�ayogera n�abasajja, obusungu ne bumukwata, n�amubuuza nti, “Kiki ekyakuleese wano? Ani gwe walekedde endiga ezo entono ku ttale? Mmanyi amalala go n�ekyejo ky�olina mu mutima, waserengese kulaba bulabi lutalo.”
29 Dawudi n�ayogera nti, “Kaakano nkoze ki? Siyinza kubaako kye mbuuza? Mbuuzizza bubuuza.” 30N�akyuka n�abuuza omuntu omulala ekibuuzo kye kimu, mu ngeri y�emu abasajja ne bamutegeeza ebigambo bye bimu nga bali abaasoose. 31Ebigambo Dawudi bye yayogera byawulirwa ne bituusibwa eri Sawulo; Sawulo n�amutumya.
32 Awo Dawudi n�agamba Sawulo nti, “Waleme kubaawo muntu n�omu aggwaamu mwoyo olw�Omufirisuuti oyo. Omuweereza wo anaagenda n�amulwanyisa.” 33Sawulo n�amuddamu nti, “Toyinza kugenda kulwana na Mufirisuuti oyo; kubanga oli mulenzi bulenzi, songa ye abadde mulwanyi okuva mu buvubuka bwe.”
34 Naye Dawudi n�addamu Sawulo nti, “Omuweereza wo amaze ebbanga ng�alunda endiga za kitaawe, era bwe waabangawo empologoma oba eddubu eyajjanga n�etwala omwana gw�endiga okuva mu kisibo, 35nagigobereranga, ne ngikuba, ne mponya omwana gw�endiga nga nguggya mu kamwa k�ensolo eyo. Bwe yankyukiranga n�eyagala okunzita, nga ngikwata oluba ne ngikuba ne ngitta. 36Omuweereza wo yattako ku mpologoma n�eddubu. Omufirisuuti ono atali mukomole anaaba ng�emu ku zo, kubanga asoomozezza eggye lya Katonda omulamu.” 37Dawudi n�ayogera nti, “Mukama eyamponya enjala z�empologoma n�enjala z�eddubu, alimponya ne mu mukono gw�Omufirisuuti oyo.”
Awo Sawulo n�agamba Dawudi nti, “Genda, era Mukama abeere naawe.” 38Sawulo n�ayambaza Dawudi ebyambalo bye eby�olutalo; n�amuwa ekizibaawo eky�ekikomo, n�amuteeka n�enkuufiira ey�ekikomo ku mutwe. 39Dawudi ne yeesiba ekitala kya Sawulo ku kyambalo, n�agezaako okutambula, naye n�alemererwa, kubanga yali tabimanyidde. Awo n�agamba Sawulo nti, “Siisobole kugenda na bino kubanga sibimanyidde.” N�abyeyambulamu. 40N�akwata omuggo mu mukono gwe, n�alonda n�amayinja amaweweevu ataano mu kagga, n�agateeka mu nsawo ye ey�omusumba. N�addira n�envuumuulo ye mu mukono gwe n�asemberera Omufirisuuti.
41Awo Omufirisuuti n�omusajja eyasitulanga ebyokulwanyisa bye nga yamukulembeddemu, ne basemberera Dawudi. 42Omufirisuuti n�atunuulira Dawudi n�amunyooma kubanga yali mulenzi bulenzi, ng�alabika bulungi ate n�amaaso ge nga malungi. 43N�agamba Dawudi nti, “Ndi mbwa olyoke ojje gye ndi n�emiggo?” Omufirisuuti n�akolimira Dawudi nga bwakoowoola balubaale be. 44Omufirisuuti n�agamba Dawudi nti, “Sembera wano, omubiri gwo nnaagugabira ennyonyi ez�omu bbanga n�ensolo enkambwe ez�omu nsiko.”
45 Naye Dawudi n�agamba Omufirisuuti nti, “Ojja gye ndi n�ekitala n�effumu, naye nze nzija gy�oli mu linnya lya Mukama ow�eggye, Katonda w�eggye lya Isirayiri gw�osoomooza. 46Olwa leero Mukama anaakuwaayo mu mukono gwange, ne nkukuba era ne nkusalako omutwe. Olwa leero nnaagabira emirambo egy�eggye ery�Abafirisuuti eri ebinyonyi eby�omu bbanga n�eri ensolo enkambwe ez�ensi, ensi yonna eryoke etegeere nga waliwo Katonda mu Isirayiri. 47Abo bonna abakuŋŋaanye wano banaategeera nga Mukama talokola na kitala wadde effumu, kubanga olutalo, lwa Mukama era mwenna agenda kubawaayo mu mukono gwaffe.”
48Awo Omufirisuuti bwe yali ng�asembera okulumba Dawudi, Dawudi n�adduka mbiro okumusisinkana. 49Dawudi n�aggya ejjinja mu nsawo ye n�alivuumuula ne likwasa Omufirisuuti mu kyenyi; n�agwa nga yeevuunise, n�ejjinja nga liyingidde mu kyenyi kye. 50Bw�atyo Dawudi n�awangula Omufirisuuti n�envuumuulo n�ejjinja, n�amukuba n�amutta nga Dawudi talina kitala ky�akutte.
51 Dawudi bwe yamala okutta Omufirisuuti, n�adduka n�amuyimirirako, n�asowola ekitala ky�Omufiisuuti okuva mu kiraato kyakyo, n�amutemako omutwe nakyo.
Awo Abafirisuuti bwe baalaba omuzira waabwe ng�afudde ne badduka. 52Abasajja ba Isirayiri ne Yuda ne bagolokoka n�okuleekaana okungi ne bagoberera Abafirisuuti okutuuka e Gaasi ne ku miryango gya Ekuloni; abaafa n�abaatuusibwako ebiwundu ne baba bangi mu kkubo okuva e Saalayimu okutuuka e Gaasi n�e Ekuloni. 53Awo Abayisirayiri bwe baakomawo okuva mu kugoberera Abafirisuuti, ne banyaga olusiisira lw�Abafirisuuti. 54Dawudi n�asitula omutwe gw�Omufirisuuti n�aguleeta e Yerusaalemi, naye ebyokulwanyisa by�Omufirisuuti n�abiteeka mu weema ye.
55 Sawulo bwe yalengera Dawudi ng�agenda okulwana n�Omufirisuuti, n�abuuza Abuneeri omuduumizi w�eggye nti, “Abuneeri, oyo omuvubuka mutabani w�ani?” Abuneeri n�amuddamu nti, “Nga bw�oli omulamu, ayi kabaka, simanyi.” 56Kabaka n�ayogera nti, “Genda onoonyereze bazadde b�omuvubuka oyo.” 57Amangu ddala nga Dawudi akomyewo ng�asse Omufirisuuti, Abuneeri n�amutwala mu maaso ga Sawulo, nga Dawudi asitudde omutwe gw�Omufirisuuti mu mukono gwe. 58Sawulo n�amubuuza nti, “Muvubuka, oli mwana w�ani?” Dawudi n�amuddamu nti, “Ndi mutabani wa muddu wo Yese Omubesirekemu.”