Zaakayo Omusolooza w�Omusolo
1 Awo Yesu n�atuuka mu kibuga Yeriko, n�ayitamu. 2Mu kibuga omwo mwalimu omusajja erinnya lye Zaakayo; yali mukulu wa bawooza, era yali mugagga nnyo. 3N�afuba okulaba Yesu, naye n�atasobola ng�ali mu kibiina ky�abantu kubanga yali mumpi. 4Kyeyava adduka ne yeesooka ekibiina mu maaso, n�alinnya omuti omusukamooli asobole okulaba Yesu ng�ayitawo.
5Yesu bwe yatuuka awo n�atunula waggulu, n�amuyita nti, “Zaakayo! Yanguwa okke wansi! Kubanga olwa leero ŋŋenda kuba mugenyi wo mu maka go.” 6Awo Zaakayo n�akka mangu okuva ku muti n�atwala Yesu mu nnyumba ye ng�ajjudde essanyu.
7 Abantu bonna abaakiraba ne batandika okwemulugunya nga bagamba nti, “Agenze okukyalira omuntu alina ebibi.”
8 Awo Zaakayo n�ayimirira n�agamba Mukama waffe nti, “Mukama wange! Mpuliriza! Ebintu byange nnaabigabanyaamu wakati, ekitundu ne nkiwa abaavu; era obanga waliwo omuntu gwe nnali ndyazaamaanyizza, nnaamuliyira emirundi ena.”
9 Yesu n�amugamba nti, “Olwa leero obulokozi buzze mu nnyumba muno, kubanga omusajja ono naye muzzukulu wa Ibulayimu. 10Kubanga Omwana w�Omuntu, yajjirira kunoonya n�okulokola abaabula.”
Olugero lw�Ensimbi
11 Awo nga bakyawuliriza ebyo, Yesu n�abagerera olugero olulala. Mu kiseera ebyo yali asemberedde nnyo Yerusaalemi, era abantu ne balowooza nti Obwakabaka bwa Katonda bugenda kutandika mu kiseera ekyo. 12N�abagamba nti, “Waaliwo omukungu omu eyalaga mu nsi ey�ewala alye obwakabaka alyoke akomewo. 13Bwe yali asitula n�ayita abaddu be kkumi n�abalekera mina kkumi n�abagamba nti, ‘Muzisuubuzise okutuusa lwe ndidda.’
14 “Naye abantu be baali tebamwagala ne batuma ababaka baabwe mu nsi gye yalaga, nga bagamba nti, ‘Ffe tetwagala musajja ono kubeera kabaka waffe.’
15 “Naye n�afuulibwa kabaka, n�addayo mu kitundu ky�ewaabwe. Bwe yatuuka n�ayita abaddu be, be yali alekedde ensimbi, bamutegeeze amagoba ge baggyamu.
16 “Eyasooka n�ajja n�agamba nti, ‘Ssebo, mina gye wandekera navisaamu mina kkumi.’
17 “Mukama we n�amwebaza, n�amugamba nti, ‘Oli muddu mulungi nnyo. Kubanga obadde mwesigwa mu kintu ekitono ennyo, nkuwadde okufuga ebibuga kkumi.’
18 “Omuddu owookubiri n�ajja, n�agamba mukama we nti, ‘Ssebo, mina gye wandekera navisaamu mina ttaano.’
19 “Oyo naye n�amugamba nti, ‘Onoofuga ebibuga bitaano.’
20 “Awo omuddu omulala n�ajja, n�agamba mukama we nti, ‘Mina gye wandekera yiino, nagitereka bulungi. 21Nakutya, kuba, nga bw�oli omuntu omukakanyavu, otwala ebitali bibyo, n�okungula n�ebibala by�otaasiga.’
22 “Mukama we n�amuddamu nti, ‘Oli musajja mubi nnyo! Nzija kukusalira omusango ng�ebigambo byo by�oyogedde bwe biri. Wamanya nga Ndi muntu mukalubo, nga ntwala ebitali byange, era nga nkungula bye saasiga, 23kale, lwaki ensimbi zange tewazissa mu banka, bwe nandikomyewo nandizisanzeeyo nga zizadde n�amagoba?’
24 “N�alyoka agamba abaali bayimiridde awo nti, ‘Mumuggyeeko mina eyo mugiwe oli alina ekkumi.’
25 “Ne bamugamba nti, ‘Naye ssebo, oli alina mina kkumi!’
26 “N�abaddamu nti, ‘Mbagamba nti Abo abalina, be balyeyongera okuweebwa; ate abo abatalina, n�akatono ke balina kalibaggibwako. 27Kaakano njagala abo bonna abalabe bange, abaajeema nga tebaagala mbeere kabaka waabwe, mubandeetere wano, mubattire mu maaso gange.’ ”
Yesu Ayingira mu Yerusaalemi n�Ekitiibwa
28 Awo Yesu bwe yamala okwogera ebigambo ebyo, n�atambula ng�akulembedde abayigirizwa be okwolekera Yerusaalemi. 29Bwe yali asemberera ebibuga Besufaage ne Besaniya ng�ali ku lusozi oluyitibwa olwa Zeyituuni, n�atuma abayigirizwa be babiri n�abagamba nti, 30“Mugende mu kabuga akatuli mu maaso bwe munaaba mwakakayingira, munaalaba omwana gw�endogoyi, oguteebagalwangako, nga gusibiddwa awo. Mugusumulule, muguleete wano. 31Singa wabaawo ababuuza nti, ‘Lwaki mugusumulula?’ Mumuddamu nti, ‘Mukama waffe agwetaaga.’ ”
32 Awo abaatumibwa ne bagenda ne basanga omwana gw�endogoyi nga Yesu bwe yabagamba. 33Era bwe baali nga bagusumulula bannannyini gwo ne bababuuza nti, “Lwaki musumulula omwana gw�endogoyi ogwo?” 34Ne baddamu nti, “Mukama waffe agwetaaga.”
35 Omwana gw�endogoyi ne baguleeta eri Yesu, ne bagwaliirako eminagiro gyabwe, Yesu n�agwebagala. 36Bwe yali ng�agenda, abantu ne baaliira ebyambalo byabwe mu luguudo.
37 Awo bwe yatuuka oluguudo we luserengetera olusozi olwa Zeyituuni, ekibiina kyonna eky�abayigirizwa, ne batandika okutendereza Katonda, mu ddoboozi ery�omwanguka olw�ebyamagero bye yali akoze nga boogera nti,
38 “Aweereddwa omukisa Kabaka ajja mu linnya lya Mukama!”
“Emirembe gibe mu ggulu, n�ekitiibwa kibeere waggulu ennyo!”
39 Naye abamu ku Bafalisaayo abaali mu kibiina ne bagamba Yesu nti, “Omuyigiriza, lagira abayigirizwa bo basirike!”
40 Yesu n�abaddamu nti, “Mbategeeza nti Singa bo basirika, amayinja gano ganaaleekaana!”
Yesu Akaabira Yerusaalemi
41 Awo Yesu bwe yali ng�asemberera ekibuga Yerusaalemi, bwe yakirengera, n�akikaabira. 42N�agamba nti, “Singa otegedde leero ebireeta emirembe ebyakulagirwa! Naye kaakano bikukwekeddwa, amaaso go tegayinza kubiraba. 43Ekiseera kigenda kutuuka abalabe bo lwe balikuzimbako ekigo okukwetooloola ne bakuzinda, 44ne bakumerengulira ku ttaka munda mu bisenge byo ggwe n�abaana bo. Abalabe bo tebalirekawo jjinja na limu nga litudde ku linnaalyo, kubanga omukisa Katonda gwe yakuwa ogw�okulokolebwa wagaana okugukozesa.”
Yesu mu Yeekaalu
45 Awo Yesu n�ayingira mu Yeekaalu n�agobamu abaali batundiramu. 46N�abagamba nti, “Kyawandiikibwa nti, ‘Ennyumba yange eneebanga ya kusinzizangamu,’ naye mmwe mugifudde ‘empuku y�abanyazi.’ ”
47 Okuva mu kiseera ekyo Yesu n�ayigirizanga mu Yeekaalu buli lunaku. Naye bakabona abakulu n�abannyonnyozi b�amateeka, n�abakulembeze b�Abayudaaya ne bagezaako okufuna akaagaanya we banaamuttira. 48Naye ne balemwa kubanga abantu bonna baamussaako nnyo omwoyo nga bamuwuliriza.