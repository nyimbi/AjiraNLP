1 Awo Yesu n�ayogera eri ebibiina n�abayigirizwa be ng�agamba nti, 2“Abawandiisi n�Abafalisaayo batudde ku ntebe ya Musa. 3Noolwekyo mukole era mwekuume buli kye babagamba wabula temugoberera bikolwa byabwe. Kubanga boogera naye ne batakola bye bagamba. 4Basiba emigugu emizito ne bagitikka abalala, so nga bo n�okugezaako tebagezaako kukwatako n�engalo yaabwe.
5 “Buli kye bakola bakikola abantu babalabe. Bambala ku mikono gyabwe obusawo omuli ennyiriri eziva mu Byawandiikibwa, ne bawanvuya amatanvuuwa ku byambalo byabwe, agajjukiza abagambala okudda eri Mukama, nga babikola okulaga ababalaba. 6Baagala nnyo ebifo eby�oku mwanjo ku mbaga, ne mu bifo eby�ekitiibwa mu makuŋŋaaniro. 7Banyumirwa nnyo okuweebwa ekitiibwa mu nguudo z�omu kibuga n�okuyitibwa ‘Labbi.’
8 “Temweyitanga ‘Labbi ,’ kubanga Katonda yekka ye Muyigiriza wammwe, naye mmwe muli baaluganda. 9Era temuyitanga muntu yenna ku nsi ‘Kitammwe,’ kubanga Katonda ali mu ggulu ye yekka gwe muteekwa okuyita bwe mutyo. 10Era temuganyanga muntu yenna kubayita ‘bayigiriza,’ kubanga omuyigiriza wammwe ali omu yekka, ye Kristo. 11Oyo ayagala abantu okumussaamu ekitiibwa. Asaana abeere muweereza waabwe. 12Naye buli alyegulumiza alikkakkanyizibwa, na buli alyetoowaza aligulumizibwa.
13 “Zibasanze mmwe Abawandiisi, nammwe Abafalisaayo. Bannanfuusi mmwe! Muziyiza abantu abalala okuyingira mu bwakabaka obw�omu ggulu, ate nammwe ne mutayingira.
14 “Bannanfuusi mmwe Abawandiisi nammwe Abafalisaayo! Mulowoozesa abantu nti Muli batuukirivu nga musaba essaala, so ng�ate mwekyusa ne mugobaganya bannamwandu mu mayumba gaabwe. 15Zibasanze bannanfuusi mmwe Abawandiisi nammwe Abafalisaayo! Kubanga mutambula okwetooloola ennyanja ne ku lukalu musobole okukyusa omuntu, naye bw�akyuka, mumufuula mwana wa ggeyeena okusingawo emirundi ebiri.
16 “Zibasanze mmwe abakulembeze abazibe b�amaaso abagamba nti, ‘Okulayira Yeekaalu, si nsonga, naye oyo alayira zaabu ali mu Yeekaalu, asaana okukituukiriza!’ 17Mmwe abatalina magezi abazibe b�amaaso! Ku ebyo byombi kiruwa ekisingako obukulu, zaabu oba Yeekaalu efuula zaabu okuba entukuvu? 18Ate mugamba nti, ‘Omuntu okulayira ekyoto, kirina amakulu, naye bw�alayira ebirabo ebireeteddwa ku kyoto, asaana okukituukiriza!’ 19Mmwe abazibe b�amaaso, ku byombi kiruwa ekisinga kinnaakyo obukulu, ekirabo ekiri ku kyoto oba ekyoto kyennyini ekifuula ekirabo ekyo okuba ekitukuvu? 20Bwe mulayira ekyoto, muba mulayira ekyoto n�ebikiriko byonna, 21era bwe mulayira Yeekaalu muba mulayira Yeekaalu ne Katonda agibeeramu. 22Era bwe mulayira eggulu, muba mulayira n�entebe ya Katonda ey�obwakabaka n�oyo yennyini agituulako.
23 “Zibasanze, mmwe Abawandiisi, nammwe Abafalisaayo! Bannanfuusi mmwe! Kubanga muwaayo ekirabo eky�ekitundu eky�ekkumi ku buli kantu okutuukira ddala ne ku kalagala akasinga obutono, naye ne mulagajjalira ebintu ebisinga obukulu eby�amateeka, ng�obwenkanya, n�okusaasira n�okukkiriza. Weewaawo musaanidde okuwaayo ekitundu eky�ekkumi, naye ebintu ebirala ebisinga obukulu temusaanidde kubiragajjalira. 24Mmwe abakulembeze abazibe b�amaaso! Musengejja akabu muleme kukanywera mu mazzi, naye ne munyweramu eŋŋamira!
25 “Zibasanze mmwe Abawandiisi nammwe Abafalisaayo! Bannanfuusi mmwe! Muzigula kungulu kw�ekikopo ne kungulu kw�ebbakuli, naye nga munda mujjudde omululu n�okwefaako mwekka. 26Mmwe Abafalisaayo abazibe b�amaaso! Musooke mulongoose munda w�ekikopo olwo nno mulongoose ne kungulu.
27 “Zibasanze mmwe Abawandiisi nammwe Abafalisaayo! Mulabika ng�amalaalo agatemagana kungulu, songa munda gajjudde amagumba g�abafu n�obuvundu obwa buli ngeri. 28Mulabika ng�abantu abatuukirivu kungulu, songa munda mujjudde obunnanfuusi n�obumenyi bw�amateeka.
29 “Zibasanze mmwe Abawandiisi nammwe Abafalisaayo! Bannanfuusi mmwe! Kubanga muzimbira bannabbi amalaalo, ne mutimba ebijjukizo, by�abatuukirivu, 30ne mulyoka mugamba nti, ‘Naye ddala singa twaliwo mu biseera bya bajjajjaffe tetwandisizza kimu nabo mu kuyiwa omusaayi gw�abannabbi.’ 31Bwe mwogera mutyo muba mwessaako omusango nga bwe muli abaana b�abo abatta bannabbi. 32Mugenda nga mutuukiriza ebyo bajjajjammwe bye bataamaliriza.
33 “Mmwe emisota! Abaana b�embalasaasa muliwona mutya omusango ogugenda okubatwaza mu ggeyeena? 34Kyenva mbaweereza bannabbi, n�abasajja ab�amagezi, n�abawandiisi, abamu mulibatta nga mubakomerera ku musaalaba, n�abalala mulibakuba embooko mu makuŋŋaaniro gammwe, ne mubagobaganya mu bibuga byammwe. 35Bwe mutyo omusango gw�okutemula abatuukirivu, okutandikira ku Aberi omutuukirivu okutuuka ku Zaakaliya, mutabani wa Balakiya gwe mwattira wakati wa yeekaalu n�ekyoto, ne gubasingira ddala. 36Ddala ddala mbagamba nti Ebyo byonna birituuka ku mulembe guno.
37 “Ayi Yerusaalemi, Yerusaalemi ggwe ekibuga ekitta bannabbi, n�okuba amayinja abo bonna abaakutumirwa, emirundi mingi njagadde nnyo okuwambaatira abaana bo ng�ennyonyi bw�ewambaatira abaana bwayo mu biwaawaatiro byayo, naye n�ogaana. 38Laba kaakano ennyumba yo esigalidde awo, kifulukwa. 39Kubanga nkugamba nti Toliddayo kundaba nate, okutuusa ng�oyogedde nti ‘Aweereddwa omukisa oyo ajja mu linnya lya Mukama.’ ”