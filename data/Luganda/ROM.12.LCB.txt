Ssaddaaka Ennamu
1 Noolwekyo abooluganda mbeegayirira olw�okusaasira kwa Katonda, muwengayo emibiri gyammwe nga ssaddaaka ennamu entukuvu esanyusa Katonda, kwe kuweereza kwammwe okw�omwoyo. 2So temwefaananyirizanga ba mirembe gino, naye mukyusibwe olw�okudda obuggya mu birowoozo byammwe okukakasibwa okusiimibwa kwa Katonda, okusanyusa era okw�amazima.
3 Kubanga njogera olw�ekisa kye naweebwa, eri buli muntu mu mmwe, obuteerowooza okusinga ekyo ky�asaanidde okulowooza, naye okulowoozanga nga yeegendereza, nga Katonda bwe yagabira buli muntu ekigera ky�okukkiriza. 4Kubanga nga bwe tulina ebitundu ebingi mu mubiri ogumu, ebitundu ebyo byonna bikola emirimu gya njawulo. 5Noolwekyo nga bwe tuli omubiri ogumu mu Kristo, buli muntu kitundu ku mubiri ogumu ogwo. 6Tulina ebirabo, ng�ekisa kye tulina bwe kyatuweebwa mu ngeri ey�enjawulo, oba bunnabbi, ng�ekigera ky�okukkiriza bwe kiri, 7oba buweereza, mu buweereza, oba omu okuyigiriza, mu kuyigiriza; 8oba omulala okugumya banne mu kubazzaamu amaanyi, oba omulala mu kugaba, oba omulala, okufuga n�obunyiikivu, n�omulala okulaga ekisa nga musanyufu.
Okwagala
9 Mube n�okwagala okutaliimu bukuusa. Mukyawenga ekibi, munywererenga ku kirungi, 10nga mwagalana mu kwagala okw�abooluganda, nga muwaŋŋana ekitiibwa, 11mu kunyiikira so si mu kugayaala. Musanyukirenga mu mwoyo nga muweereza Mukama, 12nga musanyukira mu kusuubira, nga mugumiikiriza mu kubonaabona era nga munyiikira mu kusaba. 13Mufengayo ku byetaago by�abantu ba Katonda, era mwanirizenga abagenyi.
14Musabirenga ababayigganya; mubasabirenga so temubakolimiranga. 15Musanyukirenga wamu n�abo abasanyuka, era mukaabirenga wamu n�abo abakaaba. 16Buli muntu abeerenga mu mirembe muntu ne munne, nga temwegulumiza naye nga muba bakkakkamu. Temwekulumbazanga.
17 Temusasulanga kibi olw�ekibi, naye mukolenga birungi byereere eri bonna. 18Mukolenga kyonna ekisoboka okutabagana n�abantu bonna; 19abaagalwa, temuwalananga ggwanga, era ekiruyi mukirekere Katonda, nga bwe kyawandiikibwa nti, “Okuwoolera eggwanga kwange, nze ndisasula,” bw�ayogera Mukama. 20“Noolwekyo omulabe wo bw�alumwanga enjala, muliisenga; bw�alumwanga ennyonta muwenga ekyokunywa, bw�okola bw�otyo olimukumira amanda g�omuliro ku mutwe gwe.” 21Towangulwanga kibi, naye wangulanga ekibi ng�okola obulungi.