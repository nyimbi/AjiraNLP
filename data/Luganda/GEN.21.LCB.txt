Okuzaalibwa kwa Isaaka
1 Awo Mukama n�akwatirwa Saala ekisa nga bwe yagamba Ibulayimu n�akola Saala nga bwe yasuubiza. 2Saala n�aba olubuto, n�azaalira Ibulayimu omwana owoobulenzi mu bukadde bwe, mu kiseera Mukama kye yamugamba. 3Ibulayimu n�atuuma omwana owoobulenzi, eyamuzaalirwa Saala, erinnya Isaaka. 4Ibulayimu n�akomola mutabani we Isaaka ow�ennaku omunaana ez�obukulu nga Katonda bwe yamulagira. 5Ibulayimu yali aweza emyaka kikumi mutabani we Isaaka bwe yazaalibwa. 6Saala n�agamba nti, “Katonda andeetedde okusekererwa, buli anaawulira anansekerera.” 7Era n�agamba nti, “Ani yandirowoozezza nti Saala alifuna omwana? Naye, laba mmuzaalidde omwana wabulenzi.”
Agali ne Isimayiri Bagobwa
8 Isaaka n�akula, n�aggyibwa ku mabeere, Ibulayimu n�afumba embaga ennene ku lunaku Isaaka lwe yaggyibwa ku mabeere. 9Naye Saala yalaba nga mutabani wa Agali Omumisiri, gwe yazaalira Ibulayimu ng�azannya ne mutabani we Isaaka. 10N�alyoka agamba Ibulayimu nti, “Goba omuweereza ono ne mutabani we, kubanga omwana w�omuweereza ono talisikira wamu na mwana wange Isaaka.”
11 Naye ekyo Ibulayimu n�atakisiima. 12Katonda n�agamba Ibulayimu nti, “Tonakuwala olw�omulenzi n�olw�omuweereza wo omukazi, buli Saala ky�akugamba kikole; kubanga mu Isaaka mwe ndituukiririza ebyo byonna bye nakusuubiza. 13Era n�omwana w�omuweereza wo omukazi ndimufuula eggwanga, kubanga ava mu ggwe.” 14Ibulayimu n�agolokoka ku makya ennyo, n�addira omugaati n�ensawo ey�amazzi n�abiwa Agali n�omwana gwe yazaala ng�abiteeka ku kibegabega kye, n�amusiibula. Agali n�agenda ng�atambulatambula mu ddungu lya Beeruseba.
Agali ne Isimayiri mu Ddungu
15Awo amazzi ag�omu ddiba bwe gaggwaamu, Agali n�ateeka omwana we wansi w�ogumu ku miti. 16Agali ne yeeyongerayo ebbanga ng�awalasibwa akasaale, nga mita kikumi, n�atuula okumwolekera, kubanga yayogera nti, “Nneme okulaba omwana ng�afa.” Naye bwe yali ng�atudde, omwana n�ayimusa eddoboozi n�akaaba.
17 Katonda n�awulira eddoboozi ly�omulenzi ng�akaaba, malayika wa Katonda n�ayita Agali ng�asinziira mu ggulu n�amugamba nti, “Kiki ekikuteganya? Totya, kubanga Katonda awulidde eddoboozi ly�omulenzi w�ali. 18Golokoka, situla omwana omunyweze mu mikono gyo, kubanga ndimufuula eggwanga eddene.”
19 Awo Katonda n�azibula amaaso g�Agali, n�alaba oluzzi, n�agenda n�ajjuza ensawo ey�eddiba amazzi, n�anywesa omulenzi.
20 Awo Katonda n�aba n�omulenzi n�akula n�abeera mu ddungu n�aba mwatiikirivu mu kulasa. 21Yabeeranga mu ddungu lya Palani: nnyina n�amufunira omukazi okuva mu nsi y�e Misiri.
Ibulayimu Alagaana n�Abimereki
22 Mu kiseera ekyo Abimereki ng�ali ne Fikoli omukulu w�eggye lye n�agamba Ibulayimu nti, “Katonda ali naawe mu buli ky�okola: 23kale kaakano ndayirira mu maaso ga Katonda nga tolinkuusakuusa, wadde okukuusakuusa omwana wange oba omwana w�omwana wange. Naye nga nze bwe nkukoze obulungi nga naawe bw�olinkola nze n�ensi mw�ozze.”
24Ne Ibulayimu n�amuddamu nti, “Nkulayiridde.”
25 Awo Ibulayimu ne yeemulugunya eri Abimereki olw�oluzzi lwe abaddu be lwe baamunyagako. 26Abimereki n�amugamba nti, “Simanyi n�omu eyakola ekintu ekyo, ggwe tewambulira era sikiwulirangako okutuusa ggwe lw�okintegeezeezza olwa leero.” 27Awo Ibulayimu n�addira endiga n�ente n�abiwa Abimereki, ne balagaana endagaano bombi.
28Awo Ibulayimu n�ayawulako endiga enduusi musanvu okuva mu kisibo kye. 29Abimereki n�abuuza Ibulayimu nti, “Endiga ezo omusanvu enduusi z�oyawuddeko amakulu gaazo ki?” 30N�amuddamu nti, “Endiga ezo enduusi omusanvu onoozitwala okuva gye ndi kalyoke kabe obukakafu nti Nze nasima oluzzi olwo.”
31Ekifo ekyo kyekyava kiyitibwa Beeruseba, kubanga eyo bombi gye baalagaanira. 32Bwe baamala okukola endagaano e Beeruseba, Abimereki ne Fikoli omukulu w�eggye lye ne basitula ne baddayo mu nsi y�Abafirisuuti.
33 Ibulayimu n�asimba omuti omumyulira mu Beeruseba n�akaabiririra eyo erinnya lya Mukama, Katonda Ataggwaawo. 34Ibulayimu ne yeeyongera okutambulatambula mu nsi y�Abafirisuuti okumala ennaku nnyingi.