Ennyanjula
Pawulo Omutukuvu ye yawandiika ebbaluwa eno. Yawandiikibwa wakati w�emyaka ad 48 ne 50. Mu kiseera ekyo Pawulo yali ali mu Kkolinso ku lugendo lwe olwokusatu olw�okubunyisa Enjiri mu Baamawanga. Yali ateekateeka okukyalako e Ruumi, kubanga yali tatuukangayo. Bw�atyo n�awandiika ebbaluwa eno nga yeeyanjula eri Ekkanisa y�omu Ruumi, era ng�annyonnyola mu bimpimpi enjigiriza ye ey�Ekigambo kya Katonda. Mu bbaluwa za Pawulo zonna ze yawandiika, eno y�erowoozebwa nga gye yasinga okutegeka obulungi. Atandika n�okulaga ng�ekibi bwe kyabuna eri buli muntu yenna ku nsi. Abayudaaya n�Abaamawanga tebasaana kusemberera Katonda Omutukuvu, olwokubanga bonna bajjudde ebibi. Abayudaaya tebaagondera Mateeka ga Katonda ge yawa Musa, ate n�Abaamawanga bagaanyi okulowooza ku Katonda. Naye Katonda, olw�okusaasira kwe n�ekisa kye ekingi, yateesa okubaako ky�atukolera. Noolwekyo Katonda atusembeza kubanga tulina okukkiriza mu mwana we Yesu Kristo. Naye tusembezebwa tutya Katonda? Ekyo kye kibuuzo Pawulo ky�addamu mu bbaluwa eno. Newaakubadde nga twali tukyali mu bibi, yatuggulirawo ekkubo eritutuusa gy�ali (5:8). Bw�atyo kaakano Katonda ataddewo ekkubo mwe tuyinza okujja gyali nga tukkiriza Yesu Kristo omwana we omu yekka. Omwo mwe muva obulamu bw�Ekikristaayo obuwanguzi. Pawulo n�alyoka annyonnyola ekifo ky�Abayudaaya mu nteekateeka ya Katonda (9-11). Bw�atyo n�amaliriza n�okubuulirira abantu bonna babeere n�empisa ennungi.