Oluyimba nga balinnya amadaala
1 Ayi Mukama, nkukaabira nga nsobeddwa nnyo.
2 Ayi Mukama, wulira eddoboozi lyange;
otege amatu go
eri eddoboozi ly�okwegayirira kwange.
3 Ayi Mukama, singa otubalira obutali butuukirivu bwaffe,
ani eyandiyimiridde mu maaso go?
4 Naye osonyiwa;
noolwekyo ossibwamu ekitiibwa.
5 Nnindirira Mukama, emmeeme yange erindirira
era essuubi lyange liri mu kigambo kye.
6 Emmeeme yange erindirira Mukama;
mmulindirira okusinga ng�abakuumi bwe balindirira obudde okukya;
okusingira ddala ng�abakuumi bwe balindirira obudde okukya.
7 Ayi Isirayiri, weesigenga Mukama,
kubanga Mukama y�alina okwagala okutaggwaawo;
era y�alina okununula okutuukiridde.
8 Mukama y�alinunula Isirayiri n�amuggya
mu byonoono bye byonna.