Obunnabbi ku Ttuulo
1 Awo olwatuuka mu mwaka ogw�ekkumi n�ogumu ku lunaku olw�olubereberye mu mwezi, ekigambo kya Mukama Katonda ne kinzijira n�aŋŋamba nti, 2“Omwana w�omuntu, kubanga Ttuulo yakuba mu ngalo n�ayogera ku Yerusaalemi nti, ‘Otyo! Omulyango ogw�amawanga gumenyeddwa, era n�enzigi zinzigguliddwa kaakano nga bw�afuuse amatongo, ndigaggawala,’ 3Mukama Katonda kyava ayogera nti, Nkuvunaana ggwe Ttuulo, ndiyimusa amawanga mangi gakulumbe, ng�ennyanja bw�esitula amayengo gaayo. 4Balimenya bbugwe wa Ttuulo, ne basuula n�emirongooti gye, era ndiggyawo ebifunfugu bye byonna ne mmufuula olwazi olwereere. 5Wakati mu nnyanja alibeera ekifo eky�okwanjulurizangamu obutimba obw�ebyennyanja, kubanga nze njogedde bw�ayogera Mukama Katonda. Alifuuka omunyago ogw�amawanga, 6era ebifo bye eby�oku lukalu kw�abeera birimalibwawo ekitala. Olwo balimanya nga nze Mukama.”
7 “Era Mukama Katonda agamba nti, ‘Ndiweereza Nebukadduneeza kabaka w�e Babulooni kabaka wa bakabaka, eri Ttuulo okuva mu bukiikakkono, ng�alina embalaasi n�amagaali, n�abeebagala embalaasi n�eggye eddene. 8Alitta n�ekitala abatuuze bo ababeera ku lukalu, era alizimba ebigo okukwolekera, n�ateekawo n�ebitindiro okutuuka ku bbugwe wo n�akwolekeza n�engabo. 9Alitunuza ebintu bye ebitomera eri bbugwe wo, n�amenyaamenya emirongooti gyo n�ebyokulwanyisa bye. 10Embalaasi ze ziriba nnyingi nnyo, n�enfuufu yaazo erikubikka era ne bbugwe wo alinyeenyezebwa olw�amaloboozi g�embalaasi ennwanyi, n�olw�ebiwalulibwa n�amagaali bw�aliyingira mu wankaaki wo, ng�abasajja bwe bayingira mu kibuga, nga bbugwe waakyo abotoddwamu ekituli. 11Embalaasi ze ziririnyirira enguudo zo; n�abantu bo alibatta n�ekitala era n�empagi zo ez�amaanyi zirisuulibwa ku ttaka. 12Balinyaga obugagga bwo ne babba n�ebyamaguzi byo; balimenya bbugwe wo ne basaanyaawo n�ennyumba zo ennungi, n�amayinja go n�embaawo zo era n�ebifunfugu birisuulibwa wakati mu nnyanja. 13Ndikomya okuyimba kwo, era n�amaloboozi ag�ennanga zo tegaliwulirwa nate. 14Ndikufuula olwazi olwereere, era olibeera ekifo eky�okwanjulurizangamu obutimba obw�ebyennyanja. Tolizimbibwa nate, kubanga nze Mukama njogedde, bw�ayogera Mukama Katonda.’ ”
15 “Bw�ati bw�ayogera Mukama Katonda eri Ttuulo nti, Ebifo ebiri ku lubalama lw�ennyanja tebirikankana olw�okubwatuka olw�okugwa kwo, abaliba balumizibbwa bwe balisinda, n�abalala ne battibwa wakati mu ggwe? 16Olwo abalangira bonna ab�oku lukalu lw�ennyanja baliva ku ntebe zaabwe ez�obwakabaka ne bambulamu ebyambalo byabwe ne baggyako n�engoye zaabwe ez�emiddalizo. Mu kutya okungi, balituula wansi ku ttaka, nga bakankana buli kaseera nga basamaaliridde. 17Balikukungubagira ne bakugamba nti,
“ ‘Ng�ozikiriziddwa, ggwe ekibuga ekyatutumuka,
ekyabeerangamu abantu abalunnyanja.
Wali wa maanyi ku nnyanja, ggwe n�abantu bo,
watiisatiisanga bonna abaabeeranga ku lubalama lw�ennyanja.
18 Kaakano olubalama lw�ennyanja
lukankana ku lunaku olw�okugwa kwo,
era n�ebizinga ebiri mu nnyanja
bitidde olw�okugwa kwo.’ ”
19 “Bw�ati bw�ayogera Mukama Katonda nti, Bwe ndikufuula ekibuga ekirimu ebifulukwa, ng�ebibuga ebitakyabaamu bantu era bwe ndikuyimusizaako obuziba bw�ennyanja, n�amazzi gaayo ne gakubikka, 20kale ndikussa wansi ng�abo abagenda mu bunnya eri abaafa edda. Olibeera wansi mu ttaka, mu bifo ebyazika edda ennyo, n�abo abaserengeta mu bunnya, so tojja kudda wadde okufuna ekifo mu nsi ya balamu. 21Ndikutuusa ku nkomerero embi, so toliwulirwa nate. Balikunoonya, naye toliddayo kulabika,” bw�ayogera Mukama Katonda.