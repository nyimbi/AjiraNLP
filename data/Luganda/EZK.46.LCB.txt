1 Bw�ati bw�ayogera Mukama Katonda nti, “Omulyango ogw�oluggya olw�omunda olutunuulira Ebuvanjuba gunaabanga muggale ennaku mukaaga ezikolerwamu, naye ku lunaku olwa Ssabbiiti ne ku lunaku olw�omwezi ogwakaboneka gunaggulwanga. 2Omulangira anaayingiriranga mu kisasi okuva ebweru, n�ayimirira awali omufuubeeto ogw�omulyango. Bakabona banaateekateekanga ekiweebwayo kye ekyokebwa n�ebiweebwayo bye olw�emirembe. Anaasinzizanga awayingirirwa ku mulyango; n�oluvannyuma anaafulumanga, naye oluggi teluggalwenga okutuusa akawungeezi. 3Bwe batyo n�abantu ab�omu nsi bateekwa okusinzizanga ku luggi olw�omulyango mu maaso ga Mukama ku Ssabbiiti ne ku myezi egyakaboneka. 4Ekiweebwayo ekyokebwa omulangira ky�anaaleetanga eri Mukama ku lunaku olwa Ssabbiiti kinaabanga abaana b�endiga ennume mukaaga nga tebaliiko kamogo n�endiga ennume enkulu emu eteriiko kamogo; 5n�ekiweebwayo eky�emmere ey�empeke ekinaaweebwangayo n�endiga ennume kinaabanga kilo kkumi na mukaaga, n�ekiweebwayo eky�obutta ekinaaweebwangayo n�abaana b�endiga ennume binaabanga ebirabo, awamu ne lita nnya ez�amafuta eza buli efa. 6Ku lunaku olw�omwezi ogwakaboneka anaawangayo ente ennume nga nto eteriiko kamogo, n�abaana b�endiga mukaaga n�endiga ennume nga nkulu, ebitaliiko kamogo; 7era anaawangayo ekiweebwayo eky�emmere ey�empeke kilo kkumi na mukaaga ku lw�ente ennume, n�eky�emmere ey�empeke n�endiga ennume emu, n�abaana b�endiga nga bye birabo, awamu ne lita nnya ez�amafuta eza buli efa. 8Awo omulangira bw�anaayingiranga, anaayitanga mu kisasi ky�omulyango, era mu kkubo lye limu eryo mw�anaafulumiranga.”
9 “ ‘Abantu ab�omu nsi bwe banajjanga mu maaso ga Mukama ku mbaga ezaalagirwa, buli anaayingiranga mu mulyango ogw�Obukiikakkono okusinza, anaafulumiranga mu mulyango ogw�Obukiikaddyo; ne buli anaayingiriranga mu mulyango ogw�Obukiikaddyo anaafulumiranga mu mulyango ogw�Obukiikakkono; tewaabenga muntu addirayo mu kkubo ery�omulyango mwe yayingiridde, naye anaayitangamu buyisi n�aggukira ku luuyi olwolekera lwe yayingiriddeko. 10Omulangira anaabeeranga wakati mu bo, bwe banaayingiranga, naye anaayingiranga, bwe banaafulumanga, naye anaafulumanga.
11 “ ‘Ku mbaga ne mu biseera ebyalondebwa bino bye binaabanga ebiweebwayo: ekiweebwayo eky�emmere ey�empeke nga kya kilo kkumi na mukaaga n�ente ennume emu ne kilo kkumi na mukaaga ez�emmere ey�empeke n�endiga ennume emu, awamu n�abaana b�endiga ng�omuntu bw�anaayinzanga, ng�okwo kw�otadde lita nnya ez�amafuta eza buli efa. 12Awo omulangira bw�anaateekateekanga ekyo ky�asiimye ku bubwe n�akiwaayo eri Mukama, ng�ekiweebwayo ekyokebwa oba ng�ebiweebwayo olw�emirembe, anaaggulirwangawo omulyango ogutunuulira obuvanjuba, era nnaawangayo ekiweebwayo kye ekyokebwa oba ekiweebwayo kye olw�emirembe nga bw�akola ku lunaku olwa Ssabbiiti. N�oluvannyuma ng�amaze anaafulumanga, omulyango ne guggalwa.
13 “ ‘Munaawangayo omwana gw�endiga ogw�omwaka ogumu ogutaliiko kamogo okuba ekiweebwayo eri Mukama buli lunaku; ekyo munaakikolanga buli nkya. 14Munaakiweerangayo n�ekiweebwayo eky�emmere ey�empeke buli nkya, ekiri kilo bbiri n�obutundu musanvu n�ekitundu awamu ne lita ennya ez�amafuta okunnyikiza obutta obulungi okuwangayo ekiweebwayo eky�emmere ey�empeke eri Mukama ekya buli lunaku; kinaabanga ekiragiro ekitaliggwaawo. 15Noolwekyo omwana gw�endiga n�ekiweebwayo eky�obutta, n�amafuta binaaweebwangayo buli nkya okuba ekiweebwayo ekyokebwa ekya bulijjo.
16 “ ‘Bw�ati bw�ayogera Mukama Katonda nti; Omulangira bw�anaagabiranga omu ku batabani be ekirabo okuva ku by�omugabo gwe, kinaabanga busika bwa bazzukulu be; era nga bwansikirano. 17Naye omulangira bw�anaddiranga ekirabo okuva ku by�omugabo gwe n�akiwa omu ku baddu be, kinaabanga kikye okutuuka ku mwaka ogw�eddembe, n�oluvannyuma kinaddizibwanga omulangira kubanga omugabo gunaabanga gugwe n�abaana be bokka. 18Omulangira taatwalenga ttaka ly�abantu okubagoba mu butaka bwabwe; anaagabiranga abaana be omugabo gwabwe okuva ku butaka bwe, waleme okubaawo omuntu yenna ku bantu bange aggyibwako obutaka bwe.’ ”
19 Awo omusajja n�ampisa mu mulyango ku luuyi olw�omulyango wakati w�ebisenge ebitukuvu ebya bakabona olutunuulira Obukiikakkono, n�andaga ekifo ku luuyi olusembayo Ebugwanjuba. 20N�aŋŋamba nti, “Kino kye kifo bakabona we banaafumbiranga ekiweebwayo olw�omusango n�ekiweebwayo olw�ekibi, era gye banaafumbiranga emigaati egy�ekiweebwayo eky�emmere ey�empeke, baleme okubifulumya mu luggya olw�ebweru okutukuza abantu.”
21N�oluvannyuma omusajja n�antwala mu luggya olw�ebweru, n�annambuza ensonda ennya ez�oluggya, mu buli nsonda ne ndabamu oluggya olulala. 22Mu nsonda ennya ez�oluggya mwalimu empya entonotono obuwanvu mita amakumi abiri mu emu n�obugazi mita kkumi na ttaano ne desimoolo musanvu, era nga za kigera kimu. 23Munda okwetooloola empya mwalimu ebifo eby�okuweesezaamu nga mulimu n�ebyoto wansi w�embu enjuuyi zonna. 24N�aŋŋamba nti, “Gano ge mafumbiro abaweereza gye banaafumbiranga sssaddaaka abantu ze banaawangayo mu yeekaalu.”