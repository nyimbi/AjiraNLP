Ennyanjula
Ekitabo kino kyawandiikibwa nnabbi Yeremiya, mutabani wa Kirukiya, kabona, mu mwaka ogwokuna ogw�okufuga kwa kabaka Yekoyakimu mutabani wa Yosiya kabaka wa Yuda (605 bc), (Essuula 36:1-8). Waliwo abagamba nti abantu abalala baayambako okumaliriza ekitabo kino. Nnabbi Yeremiya yaliwo ku nkomerero y�ekyasa eky�omusanvu okutuusa mu kitundu ekisooka eky�ekyasa eky�omukaaga (600 bc) nga Kristo tannajja. Mu buweereza bwe obwali obuwanvu yalabula abantu ba Katonda akatabanguko akaali kagenda okubatuukako. Obuweereza bwe obwatandika mu 626 bc okutuuka mu 586 bc bwamuleetera ebizibu bingi. Ekitabo kino kirimu obubaka bw�obunnabbi, n�ebitontome omuli ebiragiro n�amateeka, n�ebirala ebinnyonnyola ebintu ebikulu ku bulamu bwa nnabbi oyo, awamu n�ebiwandiiko ebirala ebyogera ku nnabbi bye yayogera era bye yategeezanga. Omulamwa gw�ekitabo kino kwe kulabula kwa nnabbi; nga Yerusaalemi bwe kiteekwa okuzikirizibwa, kyokka nga waliwo essuubi okuddamu okukizimba nate oluvannyuma lw�okuzikirizibwa. Yeremiya yalabula nga buli muntu bw�alina obuvunaanyizibwa ku bulamu bwe ye kennyini olw�ebibi bye by�aba akoze. Kyawulibwamu ebitundu bino: okuyitibwa kwa Yeremiya (Essuula 1); okulabula n�okuyigiriza eri Yuda (Essuula 2–29); okuzzibwa obuggya kwa Yuda (Essuula 30–33); ebyafaayo by�omu biro bya nnabbi Yeremiya (Essuula 34–35); okubonaabona kwa Yeremiya (Essuula 36–38); okuzikirizibwa kwa Yerusaalemi n�ebyaddirira (Essuula 39–45); obunnabbi obulabula amawanga amalala (Essuula 46–51); ebyafaayo ebirala (Essuula 52).