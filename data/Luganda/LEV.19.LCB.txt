Obutukuvu n�Enneeyisa y�Omuntu
1Awo Mukama n�agamba Musa 2ategeeze ekibiina kyonna eky�abaana ba Isirayiri abagambe nti, “Mubeerenga batukuvu, kubanga nze Mukama Katonda wammwe ndi mutukuvu.
3 “Buli omu mu mmwe assengamu nnyina ne kitaawe ekitiibwa; era mukuumenga Ssabbiiti zange. Nze Mukama Katonda wammwe.
4 “Temulaganga mu bitali Katonda, era temwekoleranga bakatonda abaweese mu kyuma ekisaanuuse. Nze Mukama Katonda wammwe.
5“Bwe munaawangayo eri Mukama ekiweebwayo olw�emirembe, mukiwengayo mu butuufu kiryoke kikkirizibwe. 6Kinaalibwanga ku lunaku olwo lwe kinaaweebwangayo oba enkeera; ekinaabanga kisigaddewo okutuusa ku lunaku olwokusatu kinaazikiribwanga mu muliro. 7Singa kiriibwa ku lunaku olwokusatu tekiibenga kirongoofu, era tekikkirizibwenga, 8ne buli anaakiryangako anaabanga azzizza omusango; kubanga anaabeeranga aweebudde ekintu kya Mukama ekitukuvu; omuntu oyo anaagobwanga n�agaanibwa okukolagananga ne banne.
9 “Bw�okungulanga ekyengera eky�omu ttaka lyo, tokunguliranga ddala ebibala byonna eby�omu nnimiro yo okutuuka ku nkomerero zaayo, oba okukuŋŋaanya obubala obutonotono obunaabanga bugudde wansi ng�okungula. 10Ennimiro yo ey�emizabbibu togimalirangamu ddala bibala byonna, n�ebyo ebibanga bigudde wansi tobikuŋŋaanyanga. Obirekeranga abaavu ne bannamawanga. Nze Mukama Katonda wammwe.
11 “Tobbanga, era tokumpanyanga, era temulimbagananga. 12Tokozesanga linnya lyange ng�olayira ebitaliimu nsa, n�ovumisa erinnya lya Katonda wo. Nze Mukama.
13 “Muliraanwa wo tomujooganga so tomunyagangako bibye. Tosulanga na mpeera ya mupakasi wo n�omala nayo ekiro kyonna okutuusa enkya nga tonnagimusasula. 14Omuggavu w�amatu tomukolimiranga, so n�omuzibe w�amaaso tomuteganga nkonge w�anaayita, naye otyanga Katonda wo. Nze Mukama.
15 “Tosalirizanga ng�olamula; tobanga na kyekubiira ku ludda lw�omwavu wadde okwekubiira ku ludda lw�ow�ekitiibwa, banno obasalirangawo mu bwenkanya. 16Togendanga ng�osaasaanya eŋŋambo mu banno. Tokolanga kintu kyonna ku munno ekiyinza okumuleetera okufiirwa obulamu bwe. Nze Mukama.
Etteeka ku Kwagala.
17 “Muganda wo tomukyawanga mu mutima gwo. Naye munno ng�asobezza, omunenyanga, si kulwa nga naawe ogwa mu kibi nga ye. 18Towalananga ggwanga oba okusiba ekiruyi ku mwoyo eri munno yenna ow�omu nsi yo, naye yagalanga muliraanwa wo nga naawe bwe weeyagala. Nze Mukama. 19Okwatanga amateeka gange. Tokkirizanga nte za ngeri ndala kuzaazisa mu nte zo. Mu nnimiro yo tosimbangamu nsigo za ngeri bbiri. Toyambalanga kyambalo eky�olugoye olw�ebiwero eby�engeri ebbiri.
20 “Omusajja bw�aneebakanga n�omuddu omukazi n�amusobyako, naye ng�omukazi oyo tannaweebwa ddembe lye, kyokka ng�aliko omusajja amwogereza, wanaabangawo okuwozesebwa n�ebibonerezo, naye tebattibwenga, kubanga omukazi anaabanga tannaweebwa ddembe lye. 21Naye omusajja anaaleetanga endiga ennume ku mulyango gwa Weema ya Mukama ey�Okukuŋŋaanirangamu, nga ky�ekiweebwayo kye eri Mukama eky�omusango. 22Kabona anaakozesanga endiga ennume ey�ekiweebwayo olw�omusango okutangiririra omusajja oyo eri Mukama; era ekibi kye ky�anaabanga akoze kinaamusonyiyibwanga.
23“Bwe muyingiranga mu nsi ne musimba emiti egya buli ngeri egy�ebibala ebyokulya, mukitegeere nti ebibala byagyo biriba ng�ebiwereddwa. Biriwerebwa okumala emyaka esatu; tebijjanga kuliibwanga. 24Mu mwaka ogwokuna ebibala byako byonna binaabanga bitukuvu, nga kye kiweebwayo eri Mukama eky�okumutendereza. 25Naye mu mwaka ogwokutaano munaayinzanga okulya ku bibala byako. Mu ngeri eno ebibala byako bigenda kweyongeranga nnyo. Nze Mukama Katonda wammwe.
26 “Tolyanga nnyama yonna nga teweddeemu musaayi; so tokolanga bya ddogo wadde eby�okulagula. 27Enviiri ez�oku mabbali g�omutwe gwo tozisalangako; n�ekirevu kyo tokikomolanga. 28Toweesalanga misale ku mubiri gwo olw�okujjukira abaafa oba okwesalako enjola. Nze Mukama.
29 “Tofuulanga mwana wo omuwala ekivume ng�omufudde omwenzi, kubanga kirireetera abantu mu nsi yo okufuuka abenzi, n�ensi n�ejjula okwonoona. 30Mukuumanga Ssabbiiti zange era mussangamu ekitiibwa ekifo kyange ekitukuvu. Nze Mukama.
31 “Temwebuuzanga ku basamize oba okukyukiranga abalogo, kubanga bagenda kubaleetera okwonooneka. Nze Mukama Katonda wammwe.
32 “Ositukiranga ow�envi, n�omukadde omussangamu ekitiibwa, era ne Katonda wo omutyanga. Nze Mukama.
33“Omugwira bw�abeeranga omutuuze mu nsi yammwe, temumuyisanga bubi. 34Omugwira atuula mu mmwe mumuyisenga ng�omuzaaliranwa ow�omu nsi yammwe. Mumwagalenga nga bwe mweyagala, kubanga nammwe mwali bagwira mu nsi y�e Misiri. Nze Mukama Katonda wammwe.
35 “Temubangamu kyekubiira nga mupima obuwanvu, oba obuzito, oba obungi bw�ebintu. 36Mubanga ne minzaani entuufu, n�amayinja agapima obuzito amatuufu, n�ekipima ebikalu (efa) ekituufu, n�ekipima ebiyiikayiika ng�amazzi (ini) ekituufu. Nze Mukama Katonda wammwe, eyabaggya mu nsi y�e Misiri. 37Munaakwatanga amateeka gange gonna, n�ebiragiro byange byonna, okubitambulirangako. Nze Mukama.”