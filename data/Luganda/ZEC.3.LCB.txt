Okwolesebwa kwa Nnabbi Ku Kabona Asinga Obukulu
1 Awo n�anjolesa Yoswa, kabona asinga obukulu, ng�ayimiridde mu maaso ga malayika wa Mukama, ne Setaani ng�ayimiridde ku mukono gwe ogwa ddyo okumulumiriza. 2Mukama n�agamba Setaani nti, “Mukama akunenye ggwe Setaani, weewaawo Mukama eyeerondedde Yerusaalemi akunenye! Omusajja ono si kisiki ekyaka ekigibbwa mu muliro?” 3Awo Yoswa yali ayimiridde mu maaso ga malayika ng�ayambadde ebyambalo ebijjudde ekko. 4Malayika n�agamba abaali bayimiridde mu maaso ge nti, “Mumwambulemu ebyambalo bye ebijjudde ekko.”
N�agamba Yoswa nti, “Laba nkuggyeeko ekibi kyo, era nnaakwambaza ebyambalo eby�omuwendo.”
5 Ne njogera nti, “Mumusibe ekiremba ekitukula ku mutwe gwe.” Awo ne bamusiba ekiremba ekitukula ku mutwe, ne bamwambaza n�engoye, nga malayika wa Mukama ayimiridde awo.
6Malayika wa Mukama n�akuutira nnyo Yoswa ng�ayogera nti, 7“Bw�ati bw�ayogera Mukama ow�Eggye nti, ‘Bw�onootambuliranga mu makubo gange, era noonywezanga bye nkukuutira, kale, onoofuganga ennyumba yange era onoolamulanga mu mbuga zange, era ndikuwa ekifo obeere mu abo abayimiridde wano.
8 “ ‘Kale wulira, Yoswa kabona asinga obukulu, ggwe ne banno abatuula mu maaso go, abantu kw�otegeerera eby�omu maaso, laba ndireeta omuweereza wange, ye Ttabi. 9Kubanga laba, ku jjinja lye ntadde mu maaso ga Yoswa, ku jjinja erimu eririna amaaso omusanvu, laba nditeekako ebiwandiiko,’ bw�ayogera Mukama ow�Eggye. ‘Mu lunaku lumu ndiggyawo ekibi ky�ensi eno.
10 “ ‘Ku lunaku luli, buli omu ku mmwe, aliyita muliraanwa we okutuulako wansi w�omuzabbibu gwe ne wansi w�omutiini gwe,’ bw�ayogera Mukama ow�Eggye.”