1 Abooluganda omuntu bw�abanga alina ekibi ky�akoze, mmwe ab�omwoyo mumuluŋŋamyenga mu buwombeefu nga mwegendereza si kulwa nga nammwe mugwa mu kukemebwa. 2Muyambaganenga, bwe mutyo bwe munaatuukirizanga etteeka lya Kristo. 3Kubanga omuntu yenna bwe yeerowooza okuba owa waggulu so nga si bw�ali, yeerimbarimba. 4Naye buli muntu yeekebere akakase omulimu ggwe, yenyumirize ye yekka so si mu muntu omulala. 5Kubanga buli muntu aneetikkanga obuvunaanyizibwa bwe.
6 Oyo ayigirizibwa ekigambo kya Katonda, agabanirenga wamu n�amuyigiriza ku birungi byonna by�alina.
7 Temubuzibwabuzibwanga, Katonda tasekererwa, kubanga omuntu ky�asiga era ky�alikungula. 8Kubanga oyo asiga eri omubiri gwe, alikungula ebiggwaawo. Naye oyo asiga eri omwoyo, alikungula obulamu obutaggwaawo. 9Kale tulemenga okuterebuka mu kukola obulungi, kubanga oluvannyuma tulikungula emikisa, bwe tutaggwaamu maanyi. 10Noolwekyo, buli lwe kinaabanga kisobose tukolerenga abantu bonna ebirungi, na ddala ab�omu nnyumba ey�okukkiriza.
Si kukomola wabula abantu abaggya
11Mulabe, bwe nnabawandiikira n�omukono gwange mu nnukuta ennene! 12Abo abanoonya okweraga mu mubiri be babawaliriza okukomolebwa mu mubiri, balemenga okuyigganyizibwanga olw�omusaalaba gwa Kristo, balyoke beenyumirize olw�omubiri gwammwe. 13Kubanga n�abo bennyini abakomolebwa tebakwata mateeka, naye baagala mukomolebwe balyoke beenyumirize olw�omubiri gwammwe. 14Naye nze sigenda kwenyumiririza mu kintu kyonna okuggyako omusaalaba gwa Mukama waffe Yesu Kristo, kubanga olw�omusaalaba ogwo, nkomereddwa eri ensi, n�ensi ekomereddwa eri nze. 15Kubanga okukomolebwa oba obutakomolebwa si kintu, wabula ekikulu kye kitonde ekiggya. 16N�abo bonna abanaatambuliranga mu tteeka eryo, emirembe gibeerenga ku bo, n�okusaasirwa, ne ku Isirayiri ya Katonda.
17Okuva kaakano tewabanga muntu n�omu anteganya, kubanga nnina enkovu za Yesu ku mubiri gwange.
18Abooluganda, ekisa kya Mukama waffe Yesu Kristo kibeerenga nammwe n�omwoyo gwammwe. Amiina.