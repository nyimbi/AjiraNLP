1 Kubanga tumanyi ng�ennyumba yaffe ey�ensiisira ey�oku nsi bw�erisaanyizibwawo, tulina ennyumba okuva eri Katonda, ennyumba etaakolebwa na mikono, ey�olubeerera ey�omu ggulu. 2Kubanga tusindira mu nnyumba eno, nga twegomba okwambazibwa ennyumba yaffe eriva mu ggulu. 3Kubanga bwe tulyambazibwa, tetulisangibwa nga tuli bwereere. 4Kubanga ffe abali mu nsiisira eno tusinda, nga tuzitoowererwa, nga tetwagala kusangibwa nga tetwambadde, wabula nga twambadde, omubiri ogufa gumiribwe obulamu. 5Oyo eyatuteekerateekera ekintu ekyo kyennyini ye Katonda oyo eyatuwa amazima g�Omwoyo.
6 Noolwekyo tulina obwesige bulijjo nga tumanyi nti bwe tuba mu mubiri guno, tetuba waffe, olwo nga tetuli na Mukama waffe. 7Kubanga tutambula lwa kukkiriza so si lw�amaaso gaffe bye galaba. 8Noolwekyo tuli bagumu era tuli basanyufu, wakiri okuva mu mibiri guno ne tubeera ewaffe mu ggulu ne Mukama waffe. 9Noolwekyo kyetuva tunoonya oba nga tuli ewaffe oba nga tetuli waffe, tumusanyuse. 10Kubanga ffe ffenna kitugwanira okulabika mu maaso g�entebe ya Kristo ey�okusalirako omusango, buli muntu asalirwe olw�ebyo bye yakola ng�akyali mulamu, okusinziira ku ebyo bye yakola oba birungi oba bibi.
Omukwano ne Katonda nga guyita mu Kristo
11 Noolwekyo bwe tumanya entiisa ya Katonda, kyetuva tukola obutaweera okuleeta abantu eri Kristo, era kye tuli kimanyiddwa eri Katonda, era nsuubira nga bwe kiri ne mu mitima gyammwe. 12Tetugezaako kuddamu kubeenyumiririzaako, naye tubawa omukisa okwenyumiriza ku lwaffe, musobole okuba n�eky�okuddamu abo ababeewaanirako kyokka nga mu mitima gyabwe si ba mazima. 13Bwe tuwulikika ng�abagudde eddalu olw�ebyo bye tweyogerako, tukikoze ku bwammwe. 14Kubanga okwagala kwa Katonda kutuwaliriza, ng�omu bwe yafiirira bonna, bonna kyebaava bafa. 15Yafiirira abantu bonna; abalamu balemenga okubeera abalamu ku bwabwe bokka, wabula ku bw�oyo eyabafiirira era n�azuukira, 16okuva kaakano, tuleme okumanya omuntu yenna mu mubiri, bwe tuba nga ddala twamanya Kristo mu mubiri. Naye kaakano tetukyamumanyi bwe tutyo. 17Noolwekyo omuntu yenna bw�abeera mu Kristo, aba kitonde kiggya; eby�edda nga bigenze, laba ng�afuuse muggya. 18Ebintu byonna biva eri Katonda eyatukomyawo gy�ali nga tuyita mu Kristo, era ne tuweebwa obuweereza obw�okutabaganya. 19Kubanga Katonda yali mu Kristo, ng�atabagana n�abantu, nga tababalira, bibi byabwe, n�atuteresa ffe obubaka obw�okutabaganya. 20Noolwekyo ku bwa Kristo tuli babaka, era Katonda atuma ffe okwogera nammwe. Kyetuva tubeegayirira, ku bwa Kristo, mutabagane ne Katonda. 21Kubanga oyo ataamanya kibi, yafuuka ekibi ku lwaffe, tulyoke tufune obutuukirivu obuva eri Katonda mu Yesu.