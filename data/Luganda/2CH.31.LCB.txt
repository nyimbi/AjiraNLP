1 Ebyo byonna bwe byaggwa, Abayisirayiri bonna abaaliyo ne bagenda mu bibuga bya Yuda, ne baasaayasa amayinja agaasinzibwanga, ne bamenyaamenya n�empagi za Baasera. Ne basaanyizaawo ddala ebifo ebigulumivu n�ebyoto ebyali mu Yuda, ne mu Benyamini, ne mu Efulayimu ne mu Manase. Awo Abayisirayiri bwe baamala okubisaanyaawo byonna, ne baddayo mu bibuga byabwe, ku butaka bwabwe.
Ebirabo eby�Okusinza
2 Keezeekiya n�addira bakabona n�Abaleevi n�abassa mu bibinja, buli omu ng�obuweereza bwe bwali, oba kabona oba muleevi, okuwangayo ebiweebwayo ebyokebwa n�ebiweebwayo olw�emirembe okuweerezanga, n�okwebazanga, n�okutenderezanga ku nzigi eza yeekaalu ya Mukama. 3Kabaka n�awaayo ku byobugagga bwe ebiweebwayo ebyokebwa eby�enkya n�eby�akawungeezi, n�ebiweebwayo ebyokebwa ebya ssabbiiti, n�eby�emyezi egyakaboneka, n�assaawo n�embaga ezaalagirwa nga bwe kyawandiikibwa mu tteeka lya Mukama. 4N�alagira abantu abaabeeranga mu Yerusaalemi okuwangayo omugabo nga bwe kyali kibagwanira eri bakabona n�Abaleevi, nabo beeweerengayo ddala nga bwe kyalagirwa mu tteeka lya Mukama. 5Awo ekiragiro ekyo bwe kyabuna wonna, amangwago Abayisirayiri ne bawaayo ku bibala byabwe ebibereberye bingi eby�eŋŋaano, n�ebya wayini omusu, n�eby�amafuta, n�eby�omubisi gw�enjuki ne ku ebyo byonna ebyava mu nnimiro. Ne baleeta bingi nnyo, ekitundu eky�ekkumi ku buli kintu. 6Abantu ba Isirayiri ne Yuda abaabeeranga mu bibuga bya Yuda, nabo ne baleeta ekimu eky�ekkumi ku nte n�endiga, n�ekimu eky�ekkumi eky�ebintu ebyatukuzibwa ebyayawulirwa Mukama Katonda waabwe, ne babituuma entuumo. 7Baatandika okutuuma ebintu ebyo entuumo mu mwezi ogwokusatu ne bamaliriza mu mwezi ogw�omusanvu. 8Awo Keezeekiya n�abakungu be, bwe bajja ne balaba entuumo ne beebaza Mukama, ne basabira n�abantu be, Isirayiri, omukisa.
9Keezeekiya n�abuuza bakabona n�Abaleevi ebikwata ku ntuumu. 10Azaliya kabona asinga obukulu ow�omu nnyumba ya Zadooki n�amuddamu nti, “Okuva abantu lwe baatandika okuleeta ebirabo byabwe mu yeekaalu ya Mukama, tubadde n�ebyokulya ebiwera n�ebirala ne bifikkawo, kubanga Mukama awadde abantu be omukisa, n�ebifisseewo bye bino obungi.”
11Awo Keezeekiya n�alagira bateeketeeke amaterekero mu yeekaalu ya Mukama, ne bagateekateeka. 12Ne balyoka baleeta ebirabo, ebintu eby�ekimu eky�ekkumi, n�ebintu ebyatukuzibwa. Konaniya Omuleevi ye yavunaanyizibwanga ebintu ebyo, ate nga Simeeyi muganda we ye mumyuka we. 13Yekyeri, ne Azaziya, ne Nakasi, ne Asakeri, ne Yerimosi, Yozabadi, ne Eryeri, ne Isumakiya, ne Makasi ne Benaya be baabayambangako. Konaniya ne Simeeyi muganda we, baalondebwa Kabaka Keezeekiya ne Azaliya omukungu omukulu eyavunaanyizibwanga yeekaalu ya Katonda.
14Kole mutabani wa Imuna Omuleevi, omuggazi w�omulyango ogw�ebuvanjuba, ye yavunaanyizibwanga ebyo bye baawangayo eri Katonda ku bwabwe awatali kuwalirizibwa, ng�agabanyamu ebyatonebwanga eri Mukama, n�ebirabo ebyayawulibwanga. 15Edene, ne Miniyamini, ne Yesuwa, ne Semaaya, ne Amaliya ne Sekaniya, be baamuyambangako n�obwesigwa mu bibuga bya bakabona okugabiranga bakabona bannaabwe ng�ebibinja byabwe bwe byali, abakulu n�abato. 16Ate era baagabiranga n�abalenzi ab�emyaka esatu n�okukirawo abaali babalibbwa ng�okuzaalibwa kwe mbala bwe kwalinga, abo bonna abayingiranga mu yeekaalu ya Mukama okutuukirizanga emirimu gyabwe nga bwe kyabagwaniranga, mu bibinja byabwe. 17Ne bagabiranga ne bakabona abaabalibwa ng�enzaalwa mu kubala okw�okuzaalibwa kwabwe bwe kwali, n�Abaleevi abaali ab�emyaka amakumi abiri n�okukirawo ne babagabira ng�eby�obuvunaanyizibwa bwabwe mu bibinja byabwe bwe byali.
18Omwo mwe mwali abaana abato, n�abakyala, ne batabani baabwe, ne bawala baabwe ng�ebitundu byabwe bwe byali biwandiikiddwa mu byafaayo eby�okuzaalibwa. Ne babeera beesigwa mu kwekuuma nga batukuvu.
19 Bazzukulu ba Alooni, bakabona abaabeeranga ku ttaka okwalimibwanga, eryabanga ery�ebibuga byabwe, mu buli kibuga, buli musajja mu bo yaweebwa omugabo, n�abo bonna abaali bawandiikiddwa mu byafaayo eby�okuzaalibwa kw�Abaleevi, nabo ne bagabana.
20 Bw�atyo Keezeekiya bwe yakola ne mu Yuda yonna, n�akola ebirungi era ebituufu n�obwesigwa mu maaso ga Mukama Katonda we. 21Buli mulimu gwe yatandika mu buweereza mu yeekaalu ya Katonda, ng�agoberera amateeka n�ebiragiro, yanoonyanga Katonda we, era n�akolanga n�omutima gwe gwonna, n�alaba omukisa.