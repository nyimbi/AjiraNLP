Okuyambagana
1 Bw�olabanga ente ya munno, oba endiga ye, ng�ebula okuva ewaabayo, togirekanga bulesi ne weesuulirayo ogwa nnaggamba naye ogikwatanga n�ogizzaayo ewa nnyiniyo. 2Nannyini yo bw�abanga tasula kumpi naawe, obanga nannyini yo tomumanyi, ogireetanga mu maka go n�obeeranga nayo okutuusa nannyini yo lw�alijja ng�aginoonya; olwo nno n�olyoka ogimuddiza. 3Okolanga bw�otyo ng�osanze endogoyi ya munno, obanga olonze ekyambalo kya munno, oba ekintu kyonna ekirala munno ky�anaabanga abuliddwa kyokka ggwe n�okironda. Tolemanga kuyamba munno ng�ali mu buzibu, ate nga wandisobodde okumuyamba. Obusobozi bw�onoobanga nabwo okuyamba munno tobumukwekanga.
4 Bw�onoolabanga endogoyi ya munno, oba ente ye, ng�egudde ku kkubo, togiyitangako buyisi, wabula omuyambanga okugiyimusa.
Omusajja Okwefaanaanyiriza Omukazi, oba Omukazi Okwefaanaanyiriza Omusajja
5 Omukazi taayambalenga ngoye za kisajja, so n�omusajja taayambalenga ngoye za kikazi; kubanga abakola ebyo Mukama Katonda wammwe abakyayira ddala.
6 Temutwalanga Nnyonyi Nzadde. Bwe munaalabanga ekisu ky�ennyonyi ku muti, oba ku mabbali g�ekkubo, nga kirimu amagi oba obwana obuto, nga ne nnyina waabwo abumaamidde, oba atudde ku magi, bwe munaatwalanga obwana obuto, nnyina waabwo temumutwalirangako.
7 Obwana obuto munaayinzanga okubutwala, kyokka nnyina waabwo mumulekanga n�agenda, mulyoke mufunenga emirembe mu mutima awamu n�obuwangaazi.
Akasenge ak�Okukugira Akasolya
8 Bwe muneezimbiranga enju empya ey�akasolya akatereevu akatali keesulifu, mukolangako akasenge waggulu okwebungulula akasolya ako, kalyoke kaziyizenga omuntu okuva eyo waggulu n�agwa wansi, n�aleeteranga ennyumba eyo omusango olw�omusaayi ogunaabanga guyiise.
Obutatabulatabulanga Bintu bya Njawulo
9 Wakati w�ennyiriri z�emizabbibu temusimbangamu mmere ya ngeri ndala, bwe munaakikolanga, ebibala by�emizabbibu n�eby�emmere gye munaabanga musimbyemu, byombi munaabifiirwanga.
10 Ente n�endogoyi temuzigattanga wamu ne muzisibanga ku kikoligo kye kimu eky�ekyuma kye munaabanga mulimisa.
11 Temwambalanga ngoye ezinaabanga zirukiddwa n�ewuzi z�ebyoya by�endiga nga zigattiddwa wamu n�ewuzi eza linena.
12 Mutunganga emijunga ku buli nsonda ennya ez�eminagiro gyammwe gye munaayambalanga.
Amateeka ag�Enkolagana y�Abasajja n�Abakazi
13 Omusajja bw�aneewasizanga omukazi, kyokka oluvannyuma lw�okusula naye, n�amukyawa, 14n�amuwaayiriza ng�amukonjera ng�agamba nti, “Nawasa omukazi ono, naye bwe nasula naye saamusanga nga mbeerera,” 15Kitaawe w�omuwala oyo ne nnyina banaaleeteranga abakulembeze abakulu ab�ekibuga ekyo, nga bali ku wankaaki waakyo, obujulizi obunaalaganga ng�omuwala waabwe yali mbeerera. 16Kitaawe w�omuwala anaategeezanga abakulembeze abakulu nti, “Nagabira omusajja ono omwana wange omuwala amuwase, naye omusajja amukyaye. 17Kaakano wuuno amuwaayiriza ng�amukonjera ng�amwogerako nti, Muwala wo namusanga nga si mbeerera.” Naye obujulizi buubuno obulaga ng�omwana wange ono omuwala yali mbeerera. Abazadde b�omuwala banaayanjululizanga essuuka y�obuliri mu maaso g�abakulembeze abakulu ab�ekibuga ekyo. 18Abakulembeze abakulu b�ekibuga ekyo banaatwalanga bba w�omuwala, banaasookanga okumukubamu. 19Ate ne bamusalira omutango gwa sekeri za ffeeza kikumi; banaaziwanga kitaawe w�omuwala; kubanga omusajja oyo anaabanga aleese erinnya ebbi ku muwala wa Isirayiri embeerera. Omuwala oyo anaabeeranga mu maka g�omusajja oyo ebbanga lyonna, era omusajja takkirizibwenga kugoba mukazi we oyo ebiro byonna omusajja oyo by�alimala nga mulamu.
20 Naye singa omusajja nga by�anaabanga ayogedde bya mazima, nga n�obujulizi obukakasa ng�omuwala yali mbeerera bunaabanga bubuze, 21kale nno omuwala oyo anaaleetebwanga ku muzigo gw�ennyumba ya kitaawe, era abasajja ab�omu kibuga ky�omuwala oyo banaamukubiranga awo amayinja n�afa. Kubanga anaabanga akoze ekikolwa kya bugwenyufu nnyo eky�okumanya abasajja ng�akyali mu luggya lwa kitaawe. Ekibi musaananga mukimalemu mu Isirayiri.
22 Omusajja bw�anaakwatibwanga nga yeebase n�omukyala w�omusajja omulala, kale, omusajja akwatiddwa n�omukyala gw�anaabanga yeebase naye, bombi baakuttibwanga. Ekibi musaana mukimalengamu mu Isirayiri.
23 Bwe wanaabangawo omuwala embeerera ayogerezebwa afumbirwe, omusajja n�amusanga mu kibuga ne yeebaka naye, 24munaabaleetanga bombi ku wankaaki w�ekibuga ekyo ne mubakuba amayinja ne bafa; omuwala, bwe kibanga nga yali munda mu kibuga naye n�atakuba nduulu kufuna buyambi; omusajja, kubanga yayonoona omuwala ajja okufumbirwa omusajja we. Bwe mutyo bwe munaamalangamu ekibi mu mmwe.
25Naye omusajja bw�anaasanganga omuwala ayogerezebwa ku ttale n�amukwata ne yeebaka naye olw�empaka, kale nno omusajja anaabanga yeebase n�omuwala oyo y�anattibwanga. 26Omuwala oyo temumukolangako kintu kyonna, kubanga anaabanga talina kibi kyonna ky�akoze ekinaamusaanyizanga okufa. Ensonga ezo zifaanana ng�ez�omuntu anaabanga alumbaganye muliraanwa we n�amutemula. 27Olwokubanga omuwala ono anaabanga ayogerezebwa okufumbirwa yasangibwa omusajja ku ttale etali bantu, anaayinzanga okuba nga yeekubira enduulu naye ne watabaawo amudduukirira okumuyamba.
28 Omusajja bw�anasisinkananga omuwala embeerera naye nga taliiko amwogereza, n�amukwata ne yeebaka naye, ne bakwatibwa nga bali mu kikolwa ekyo, 29omusajja anaabanga yeebase n�omuwala oyo anaasasulanga kitaawe w�omuwala sekeri eza ffeeza amakumi ataano. Omusajja anaawasanga omuwala oyo okuba mukazi we, kubanga anaabanga amaze okumusobyako. Era taamugobenga okumala ebbanga lyonna omusajja oyo nga mulamu.
30 Omusajja taawasenga mukyala wa kitaawe aleme kuweebuulanga kitiibwa kya buliri bwa kitaawe.