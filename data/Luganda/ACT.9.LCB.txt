Okukyuka kwa Sawulo
1 Mu kiseera ekyo Sawulo yali aswakidde ng�ayigganya abayigirizwa ba Mukama waffe ng�abatiisatiisa okwagala okubatta, n�atuukirira Kabona Asinga Obukulu, 2n�amusaba awandiikire ab�omu makuŋŋaaniro ag�omu Damasiko ebbaluwa, ng�ebasaba bakolagane naye mu kuyigganya abakkiriza bonna abasajja n�abakazi b�alisanga eyo, abasibe mu njegere, alyoke abaleete e Yerusaalemi. 3Awo Sawulo bwe yali atambula ng�anaatera okutuuka e Damasiko, amangwago ekitangaala eky�amaanyi ennyo okuva mu ggulu ne kimwakako okumwetooloola. 4N�agwa wansi, n�awulira eddoboozi nga limugamba nti, “Sawulo! Sawulo! Onjigganyiza ki?”
5 Sawulo n�abuuza nti, “Ggwe ani, Mukama wange?”
Eddoboozi ne limuddamu nti, “Nze Yesu gw�oyigganya! 6Kale yimuka ogende mu kibuga onootegeezebwa ky�osaanidde okukola.”
7 Abasajja abaali ne Sawulo ne bayimirira nga basobeddwa n�ekyokwogera nga kibabuze kubanga baawulira eddoboozi ng�ery�omuntu naye nga tebalaba ayogera. 8Sawulo bwe yayimuka wansi n�agezaako okutunula naye ng�amaaso ge tegalaba. Era baamukwata bukwasi ku mukono okumuyingiza mu Damasiko. 9N�amalayo ennaku ssatu nga talaba era nga talya mmere wadde okunywa amazzi okumala ebbanga eryo lyonna.
10 Mu Damasiko mwalimu omuyigirizwa ng�ayitibwa Ananiya. Mukama n�ayogera naye mu kwolesebwa n�amuyita nti, “Ananiya!” N�addamu nti, “Nze nzuuno, Mukama wange.” 11Mukama n�amugamba nti, “Genda ku luguudo oluyitibwa Olutereevu, onoonye ennyumba y�omuntu omu erinnya lye Yuda, omubuuze Sawulo ow�e Taluso. Ali eyo kaakano ng�asaba, kubanga 12mmulaze mu kwolesebwa omuntu ayitibwa Ananiya ng�ajja gy�ali era ng�amussaako emikono okumusabira amaaso ge galabe.”
13 Ananiya n�agamba nti, “Naye Mukama wange, nga mpulidde ebintu ebitali birungi bingi nnyo omuntu oyo by�akoze abakkiriza abali mu Yerusaalemi. 14Era tuwulira nti Yafuna n�ebbaluwa okuva eri Kabona Asinga Obukulu, ng�emuwa obuyinza okukwata buli mukkiriza yenna ali mu Damasiko!”
15 Naye Mukama n�amugamba nti, “Ggwe genda okole kye ŋŋambye. Kubanga Sawulo mmulonze okutwala erinnya lyange eri Abaamawanga ne bakabaka, era n�eri abaana ba Isirayiri.” 16Era nnaamulaga nga bw�ateekwa okubonaabona ku lw�erinnya lyange.
17 Bw�atyo Ananiya n�agenda n�ayingira mu nnyumba Sawulo mwe yali n�amussaako emikono n�amugamba nti, “Owooluganda Sawulo, Mukama waffe Yesu eyakulabikira mu kkubo ng�ojja antumye gy�oli, oddemu okulaba era ojjuzibwe Mwoyo Mutukuvu.” 18Amangwago ebintu ebyali ng�amagamba ne bigwa okuva ku maaso ga Sawulo n�asobola okulaba, n�ayimirira n�abatizibwa. 19N�alya emmere n�afuna amaanyi. N�abeera wamu n�abakkiriza mu Damasiko okumala ennaku eziwerako.
20 Amangwago Sawulo n�atandika okubuulira mu makuŋŋaaniro ku Yesu nti Yesu Mwana wa Katonda. 21Bonna abaamuwulira ne beewuunya, ne beebuuza nti, “Si y�ono eyayigganyanga ennyo abagoberezi ba Yesu mu Yerusaalemi? Ate twawulira nga yeesonga eyamuleeta abakwate abatwale eri bakabona abakulu.” 22Sawulo ne yeeyongera okubuulira n�amaanyi n�asirisa Abayudaaya abaali mu Damasiko ng�akakasa nti Yesu ye Kristo.
23 Bwe waayitawo ebbanga, abakulembeze b�Abayudaaya ne basala olukwe okumutta. 24Sawulo n�abaako amubuulira ku lukwe lwabwe nga bwe baali bamuteega ku miryango gy�ekibuga emisana n�ekiro bamutemule. 25Awo abayigirizwa ne bamufulumya ebweru w�ekibuga mu kiro nga bamuyisa mu bbugwe, nga bamusizza mu kisero.
26 Bwe yatuuka e Yerusaalemi n�agezaako okwegatta ku bayigirizwa naye bonna nga bamutya, nga tebakkiriza nti mukkiriza. 27Naye Balunabba n�amuleeta eri abatume n�abategeeza nga Sawulo bwe yalaba Mukama mu kkubo era n�ayogera nga bwe yabuulira n�obuvumu mu Damasiko mu linnya lya Yesu. 28Ne balyoka bamukkiriza n�abeeranga nabo, n�ayitanga nabo era ng�alya nabo mu Yerusaalemi. N�abuuliranga n�obuvumu erinnya lya Mukama waffe. 29Naye ne wabaawo okuwakana n�okukubaganya ebirowoozo wakati we n�Abakerenisiti, ne bagezaako okumutta. 30Kyokka abooluganda bwe baawulira nga Sawulo ali mu kabi bwe katyo ne bamutwala e Kayisaliya ne bamuweereza e Taluso.
31 Mu kiseera ekyo Ekkanisa n�eba n�emirembe mu Buyudaaya, ne mu Ggaliraaya ne mu Samaliya; ne yeeyongera mu maanyi ne mu muwendo gw�abantu abakkiriza. Ne bayiga okutya Mukama, era Mwoyo Mutukuvu n�abasanyusanga.
Ayineya ne Doluka
32 Peetero n�atambulanga mu bifo bingi; era bwe yali ng�atambula n�asanga abakkiriza mu kibuga ekiyitibwa Luda. 33Eyo yasangayo omuntu erinnya lye Ayineya eyali akoozimbye ng�amaze ku kitanda emyaka munaana nga mulwadde. 34Peetero n�amugamba nti “Ayineya! Yesu Kristo akuwonya. Golokoka weeyalire!” Amangwago n�awonyezebwa. 35Awo abantu bonna abaabeeranga mu Luda ne mu Saloni ne bakyukira Mukama, bwe baalaba nga Ayineya atambula.
36 Mu kibuga Yopa mwalimu omuyigirizwa ayitibwa Tabbiisa, mu Luyonaani ng�ayitibwa Doluka. Yali mukkiriza, bulijjo eyakoleranga abalala ebyekisa n�okusingira ddala abaavu. 37Mu kiseera ekyo n�alwala nnyo era n�afa. Ne bateekateeka omulambo gwe ne bagugalamiza mu kisenge ekya waggulu. 38Naye bwe baawulira nga Peetero ali kumpi awo mu kibuga Luda ne bamutumira abasajja babiri ne bamwegayirira ajje e Yopa.
39 N�akkiriza. Amangu ddala nga yaakatuuka ne bamutwala mu kisenge ekya waggulu omulambo gwa Doluka gye gwali gugalamizibbwa. Ekisenge kyali kijjudde bannamwandu abaali bakaaba nga bwe balagaŋŋana ebyambalo Doluka bye yali abakoledde.
40 Peetero n�abasaba bonna bafulume, n�afukamira n�asaba. N�akyukira omulambo n�ayogera nti, “Tabbiisa golokoka.” Tabbiisa n�azibula amaaso, era bwe yalaba Peetero n�atuula. 41Peetero n�amukwata ku mukono amuyambe okuyimuka, n�alyoka ayita abakkiriza ne bannamwandu, n�abamukwasa nga mulamu. 42Amawulire ago ne gayitiŋŋana mu kibuga Yopa kyonna era bangi ne bakkiriza Mukama. 43Peetero n�abeera e Yopa okumala ebbanga ddene, ng�asula ewa Simooni omuwazi w�amaliba.