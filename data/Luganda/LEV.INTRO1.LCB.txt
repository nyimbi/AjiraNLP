Ennyanjula
Ekitabo kino kiyitibwa ekitabo kya Musa, Ebyabaleevi. Kijjudde ebiwandiiko bingi ebyawandiikibwa abantu abawerako naye ng�omukuŋŋaanya tategeerekeka. Ebiri mu kitabo kino byatandika okukuŋŋaanyizibwa mu kyasa eky�ekkumi n�ebisatu (13) bc, ne bikomekkerezebwa oluvannyuma lw�okuva mu buwaŋŋanguse bw�e Babulooni mu 587 okutuuka 538 bc. Ekitabo ky�Ebyabaleevi kyogera ku mateeka n�obulombolombo bw�Abaleevi. Kyogera ku Katonda n�engeri gye yakolaganangamu ne Isirayiri mu mateeka, ge yassaawo. Omulamwa omukulu ogw�ekitabo kino bwe butukuvu bwa Katonda. Noolwekyo kigwanidde abantu ba Katonda okuba abatukuvu. Ekitabo kino kyawulibwamu ebitundu bino: amateeka g�okuwaayo ssaddaaka (Essuula 1–7); obwakabona (Essuula 8–10); amateeka ag�okutambulirangamu mu butukuvu (Essuula 11–15); olunaku olw�Okuliyirira (Essuula 16); okuba abatukuvu (Essuula 17–22); okukuuma Ssabbiiti ya Mukama n�okukwata embaga eziragirwa (Essuula 23–25); n�okugondera Mukama Katonda (Essuula 26–27).