1 Awo n�aŋŋamba nti, “Omwana w�omuntu, lya ekiri mu maaso go, lya omuzingo gw�empapula guno; oluvannyuma ogende oyogere eri ennyumba ya Isirayiri.” 2Ne njasama, n�ampa omuzingo gw�empapula ne ngulya.
3 N�aŋŋamba nti, “Omwana w�omuntu, lya omuzingo gw�empapula gwe nkuwa, ojjuze olubuto lwo.” Ne ngulya, ne guwoomerera ng�omubisi gw�enjuki.
4Oluvannyuma n�aŋŋamba nti, “Omwana w�omuntu, kaakano laga eri ennyumba ya Isirayiri oyogere ebigambo byange gye bali. 5Sikutuma eri eggwanga eririna enjogera etategeerekeka era abalina olulimi oluzibu, b�otayinza kutegeera mu njogera, naye eri ennyumba ya Isirayiri, 6so si eri abantu abangi abalina enjogera etategeerekeka era abalina olulimi oluzibu, b�otayinza kutegeera bye bagamba. Mazima singa nakutuma gye bali, bandikuwulirizza. 7Naye ennyumba ya Isirayiri si beetegefu kukuwuliriza kubanga si beetegefu kumpuliriza; era ennyumba ya Isirayiri yonna balina ekyenyi kikalubo n�emitima mikakanyavu. 8Naye naawe ndikufuula omukalubo era omukakanyavu mu mutima nga bo. 9Ndifuula ekyenyi kyo okuba ng�ejjinja erikaluba ennyo, erikaluba ng�ejjinja ery�embaalebaale. Tobatya so totiisibwatiisibwa, newaakubadde nga nnyumba njeemu.” 10N�aŋŋamba nti, “Omwana w�omuntu, wuliriza bulungi era okwate ebigambo byonna bye njogera naawe. 11Genda kaakano eri abantu bo, mu buwaŋŋanguse, oyogere nabo. Bagambe nti, Bw�ati bw�ayogera Mukama Katonda, obanga banaawulira, obanga tebaawulire.”
12 Awo Omwoyo n�ansitula, ne mpulira emabega wange eddoboozi ng�okuwuluguma okunene nga lyogera nti, “Ekitiibwa kya Mukama kyebazibwe mu kifo gy�abeera.” 13Okuwuuma okw�ebiwaawaatiro by�ebiramu nga bikuubagana, n�okuwuuma kwa zinnamuziga ku mabbali gaabyo kwali ng�okuwuluguma okw�amaanyi. 14Omwoyo n�ansitula n�antwala, ne ŋŋendera mu buyinike ne mu busungu, ng�omukono gwa Mukama ogw�amaanyi guli ku nze. 15Ne ntuuka mu kifo ekimu awaali abawaŋŋanguse e Terabibu ku mugga Kebali, ne ntuula mu bo okumala ennaku musanvu, nga nsamaaliridde.
Okulabula Isirayiri
16 Oluvannyuma lw�ennaku omusanvu ekigambo kya Mukama ne kinzijira: 17“Omwana w�omuntu, nkufudde omukuumi w�ennyumba ya Isirayiri, era buli lw�onoowuliranga ekigambo kye nnaayogeranga, balabulenga. 18Bwe ŋŋamba atali mutuukirivu nti, ‘Mazima tolirema kufa,’ n�otamulabula newaakubadde okwogera naye ng�omulabula alekeyo engeri ze ezitali za butuukirivu asobole okuwonya obulamu bwe, omuntu oyo atali mutuukirivu alifa olw�obutali butuukirivu bwe, naye omusaayi gwe ndiguvunaana ggwe. 19Naye bw�olirabula omuntu atali mutuukirivu, n�atalekaayo obutali butuukirivu, newaakubadde engeri ze embi, alifa olw�ekibi kye, naye obulamu bwo bulilokolebwa.”
20 “Ate era bw�alireka ebikolwa bye eby�obutuukirivu n�akola ebibi, ne nteeka enkonge mu maaso ge, alifa. Olw�okubanga tewamulabula, alifa olw�ekibi kye. Ebikolwa eby�obutuukirivu bye yakola tebirijjukirwa, era ndikuvunaana olw�omusaayi gwe. 21Kyokka bw�olabulanga omutuukirivu obutayonoona, n�atayonoona, ddala ddala aliba mulamu kubanga yawulira okulabula kwo, era naawe oliba weerokodde.”
22 Omukono gwa Mukama gw�andiko eyo, n�aŋŋamba nti, “Golokoka olage ku ttale, era eyo gye nnaayogerera naawe.” 23Ne nsituka ne ndaga ku ttale. Ekitiibwa kya Mukama kyaliwo, nga kifaanana ekitiibwa kye nalaba ku Mugga Kebali; ne neeyala wansi.
24 Awo Omwoyo n�anzikako, n�annyimusa okuva we nnali, n�aŋŋamba nti, “Genda weggalire mu nnyumba yo. 25Ggwe omwana w�omuntu balikusiba emiguwa, n�olemwa okugenda okulaba abantu bo. 26Ndiziba akamwa ko, n�osirikira ddala, n�olema okubanenya, newaakubadde nga nnyumba njeemu. 27Kyokka bwe ndyogera gy�oli, ndizibula akamwa ko era olibagamba nti, ‘Bw�ati bw�ayogera Mukama Ayinzabyonna.’ Aliwuliriza kale aliwuliriza, n�oyo aligaana okuwuliriza naye muleke agaane okuwuliriza; nnyumba njeemu.”