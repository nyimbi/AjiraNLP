Ya Mukulu wa Bayimbi. Zabbuli ya Dawudi
1 Ayi Katonda, owulire eddoboozi lyange, ery�okwemulugunya kwange;
okuume obulamu bwange eri okutiisibwatiisibwa omulabe.
2 Onkweke mpone enkwe z�abakola ebibi,
onzigye mu kibinja ky�aboonoonyi, abaleekaana
3 abawagala ennimi zaabwe ng�ebitala,
ne balasa ebigambo byabwe ng�obusaale obutta.
4 Beekweka ne bateega oyo atalina musango bamulase;
amangwago ne bamulasa nga tebatya.
5 Bawagiragana mu kigendererwa kyabwe ekibi
ne bateesa okutega emitego mu kyama;
ne boogera nti, “Ani asobola okutulaba?”
6Beekobaana okukola ebitali bya bwenkanya, ne boogera nti,
“Tukoze enteekateeka empitirivu.”
Ddala ddala ebirowoozo by�omuntu n�omutima gwe byekusifu.
7Naye Katonda alibalasa n�obusaale bwe;
alibafumita, mangwago ne bagwa ku ttaka.
8 Ebyo bye boogera biribaddira,
ne bibazikiriza,
ababalaba ne babanyeenyeza emitwe.
9 Olwo abantu bonna ne batya,
ne bategeeza abalala omulimu gwa Katonda,
ne bafumiitiriza ku ebyo by�akoze.
10 Omutuukirivu ajagulizenga mu Mukama,
era yeekwekenga mu ye.
Abo bonna abalina omutima omulongoofu bamutenderezenga!