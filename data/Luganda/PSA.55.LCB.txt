Ya Mukulu wa Bayimbi. N�ebivuga eby�enkoba. Zabbuli ya Dawudi
1 Owulirize okusaba kwange, Ayi Katonda,
togaya kwegayirira kwange.
2 Ompulire era onziremu,
kubanga ndi mu buzibu, nga nsinda olw�okweraliikirira okunene.
3 Mpulira amaloboozi g�abalabe bange;
ababi bankanulidde amaaso
ne banvuma nga bajjudde obusungu.
4 Omutima gwange gulumwa nnyo munda yange;
entiisa y�okufa entuukiridde.
5 Okutya n�okukankana binnumbye;
entiisa empitiridde.
6Ne njogera nti, Singa nnina ebiwaawaatiro ng�ejjiba,
nandibuuse ne ŋŋenda mpummulako.
7 “Nandiraze wala nnyo,
ne mbeera eyo mu ddungu;
8 Nandiyanguye ne ntuuka mu kifo kyange eky�okuwummuliramu,
eteri kibuyaga na mpewo ekunta n�amaanyi.”
9 Mukama tabulatabula ennimi z�ababi, ozikirize enkwe zaabwe;
kubanga ndaba obukambwe n�okulwanagana mu kibuga.
10 Beetooloola bbugwe waakyo emisana n�ekiro,
ne munda mu kyo mujjudde ettima n�ebikolwa ebibi.
11 Obutemu n�obussi obwa buli ngeri biri mu kibuga omwo.
Buli lw�oyita mu nguudo zaakyo osanga bulimba bwereere na kutiisibwatiisibwa.
12Singa omulabe wange y�abadde anvuma,
nandikigumiikirizza;
singa oyo atakkiriziganya nange y�annumbaganye n�anduulira,
nandimwekwese.
13 Naye ggwe munnange,
bwe tuyita, era mukwano gwange ddala!
14 Gwe twabanga naye mu ssanyu ng�abooluganda,
nga tutambulira mu kibiina ekinene mu nnyumba ya Katonda.
15 Okufa kubatuukirire,
bakke emagombe nga bakyali balamu;
kubanga bajjudde okukola ebibi.
16Naye nze nkoowoola Mukama Katonda,
n�andokola.
17 Ekiro, ne mu makya ne mu ttuntu,
ndaajana nga bwe nsinda;
n�awulira eddoboozi lyange.
18 Amponyezza mu lutalo
nga siriiko kintuseeko
newaakubadde ng�abannwanyisizza babadde bangi.
19 Katonda oyo atudde ku ntebe ye ebbanga lyonna,
aliwulira n�ababonereza
abo abatakyusa makubo gaabwe
era abatatya Katonda.
20 Agololera emikono gye ku mikwano gye;
n�amenya endagaano ye.
21 By�ayogera bigonvu okusinga omuzigo,
so nga mu mutima gwe alowooza lutalo;
ebigambo bye biweweera okusinga amafuta,
so nga munda mu mutima gwe asowodde bitala byennyini.
22 Ebizibu byo byonna bireete eri Mukama,
ajja kukuwanirira;
kubanga talireka mutuukirivu kugwa.
23 Naye ggwe, Ayi Katonda,
olisuula abakola ebibi mu kinnya eky�okuzikirira;
era abatemu n�abalimba bonna
tebagenda kuwangaala kimu kyakubiri eky�obulamu bwabwe.
Naye nze, neesiga ggwe.