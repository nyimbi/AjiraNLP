EKITABO V
Zabbuli 107–150
1 Mwebaze Mukama, kubanga mulungi;
okwagala kwe kubeerera emirembe gyonna.
2 Kale abanunule ba Mukama boogere bwe batyo;
abo be yanunula mu mikono gy�abalabe;
3 Abo be yakuŋŋaanya mu mawanga; okuva Ebugwanjuba n�Ebuvanjuba,
n�okuva obukiikakkono ne mu bukiikaddyo.
4 Abamu baataataaganira mu malungu
nga babuliddwa ekkubo eribatwala ku kibuga gye banaabeeranga.
5 Baalumwa ennyonta n�enjala,
obulamu bwabwe ne butandika okusereba.
6 Bwe batyo ne bakaabira Mukama nga bali mu kabi;
n�abawonya mu kweraliikirira kwabwe.
7 Yabakulembera butereevu
n�abatuusa mu kibuga mwe baabeera.
8 Kale singa beebazanga Mukama olw�okwagala kwe okutaggwaawo,
n�olw�eby�ekitalo by�akolera abaana b�abantu!
9 Kubanga abalina ennyonta abanywesa,
n�abayala abakkusa ebirungi.
10 Abamu baatuulanga mu kizikiza ne mu kisiikirize eky�okufa;
abasibiddwa mu byuma era abali mu nnaku ennyingi;
11 Kubanga baajeemera ekigambo kya Katonda,
ne banyoomoola amagezi g�oyo Ali Waggulu Ennyo.
12 Baakozesebwa emirimu egy�amaanyi, emitima gyabwe ne gijjula obuyinike;
baagwanga wansi, naye nga tebalina abasitulawo.
13 Bwe batyo ne bakaabirira Mukama nga bali mu bizibu byabwe,
era n�abawonya;
14 N�abaggya mu kizikiza ne mu kisiikirize eky�okufa;
n�enjegere ezaali zibasibye n�azikutula.
15 Kale singa beebazanga Mukama olw�okwagala kwe okutaggwaawo,
n�olwebikolwa bye eby�ekitalo by�akolera abaana b�abantu!
16 Kubanga enzigi ez�ebikomo azaasaayasa,
n�emitayimbwa egy�ekyuma agimenyamu.
17 Abamu baafuuka basirusiru olw�obujeemu bwabwe;
ne babonaabona olw�ebikolwa byabwe ebibi.
18 Ne batamwa emmere yonna, ne babulako katono ddala okufa.
19 Bwe batyo ne bakaabirira Mukama nga bali mu buzibu obwo,
n�abawonya.
20 Yabatumira ekigambo kye, n�awonya endwadde zaabwe;
n�abalokola mu kuzikirira.
21 Kale singa beebazanga Mukama olw�okwagala kwe okutaggwaawo,
n�olw�ebikolwa bye eby�ekyewuunyo by�akolera abaana b�abantu!
22 Bamuleeterenga ebiweebwayo eby�okwebaza,
era batendenga ebikolwa bye n�ennyimba ez�essanyu.
23 Abalala baasaabalira mu maato ku nnyanja;
baali basuubuzi b�oku gayanja aganene.
24 Baalaba Mukama bye yakola,
ebikolwa bye eby�ekitalo mu buziba bw�ennyanja.
25 Kubanga yalagira omuyaga
ne gusitula amayengo waggulu.
26 Ne gagulumira okutuuka ku ggulu, ate ne gakka wansi mu ddubi;
akabenje ne kabayitirira, ne baggwaamu amaanyi,
27 Ne beesunda, eruuyi n�eruuyi ne baba ng�omutamiivu atagala;
n�amagezi ne gabaggwaako.
28 Bwe batyo ne bakaabira Mukama nga bali mu buzibu;
n�abawonya mu kweraliikirira kwabwe.
29 Omuyaga yagusirisa,
ennyanja n�etteeka.
30 Ne bajjula essanyu kubanga ennyanja yateeka;
n�abakulembera n�abatuusa bulungi ku mwalo gwabwe.
31 Kale singa abantu beebazanga Mukama olw�okwagala kwe okutaggwaawo,
n�olw�ebikolwa bye eby�ekyewuunyo by�akolera abaana b�abantu!
32 Bamugulumizenga ng�abantu bakuŋŋaanye,
era bamutenderezenga mu lukiiko lw�abakulu.
33 Afuula emigga amalungu,
n�emikutu gy�amazzi ne giba ng�ettaka ekkalu,
34 ensi engimu n�agifuula olukoola olw�olunnyo
olw�obwonoonyi bw�abantu baamu.
35 Eddungu yalijjuza ebidiba by�amazzi,
n�ensi enkalu n�agikulukusizaamu amazzi,
36 abalina enjala n�abateeka omwo,
ne beezimbira ekibuga eky�okubeeramu,
37 Ennimiro zaabwe ne bazisigamu emmere, ne basimba emizabbibu,
ne bakungula ebibala bingi.
38 Yabawa omukisa gwe, ne beeyongera obungi;
n�ebisibo byabwe n�atabiganya kukendeera.
39 Ate ne bakendeera obungi, ne bakkakkanyizibwa
olw�okujeezebwa, n�okujoogebwa n�okulaba ennaku;
40 Oyo anyooma n�abakungu,
n�ababungeetanyiza mu lukoola omutali kantu.
41 Naye abaali mu kwetaaga yabamalako ennaku n�okubonaabona,
n�ayaza ezzadde lyabwe ng�ebisibo.
42 Abagolokofu, bino babiraba ne basanyuka;
naye abakola ebibi bo basirika busirisi.
43 Abalina amagezi bonna, bagondere ebigambo bino
era bategeere okwagala kwa Mukama okutaggwaawo.