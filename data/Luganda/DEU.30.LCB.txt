Obwesigwa bwa Katonda Obutajjulukuka
1 Emikisa n�ebikolimo ebyo byonna bye nkutegeezezza, bwe binaakutuukangako n�ojjukiranga ng�oli eyo mu nsi ezo zonna Mukama Katonda wo gy�anaabanga akusaasaanyizza, 2n�okyuka n�odda eri Mukama Katonda wo, n�omugonderanga, n�abaana bo bonna, n�omutima gwo gwonna, n�emmeeme yo yonna, nga bwe nkulagira leero, 3kale Mukama Katonda wo anaakusaasiranga n�akuzza mu mbeera yo ennungi eneekweyagazanga, ng�akuwumbyewumbye okukuggya eyo gy�anaabanga akusaasaanyirizza. 4Newaakubadde onoobanga owaŋŋangusiriddwa mu nsi esinga okubeera ey�ewala ennyo wansi w�eggulu, Mukama Katonda wo anaakukuŋŋaanyangayo, n�akuggyayo n�akukomyawo. 5Mukama Katonda wo anaakukomyangawo mu nsi bajjajjaabo gye baafuna, naawe onoogifunanga. Alikugaggawaza era n�akwaza nnyo okukira bajjajjaabo. 6Mukama Katonda wo alikomola omutima gwo, n�omutima gwa bazzukulu bo, bw�otyo oyagalanga Mukama Katonda wo n�omutima gwo gwonna, n�emmeeme yo yonna, olyoke obeerenga omulamu. 7Mukama Katonda wo aliteeka ebikolimo ebyo byonna ku balabe bo ne ku abo abanaakuyigganyanga. 8Bw�otyo n�oddamu okugonderanga Mukama Katonda ng�okwata amateeka ge, ge nkulagira leero. 9Bw�atyo Mukama Katonda wo alikugaggawaza mu buli kintu kyonna ky�onookolanga, mu bibala eby�omubiri gwo, ne mu bibala eby�ebisolo byo, ne mu bibala eby�ettaka lyo. Mukama alisanyuka nnyo okukugaggawazanga n�obeeranga bulungi, nga bwe kyamusanyusanga okugaggawazanga bajjajjaabo, 10ng�ogondeddenga Mukama Katonda wo, n�okwatanga amateeka ge n�ebiragiro bye ebiwandiikiddwa mu Kitabo eky�Amateeka kino, n�odda eri Mukama Katonda wo n�omukyukiranga n�omutima gwo gwonna, n�emmeeme yo yonna.
Okweronderawo ku Bulamu n�Okufa
11 Etteeka lye nkulagira leero terisaana kukukaluubirira, kubanga terikuli wala nnyo. 12Teriri mu ggulu, n�okugamba ne kikugambisa nti, “Ani anaatulinnyirayo mu ggulu n�atulireeterayo tulyoke tuliwulire tuligonderenga?” 13So teriri mitala wa nnyanja, olyoke ogambe nti, “Ani anaatusomokera ennyanja, alituleetere tuwulire bye ligamba, tuligondere?” 14Nedda, ekigambo kiri kumpi ddala ne w�oli, kiri mu kamwa ko ne mu mutima gwo, olyoke okigondere. 15Kale laba, olwa leero ntadde mu maaso go obulamu n�okufa. 16Kubanga nkulagira leero okwagalanga Mukama Katonda wo, okutambuliranga mu makubo ge, awamu n�okukwatanga amateeka ge n�okugobereranga ebiragiro bye byonna. Bw�onookolanga bw�otyo ojjanga kuba mulamu era oyale, ne Mukama Katonda wo anaakuwanga omukisa ng�oli mu nsi gy�oyingira okugifuna.
17Naye omutima gwo bwe gunaakyamanga n�otowulira, era bw�onoosendebwasendebwanga okusinzanga bakatonda abalala n�okubaweerezanga, 18mbalangirira leero nti, Mugenda kuzikirizibwa; era temuliwangaala mu nsi gy�ogenda okusomokera omugga Yoludaani okugiyingira okugifuna.
19 Ku lunaku lwa leero nkoowoola eggulu n�ensi nga be bajulirwa bange, ku mmwe, abategedde nga ntadde mu maaso gammwe, obulamu n�okufa; n�emikisa n�ebikolimo. Kale nno londawo obulamu, olyoke obeerenga mulamu, ggwe n�ezzadde lyo: 20ng�oyagalanga Mukama Katonda wo, ng�owuliranga eddoboozi lye, era nga weekwatira ddala ku ye. Kubanga Mukama bwe bulamu bwo n�okuwangaala; alyoke akuwenga emyaka mingi mu nsi Mukama gye yalayirira okugiwa bajjajjaabo: Ibulayimu, ne Isaaka, ne Yakobo.