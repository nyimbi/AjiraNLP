Obubaka Obukwata ku Bafirisuuti
1 Kino kye kigambo kya Mukama Katonda ekyajjira nnabbi Yeremiya ekikwata ku Bafirisuuti nga Falaawo tannalumba Gaza nga kigamba nti:
2 Bw�ati bw�ayogera Mukama Katonda nti,
“Laba amazzi agatumbira mu bukiikakkono,
galifuuka omugga ogwanjaala.
Galyanjaala ku nsi
ne mu bibuga byonna ebigirimu n�ababituulamu.
Abantu balikaaba;
bonna abali mu nsi baliwowoggana.
3 Olw�emisinde gy�embalaasi ezidduka
n�okufuumuuka kw�amagaali g�omulabe
era n�okuwuuma kwa nnamuziga,
bakitaabwe tebajja kukyuka kuyamba baana baabwe,
emikono gyabwe gya kulebera.
4 Kubanga olunaku lutuuse
okuzikiriza Abafirisuuti bonna,
n�okusalako bonna abandisigaddewo
abandiyambye Ttuulo ne Sidoni.
Mukama wa kuzikiriza Abafirisuuti
abaasigalawo ku mbalama z�ekizinga Kafutoli.
5 Gaza alimwa omutwe gwe ng�akungubaga.
Asukulooni alisirisibwa.
Ggwe eyasigala mu kiwonvu,
olituusa ddi okwesalaasala?”
6 “Ayi ggwe ekitala kya Mukama Katonda, okaaba,
obudde bunaatuuka ddi owummule?
Ddayo mu kiraato kyo
sirika teweenyeenya.
7 Naye kiyinza kitya okuwummula
nga Mukama y�akiragidde,
ng�akiragidde okulumba Asukulooni n�olubalama lw�ennyanja?”