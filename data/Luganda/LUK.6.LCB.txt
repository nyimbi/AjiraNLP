Yesu ye Mukama wa Ssabbiiti
1 Awo ku lunaku lumu olwa Ssabbiiti, Yesu n�abayigirizwa be bwe baali bayita mu nnimiro y�emmere ey�empeke, abayigirizwa be ne banoga ku birimba by�emmere ey�empeke ne babikunya mu ngalo zaabwe, ne balya. 2Naye Abafalisaayo abamu ne bagamba nti, “Lwaki mukola ekitakkirizibwa ku Ssabbiiti?”
3 Yesu n�abaddamu nti, “Temusomanga ku Dawudi kye yakola, enjala bwe yamuluma n�abo be yali nabo? 4Yayingira mu nnyumba ya Katonda, n�addira emigaati egy�okulaga, n�atoola n�alyako, n�awaako ne be yali nabo ne balya so ng�ekyo kyali tekikkirizibwa muntu yenna okuggyako bakabona.” 5N�abagamba nti, “Omwana w�Omuntu, ye Mukama wa Ssabbiiti.”
Yesu Awonya Omusajja ow�Omukono Ogukaze
6 Ku lunaku lwa Ssabbiiti olulala Yesu yali ng�ayigiriza mu kkuŋŋaaniro nga mulimu n�omusajja eyalina omukono ogukaze. 7Abannyonnyozi b�amateeka n�Abafalisaayo ne bamusimbako amaaso okulaba obanga anaawonya ku Ssabbiiti, babeeko n�ekintu kye baneekwasa bamuvunaane omusango. 8Naye Yesu n�ategeera ebirowoozo byabwe. N�agamba omusajja eyalina omukono ogukaze nti, “Situka oyimirire wakati wano.” N�asituka n�ayimirira.
9Yesu n�alyoka agamba Abafalisaayo n�abannyonnyozi b�amateeka nti, “Muleke mbabuuze; Kirungi okukola ekirungi ku Ssabbiiti oba okukola ekibi? Kirungi okuwonya obulamu oba okubuzikiriza?”
10 N�abeetoolooza amaaso kinnoomu, n�alyoka agamba omusajja nti, “Golola omukono gwo.” Omusajja n�agolola omukono gwe ne guwona. 11Naye ne bajjula obusungu, ne boogera bokka ne bokka kye banaakola Yesu.
Abatume Ekkumi n�Ababiri
12 Awo olwatuuka mu nnaku ezo, Yesu n�alinnya waggulu ku lusozi okusaba, n�asaba ekiro kyonna eri Katonda. 13Obudde bwe bwakya, n�ayita abayigirizwa be n�abalondako kkumi n�ababiri, n�abafuula abatume. Amannya gaabwe ge gano: 14Simooni, gwe yatuuma Peetero, ne Andereya, muganda wa Simooni, ne Yakobo, ne Yokaana, ne Firipo, ne Battolomaayo, 15ne Matayo, ne Tomasi, ne Yakobo, omwana wa Alufaayo, ne Simooni, ow�omu kibiina ky�obufuzi eky�Abazerote, 16ne Yuda, omwana wa Yakobo, ne Yuda Isukalyoti, oluvannyuma eyamulyamu olukwe.
Yesu Ayigiriza era Awonya
17 Awo Yesu bwe yava ku lusozi awamu nabo, n�ayimirira wansi w�olusozi mu lusenyi awatereevu, ekibiina kinene eky�abayigirizwa be, n�ekibiina kinene eky�abantu abaava mu Buyudaaya yonna ne Yerusaalemi n�ebitundu eby�oku lubalama lw�ennyanja olwa Ttuulo ne Sidoni, 18ne bajja okumuwuliriza n�okuwonyezebwa endwadde zaabwe. Abo abaali batawaanyizibwa emyoyo emibi ne bawonyezebwa; 19era abantu bonna ne bafuba okumukwatako, kubanga amaanyi agawonya gaamuvangamu nga gawonya buli muntu.
20 Awo Yesu n�atunuulira abayigirizwa be enkaliriza n�agamba nti,
“Mulina omukisa abaavu,
kubanga obwakabaka bwa Katonda bwammwe.
21 Mulina omukisa abalumwa enjala kaakano,
kubanga mulikkusibwa.
Mulina omukisa abakaaba kaakano,
kubanga muliseka.
22 Mulina omukisa bwe babakyawa, ne babeewala, ne babavuma,
ne basiiga erinnya lyammwe enziro,
olw�Omwana w�Omuntu.”
23 “Musanyukanga ku lunaku olwo ne mujaguza, kubanga empeera yammwe nnene mu ggulu, kubanga ebintu ebyo bajjajjammwe baabikola bannabbi abaabasooka.
24 “Naye zibasanze mmwe abagagga,
kubanga mufunye essanyu lyammwe erijjuvu.
25 Zibasanze mmwe abalya ne mukkuta kaakano,
kubanga mulirumwa enjala.
Zibasanze mmwe abaseka kaakano,
kubanga mulikungubaga, ne mukaaba.
26 Zibasanze mmwe abantu bonna bwe babawaana,
kubanga bwe batyo bajjajjammwe bwe baayisa bannabbi aboobulimba.”
27 “Naye mmwe abampuliriza mbagamba nti Mwagalenga abalabe bammwe, n�ababakyawa mubayisenga bulungi. 28Ababakolimira mubasabirenga omukisa; ababayisa obubi mubasabirenga.”
29 “Omuntu bw�akukubanga oluyi ku luba olumu, omukyusizanga n�akukuba ne ku lwokubiri! Omuntu bw�akunyagangako ekkooti yo, n�essaati yo ogimulekeranga. 30Omuntu yenna akusabanga omuwanga; era n�oyo akuggyangako ebintu byo tobimusabanga kubikuddizza. 31Kye mwagala abantu okubakolera mmwe, nammwe mubakolerenga bwe mutyo.”
32 “Bwe munaayagalanga abo ababaagala bokka, munaagasibwa ki? Kubanga n�abakozi b�ebibi bwe beeyisa bwe batyo. 33Bwe munaayisanga obulungi abo bokka ababayisa obulungi, munaagasibwa ki? Kubanga n�abakozi b�ebibi bwe bakola bwe batyo. 34Bwe munaawolanga abo bokka be musuubira okubasasula mmwe, munaagasibwangamu ki? Kubanga n�abakozi b�ebibi bawola bakozi ba bibi bannaabwe, basobole okusasulwa omuwendo gwe gumu. 35Naye mmwe mwagalenga abalabe bammwe! Mubayisenga bulungi! Muwolenga nga temusuubira kusasulwa magoba. Bw�etyo empeera yammwe eriba nnene era muliba baana b�oyo Ali Waggulu Ennyo. Kubanga wa kisa eri abatasiima n�abakozi b�ebibi. 36Mubeerenga ba kisa nga Kitammwe bw�ali ow�ekisa.”
Okusalira Abalala Emisango
37 “Temusalanga musango, nammwe muleme kusalirwa. Temusingisanga musango, nammwe muleme okusingibwa. Musonyiwenga era nammwe mulisonyiyibwa. 38Mugabenga nammwe muliweebwa. Ekigera ekirungi ekikattiddwa, ekisuukundiddwa, eky�omuyiika kiribakwasibwa. Kubanga ekigera kye mugereramu nammwe mwe muligererwa.”
39 Awo Yesu n�abagerera olugero luno nti, “Ddala ddala omuzibe w�amaaso ayinza okukulembera muzibe munne? Bombi tebajja kugwa mu kinnya? 40Omuyizi tasaana kusinga amuyigiriza, kyokka bw�aba ng�atendekeddwa bulungi, buli muntu aliba ng�omusomesa we.”
41 “Lwaki otunuulira akasasiro akali ku liiso lya muganda wo, naye n�otolaba kisiki kiri ku liiso lyo? 42Oyinza otya okugamba muganda wo nti, ‘Muganda wange, leka nkuggyeko akasasiro akali ku liiso lyo,’ naye nga ekisiki ekiri ku liryo tokiraba? Munnanfuusi ggwe! Sooka oggyeko ekisiki ku liiso lyo, olyoke olabe bulungi olwo oggyeko akasasiro akali ku liiso lya muganda wo.”
43 “Omuti omulungi tegubala bibala bibi, so n�omuti omubi tegubala bibala birungi. 44Buli muti gutegeererwa ku bibala byagwo. Abantu tebanoga ttiini ku busaana so tebanoga mizabbibu ku mweramannyo. 45Omuntu omulungi afulumya ebirungi okuva mu mutima gwe omulungi, n�omuntu omubi afulumya ebibi okuva mu mutima gwe omubi. Kubanga akamwa k�omuntu koogera ku biba bijjudde mu mutima gwe.”
Omuzimbi omugezi n�atali mugezi
46 “Lwaki mumpita nti, ‘Mukama waffe, Mukama waffe,’ so nga bye mbagamba si bye mukola? 47Buli ajja gye ndi n�awulira ebigambo byange, n�abikola, ka mbalage bw�afaanana. 48Afaanana ng�omuntu eyazimba ennyumba, eyasima omusingi wansi ennyo n�atuuka ku lwazi. Amataba bwe gajja, ne gajjuza omugga tegaasobola kunyeenya nnyumba eyo kubanga yazimbibwa bulungi. 49Naye omuntu awuliriza ebigambo byange n�atabikola, afaanana n�omusajja eyazimba ennyumba ku ttaka nga tasimye musingi. Omugga bwe gwajjula, ne gwanjaala, ne gukuba ennyumba n�egwa, era n�okugwa kw�ennyumba eyo kwali kunene nnyo.”