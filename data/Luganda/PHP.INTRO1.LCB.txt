Ennyanjula
Omuwandiisi w�ebbaluwa eno ye Pawulo Omutukuvu. Yagiwandiikira Ruumi ng�ali mu busibe, wakati w�emyaka ad 58 ne 64. Yagiwandiikira mikwano gye abaagalwa ennyo abaali mu kibuga Firipi eky�omu Makedoniya (kaakano eyitibwa Buyonaani). Omulamwa gw�ebbaluwa eno bwe bulamu obujjudde emikisa gya Katonda, omuntu bw�afuna nga buyita mu Yesu Kristo. Abeebaza olw�okumuweereza ensimbi ez�okumuyamba mu byetaago bye. Asookera ku kubategeeza nga bw�abeesiga, n�alyoka abamanyisa ebimu ku bizibu by�alina mu Ruumi. Abannyonnyola nti Singa afa mu kiseera ekyo, ajja kutenderezanga mu maaso ga Kristo. Era ne bw�asigalawo nga mulamu, ajja kwongera okuweereza Katonda n�amaanyi ge gonna nga bw�asobola. Akuutira Abafiripi okugobereranga obwetoowaze bwa Kristo n�obutakkiririzanga mu bayigiriza ab�obulimba. Waaliwo abakyala babiri abooluganda nga bayombagana, n�abanenya era n�abalagira basonyiwagane. Abakkiriza bonna abakuutira babeerenga bawombeefu, nga bassa kimu, era nga balina amaanyi aga Mwoyo Mutukuvu; abantu ab�empisa ennungi, abalina emirembe n�essanyu mu buli mbeera yonna, oba nnungi, oba mbi. Kubanga Katonda anaabawanga byonna bye beetaaga mu bulamu bwabwe.