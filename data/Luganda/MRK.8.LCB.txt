Yesu Aliisa Abantu Enkumi Ennya
1 Mu biseera ebyo, ebibiina ne byeyongera obunene nate, abantu emmere n�ebaggwaako. Yesu n�ayita abayigirizwa be n�abagamba nti, 2“Abantu bano bankwasa ekisa, kubanga baakamala nange ennaku ssatu, naye tebalina kyakulya. 3Singa mbasiibula baddeyo ewaabwe nga tebalidde, enjala ejja kubasuula ku kkubo! Ate abamu bava wala.”
4Abayigirizwa ne bamubuuza nti, “Emmere tunaagiggya wa wano mu ddungu eneemala abantu bano bonna?”
5 Yesu n�ababuuza nti, “Mulinawo emigaati emeka?” Ne baddamu nti, “Musanvu.”
6Awo Yesu n�alagira abantu batuule wansi. N�addira emigaati omusanvu, ne yeebaza Katonda, n�agimenyaamenyamu, n�agiwa abayigirizwa be ne bagitwalira ekibiina ne babagabula. 7Era baalina wo n�ebyennyanja bitono, nabyo Yesu n�abiwa omukisa n�agamba abayigirizwa be babigabule abantu. 8Abantu bonna ne balya okutuusa lwe bakkuta, ne bakuŋŋaanya ebyabalema ebisero musanvu ebijjudde. 9Mu kibiina ekyo mwalimu abantu ng�enkumi nnya. N�abasiibula. 10Amangwago n�asaabala mu lyato n�abayigirizwa be n�ajja mu kitundu eky�e Dalumanusa.
Abafalisaayo Basaba Yesu Akabonero Akava mu Ggulu
11 Abafalisaayo ne bajja gy�ali ne batandika okuwakana naye nga banoonya akabonero akava mu ggulu nga bamugezesa. 12Yesu n�assa ekikkowe, n�abagamba nti, “Lwaki omulembe guno gunoonya akabonero? Ddala ddala mbagamba nti, Tewali kabonero kajja kuweebwa mulembe guno.” 13N�abaviira n�asaabala mu lyato n�alaga ku ludda olulala olw�ennyanja.
Ekizimbulukusa ky�Abafalisaayo n�ekya Kerode
14 Abayigirizwa beerabira okutwala emigaati egiwera; baalina omugaati gumu gwokka mu lyato. 15Yesu n�abakuutira nti, “Mwekuume ekizimbulukusa eky�Abafalisaayo n�ekizimbulukusa ekya Kerode.”
16 Ne bawakana bokka ne bokka nti tebalina migaati.
17 Yesu bwe yakimanya n�abagamba nti, “Lwaki mugambagana nti temulina migaati? Era temunnategeera? Emitima gyammwe gikyali mikakanyavu? 18Lwaki temulaba, ate nga mulina amaaso? Lwaki temuwulira ate nga mulina amatu? Temujjukira? 19Mwerabidde emigaati etaano gye namenyamenyamu okuliisa abantu enkumi ettaano? Ebisero byali bimeka eby�obukunkumuka bye mwakuŋŋaanya?”
Ne baddamu nti, “Kkumi na bibiri.”
20 N�ababuuza nti, “Ate abantu bwe baali enkumi ennya n�emigaati omusanvu, mwakuŋŋaanya ebisero by�obutundutundu bwe baalemwa bimeka?”
Ne baddamu nti, “Musanvu.” 21N�abagamba nti, “Era temunnategeera?”
Yesu Awonya Omuzibe w�Amaaso mu Besusayida
22 Awo bwe baatuuka mu Besusayida, ne wabaawo abantu abaamuleetera omusajja omuzibe w�amaaso, ne bamwegayirira amukwateko. 23Yesu n�akwata omuzibe w�amaaso ku mukono n�amufulumya ebweru w�akabuga ako. N�awanda amalusu ku maaso g�omusajja n�agakwatako, n�amubuuza nti, “Kaakano waliwo ky�olaba?”
24Omusajja n�amagamaga, n�addamu nti, “Yee! Ndaba abantu kyokka balabika ng�emiti egitambula.”
25Yesu n�ayongera okukwata ku maaso g�omusajja, omusajja n�azibuka amaaso n�awonera ddala buli kintu n�akiraba bulungi. 26Yesu n�amutuma mu maka g�ewaabwe ng�amugamba nti, “Toddayo mu kyalo.”
Peetero Ayatula Kristo
27 Awo Yesu n�abayigirizwa be, ne bagenda mu bubuga obw�e Kayisaliya ekya Firipo. Naye bwe baali batambula, Yesu n�ababuuza nti, “Abantu bampita ani?”
28 Abayigirizwa be ne bamuddamu nti, “Yokaana Omubatiza, abalala Eriya, naye abalala nti omu ku bannabbi.”
29 Kwe kubabuuza nti, “Naye mmwe mumpita ani?” Peetero n�addamu nti, “Ggwe Kristo.”
30 Naye Yesu n�abakuutira baleme okukibuulirako omuntu yenna!
Yesu Alanga Okufa kwe n�Okuzuukira kwe
31 Awo Yesu n�atandika okubabuulira nti, “Kigwanidde Omwana w�Omuntu okubonaabona ennyo, n�okugaanibwa abakadde, ne bakabona abakulu n�abannyonnyozi b�amateeka, n�okuttibwa, n�oluvannyuma lw�ennaku ssatu okuzuukira.” 32Yayogera nabo ku nsonga zino zonna mu lwatu, Peetero kyeyava amuzza wabbali n�amunenya.
33 Yesu n�akyuka n�atunuulira abayigirizwa be, n�alyoka anenya Peetero nti, “Setaani dda ennyuma wange, kubanga tolowooza ku bya Katonda wabula olowooza ku by�abantu.”
34 Awo Yesu n�ayita ekibiina wamu n�abayigirizwa be, n�abagamba nti, “Obanga waliwo omuntu ayagala okungoberera, asaanidde okwefiiriza asitule omusaalaba gwe alyoke angoberere. 35Kubanga buli eyeemalira ku bulamu bwe, alibufiirwa. Naye oyo awaayo obulamu bwe ku lwange ne ku lw�Enjiri alibuwonya. 36Kale omuntu agasibwa ki singa alya ensi yonna, naye n�afiirwa obulamu bwe? 37Omuntu ayinza kuweebwa ki, akiwanyise olw�obulamu bwe? 38Era buli muntu yenna ankwatirwa ensonyi, n�ebigambo byange ne bimukwasa ensonyi mu mulembe guno ogutali mwesigwa era ogujjudde ebibi, Omwana w�Omuntu alimukwatirwa ensonyi bw�alijja mu kitiibwa kya Kitaawe ne bamalayika abatukuvu.”