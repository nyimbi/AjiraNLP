Okutukuza Ebibereberye
1Awo Mukama n�agamba Musa nti, 2“Ebibereberye byonna binjawulireko. Abaana abaggulanda mu Isirayiri yonna banaabanga bange; n�ebisolo ebiggulanda nabyo binaabanga byange.”
Embaga ey�Emigaati Egitali Mizimbulukuse
3 Awo Musa n�agamba abantu nti, “Mujjukiranga olunaku luno, olunaku lwe mwaviirako mu Misiri, ensi gye mwafugibwanga ng�abaddu, kubanga Mukama yabaggyayo n�omukono gwe ogw�amaanyi. Temuliirangako mugaati gulimu kizimbulukusa. 4Ku lunaku lwa leero olw�omwezi guno Abibu, lwe musitudde okuva mu Misiri. 5Mukama bw�alimala okubatuusa mu nsi y�Abakanani, n�Abakiiti, n�Abamoli; n�ey�Abakiivi, n�Abayebusi, ensi gye yalayirira bajjajjammwe okugibawa, ensi ekulukuta amata n�omubisi gw�enjuki, mukwatanga omukolo guno mu mwezi guno. 6Mumalanga ennaku musanvu nga mulya emigaati egitaliimu kizimbulukusa, ne ku lunaku olw�omusanvu kwe munaakoleranga embaga ya Mukama. 7Munaalyanga emigaati egitali mizimbulukuse okumala ennaku musanvu; tewabangawo alabika n�omugaati omuzimbulukuse, wadde ekizimbulukusa okusangibwa nammwe mu nsi yammwe. 8Ku lunaku olwo mulitegeeza abaana bammwe nti, ‘Tukola tuti nga tujjukira ebyo Mukama bye yatukolera nga tuva mu Misiri.’ 9Omukolo guno gunaababeereranga ng�akabonero ku mikono gyammwe, oba mu byenyi wakati w�amaaso gammwe, okubajjukizanga etteeka lya Mukama eritaavenga ku mimwa gyammwe. Kubanga Mukama yabaggya mu Misiri n�omukono gwe ogw�amaanyi. 10Noolwekyo onookolanga ekiragiro kino bye kigamba, mu kiseera kyakyo buli mwaka, buli mwaka.
Ebibereberye
11 “Mukama ng�amaze okubatuusa mu nsi y�Abakanani, nga bwe yabalayirira mmwe ne bajjajja bammwe, era agenda kugibawa, 12Mukama mumwawulirangako ebiggulanda byonna. Zisseddume zonna embereberye ez�amagana gammwe zinaabanga za Mukama. 13Buli kalogoyi akabereberye mukawaanyisangamu omwana gw�endiga ne mukanunulayo, naye bwe mutaakanunulenga mukamenyanga ensingo ne kafa. Ne buli mutabani wammwe omubereberye mumununulanga.
14 “Awo olulituuka batabani bammwe, bwe bababuuzanga nti, ‘Kino kye mukola kitegeeza ki?’ Mubaddangamu nti, ‘Kubanga Mukama yatuggya mu Misiri, ensi ey�obuddu, n�omukono gwe ogw�amaanyi. 15Naye Falaawo bwe yali ng�akakanyadde ng�atugaanye okuvaayo, Mukama n�atta ebibereberye byonna mu nsi y�e Misiri; ababereberye b�abantu n�ebibereberye by�ebisolo. Noolwekyo kyetuva tuwaayo ssaddaaka eri Mukama ey�ebiggulanda byonna ebisajja; naye batabani baffe abaggulanda tubanunulayo.’ 16Omukolo ogwo gunaababeereranga ng�akabonero akookebbwa ku mikono gyammwe, oba mu byenyi wakati w�amaaso gammwe; kubanga Mukama yabaggya mu Misiri n�omukono gwe ogw�amaanyi.”
Empagi ey�Ekire n�Empagi ey�Omuliro
17 Awo abantu, bwe baasitula nga Falaawo amaze okubaleka, Katonda teyabayisa mu kkubo eriyita mu nsi y�Abafirisuuti, newaakubadde lye lyali ery�okumpi. Kubanga Katonda yagamba nti, “Singa bagwa mu lutalo, bayinza okwejjusa ne bawetamu ne baddayo e Misiri.” 18Bw�atyo Katonda n�abeekooloobya ng�abayisa mu kkubo ery�omu ddungu eriggukira ku Nnyanja Emyufu. Abaana ba Isirayiri baava mu nsi y�e Misiri nga bakutte ebyokulwanyisa byabwe nga beetegekedde okulwana.
19 Awo Musa n�avaayo n�amagumba ga Yusufu, kubanga Yusufu yali alayizza abaana ba Isirayiri. Yabagamba nti, “Ddala, ddala Mukama agenda kubadduukirira. Kale, amagumba gange mugendanga nago nga muva wano.”
20 Bwe baava e Sukkosi ne bakuba eweema zaabwe mu Yesamu eddungu we litandikira. 21Emisana Mukama yabakulemberanga ng�ali mu mpagi ey�ekire okubalaga ekkubo, n�ekiro ng�ali mu mpagi ey�omuliro okubamulisiza, balyoke batambulenga emisana n�ekiro. 22Empagi ey�ekire ey�emisana, n�empagi ey�omuliro ey�ekiro tezaggibwawo mu maaso g�abantu obudde bwonna.