Ennyanjula
Nnabbi Isaaya mutabani wa Amozi ye yawandiika ekitundu ekisinga obunene eky�ekitabo kino. Bitono ebimanyiddwa ku Isaaya okuggyako ebiri mu kitabo kino. Yabeeranga mu Yerusaalemi. Obulamu bwe obw�obunnabbi bwaliwo mu myaka 742 okutuuka 701 bc, obwakabaka bwa Isirayiri obw�Obukiikakkono nga bulumbiddwa Bwasuli. Mu kiseera kye kimu Yuda, bwe Bwakabaka obw�Obukiikaddyo, yali anyeenyezebwa. Omulamwa gw�ekitabo kino kwe kulaga obutukuvu bwa Mukama, Katonda wa Isirayiri n�ensi yonna. Ekikulu ekirala ekirimu bwe bunnabbi obwogera ku bulokozi bwa Mukama waffe, Yesu Kristo n�okujja kwe. Kyogera ne ku bwenkanya mu bantu, n�okukkiriza, n�emirembe. Kyawulibwamu ebitundu bino: Katonda okunenya abantu be n�okubasonyiwa (Essuula 1–6); Emmanweri n�obwakabaka bwe (Essuula 7–12); okubonerezebwa kw�amawanga (Essuula 13–23); Katonda alamula ensi (Essuula 24–27); okulabula n�ebibonerezo Katonda bye yawa Isirayiri ne Bwasuli (Essuula 28–33); okulamula Isirayiri n�ekisuubizo Katonda kye yabawa (Essuula 34–35); okuwaŋŋangusibwa e Babulooni (Essuula 36–39); okununulibwa kwa Yerusaalemi n�okukizza obuggya (Essuula 40–48); Isirayiri okuzzibwa obuggya (Essuula 49–57); Isirayiri alamulwa era n�azzibwa buggya emirembe n�emirembe (Essuula 58–66).