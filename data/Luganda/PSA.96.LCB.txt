1 Muyimbire Mukama oluyimba oluggya;
muyimbire Mukama mmwe ensi yonna.
2 Muyimbire Mukama; mutendereze erinnya lye,
mulangirire obulokozi bwe buli lukya.
3 Mutende ekitiibwa kye mu mawanga gonna,
eby�amagero bye mubimanyise abantu bonna.
4 Kubanga Mukama mukulu era asaanira nnyo okutenderezebwa;
asaana okutiibwa okusinga bakatonda bonna.
5 Kubanga bakatonda bonna abakolebwa abantu bifaananyi bufaananyi;
naye Mukama ye yakola eggulu.
6 Ekitiibwa n�obukulu bimwetooloola;
amaanyi n�obulungi biri mu nnyumba ye entukuvu.
7 Mugulumize Mukama mmwe abantu mwenna;
mutende amaanyi ga Mukama n�ekitiibwa kye.
8 Mugulumize Mukama mu ngeri esaanira erinnya lye;
muleete ekiweebwayo mujje mu mbuga ze.
9 Musinze Mukama mu kitiibwa eky�obutuukirivu bwe.
Ensi yonna esinze Mukama n�okukankana.
10 Mutegeeze amawanga gonna nti Mukama y�afuga.
Ensi nnywevu, tewali asobola kuginyeenyaako;
Mukama aliramula abantu mu bwenkanya.
11 Kale eggulu lisanyuke n�ensi ejaguze;
ennyanja eyire ne byonna ebigirimu.
12 Ennimiro n�ebirime ebizirimu bijaguze;
n�emiti gyonna egy�omu kibira nagyo gimutendereze n�ennyimba ez�essanyu.
13 Kubanga Mukama ajja;
ajja okusalira ensi omusango.
Mukama aliramula ensi mu butuukirivu,
n�abantu bonna abalamule mu mazima.