Oluyimba. Zabbuli ya Asafu
1 Ayi Katonda, tosirika busirisi n�etebaayo kanyego.
Tosirika, Ayi Katonda, n�otobaako ky�okola.
2 Wuliriza oluyoogaano oluva mu balabe bo;
abo abaagala okukulwanyisa bali mu keetalo.
3 Bateesa n�obujagujagu okulumba abantu bo;
basalira enkwe abo b�oyagala ennyo.
4 Bagamba nti, “Mujje eggwanga lyabwe tulizikirize,
n�erinnya lya Isirayiri lireme okujjukirwanga emirembe gyonna!”
5 Basala olukwe n�omwoyo gumu;
beegasse wamu bakulwanyise.
6 Abantu b�omu weema za Edomu, n�ez�Abayisimayiri,
n�eza Mowaabu, n�Abakagale;
7 Gebali ne Amoni, ne Amaleki,
n�Abafirisuuti n�abantu b�omu Ttuulo.
8 Era ne Asiriya yeegasse nabo,
okuyamba bazzukulu ba Lutti.
9 Bakoleko nga bwe wakola Midiyaani,
era nga bwe wakola Sisera ne Yabini ku mugga Kisoni,
10 abaazikiririra mu Endoli
ne bafuuka ng�obusa ku ttaka.
11 Abakungu baabwe bafuule nga Olebu ne Zeebu,
n�abalangira baabwe bonna bafuuke nga Zeba ne Zalumunna,
12 Abaagamba nti, “Ka tutwale
amalundiro ga Katonda, tugeefunire.”
13 Ayi Katonda wange, bafuumuule ng�enfuufu,
obasaasaanye ng�ebisusunku mu mbuyaga.
14 Ng�omuliro bwe gwokya ekibira;
n�ennimi z�omuliro ne zikoleeza ensozi,
15 naawe bw�otyo bw�oba obawondera n�omuyaga gwo,
obatiise ne kibuyaga wo ow�amaanyi.
16 Baswaze nnyo,
balyoke banoonyenga erinnya lyo, Ayi Mukama.
17 Bajjule ensonyi n�okutya,
bazikirire nga baswadde nnyo.
18 Balyoke bategeere nti, Ggwe wekka, Ayi Mukama, ggw�oyitibwa YAKUWA,
gw�obeera waggulu ennyo ng�ofuga ensi yonna.