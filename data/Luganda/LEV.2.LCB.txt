Etteeka ery�Ekiweebwayo eky�Empeke
1 “Omuntu yenna bw�anaaleetanga eri Mukama ekiweebwayo eky�emmere ey�empeke; empeke anaamalanga kuzisa, n�aleeta obuwunga obulungi. Anaabufukangako amafuta ag�omuzeeyituuni, n�ateekako n�obubaane, 2n�alyoka abuleetera batabani ba Alooni, bakabona. Kabona anaayoolanga olubatu lw�obuwunga obulimu amafuta ag�omuzeeyituuni n�obubaane, n�abwokya mu kyoto ng�ekijjukizo, nga kye kiweebwayo ekyokeddwa mu muliro ne kivaamu evvumbe eddungi erisanyusa Mukama. 3Obuwunga obunaasigalangawo ku kiweebwayo, bunaatwalibwanga Alooni ne batabani be, nga kye kitundu ekitukuvu ennyo eky�ekiweebwayo eri Mukama ekyokeddwa mu muliro.
4 “Bw�onooleetanga emigaati egifumbiddwa mu oveni nga kye kiweebwayo, ginaabanga emigaati egikoleddwa mu buwunga obulungi nga mutabuddwamu n�amafuta ag�omuzeeyituuni nga tegiriimu kizimbulukusa, oba bunaabanga obusukuuti obw�oluwewere obutaliimu kizimbulukusa nga busiigiddwako amafuta ag�omuzeeyituuni. 5Ekiweebwayo kyo bwe kinaabanga eky�emmere ey�empeke nga kitegekeddwa ku lukalango, kinaakolebwanga mu buwunga obulungi obutaliimu kizimbulukusa nga butabuddwamu amafuta ag�omuzeeyituuni. 6Onookimenyaamenyanga mu butundutundu, n�okifukako amafuta ag�omuzeeyituuni. Ekyo kye kiweebwayo eky�emmere ey�empeke. 7Ekiweebwayo kyo bwe kinaabanga eky�emmere ey�empeke nga kyakufumbirwa mu fulampeni, kinaateekebwateekebwanga mu buwunga obulungi n�amafuta ag�omuzeeyituuni. 8Onooleeteranga Mukama ekiweebwayo ekyo eky�emmere ey�empeke ekitabuddwa mu bintu ebyo; bwe kinaakwasibwanga kabona, ye anaakireetanga ku kyoto. 9Awo kabona anaggyanga ku kiweebwayo eky�emmere ey�empeke, ekitundu eky�ekijjukizo kyakyo, n�akyokya ku kyoto, nga kye kiweebwayo ekyokeddwa mu muliro ne kivaamu evvumbe eddungi erisanyusa Mukama. 10Era ekinaafikkanga ku kiweebwayo eky�emmere ey�empeke, Alooni ne batabani be, be banaakitwalanga; nga kye kitundu ekitukuvu ennyo ekibalirwa ku biweebwayo eri Mukama ekyokeddwa mu muliro.
Ekizimbulukusa n�Omunnyo
11 “ ‘Temuleeteranga Mukama ekiweebwayo eky�emmere ey�empeke nga kiteekeddwamu n�ekizimbulukusa; kubanga temuuyokyenga kizimbulukusa wadde omubisi gw�enjuki ng�ekiweebwayo eri Mukama ekyokeddwa mu muliro. 12Munaabireetanga eri Mukama ng�ebiweebwayo eby�ebibala ebibereberye, naye tebiiweerwengayo ku kyoto okubeera evvumbe eddungi erisanyusa Mukama. 13Ebiweebwayo byo byonna eby�emmere ey�empeke onoobirungangamu omunnyo: tokkirizanga munnyo ogw�endagaano ne Katonda wo okubula mu biweebwayo byo eby�emmere ey�empeke; mu biweebwayo byo byonna ossangamu omunnyo.
14 “ ‘Bw�onooleetanga eri Mukama ebiweebwayo eby�ebibala ebibereberye eby�emmere ey�empeke, binaabanga ebirimba ebibisi ebibereberye eby�emmere ey�empeke nga bibetenteddwa era nga byokeddwako mu muliro. 15Onoobifukangako amafuta ag�omuzeeyituuni, n�obiteekangako n�obubaane; ekyo nga kye kiweebwayo eky�emmere ey�empeke. 16Awo kabona anaggyanga ku kiweebwayo eky�emmere ey�empeke, ekimaze okubetentebwa nga mulimu amafuta ag�omuzeeyituuni n�obubaane, ekitundu eky�ekijjukizo kyakyo, n�akyokya; ekyo nga kye kiweebwayo eri Mukama ekyokeddwa mu muliro.