Bannamuŋŋoona Baliisa Eriya
1Awo Eriya Omutisubi ow�e Tisubi mu Gireyaadi, n�agamba Akabu nti, “Mukama Katonda wa Isirayiri gwe mpeereza nga bw�ali omulamu, tewaabe musulo newaakubadde enkuba mu myaka egijja wabula olw�ekigambo kyange.”
2Awo ekigambo kya Mukama ne kijjira Eriya nga kigamba nti, 3“Vva wano ogende ebuvanjuba weekweke ku kagga Kerisi akoolekera Yoludaani. 4Ojja kunywanga mu kagga, era ndagidde bannamuŋŋoona okukuliisiza eyo.”
5N�akola nga Mukama bwe yamulagira, n�alaga ku kagga Kerisi, akoolekera Yoludaani, n�abeera eyo. 6Bannamuŋŋoona ne bamuleeteranga emmere n�ennyama buli nkya na buli kawungeezi, era n�anywanga mu kagga.
Nnamwandu ow�e Zalefaasi
7Bwe waayitawo ebbanga, akagga ne kakalira olw�obutabaawo nkuba mu nsi. 8Awo ekigambo kya Mukama ne kimujjira nga kigamba nti, 9“Situkiramu ogende e Zalefaasi ekya Sidoni obeere eyo. Ndagidde nnamwandu ali eyo okukuwanga emmere.” 10Awo n�agolokoka n�alaga e Zalefaasi. Bwe yatuuka ku wankaaki w�ekibuga, waliwo nnamwandu eyali alondalonda obuku. Eriya n�amusaba ng�agamba nti, “Nkwegayiridde, ndeetera ku mazzi matono mu kibya nnyweko.” 11Bwe yali ng�agenda okugakima, Eriya n�amukoowoola ng�agamba nti, “Nkwegayiridde, ndeeteraayo n�omugaati.” 12N�addamu nti, “Mukama nga bw�ali omulamu, sirina mugaati okuggyako olubatu lw�obutta mu kibya n�otufuta mu kasumbi, era kaakano nkuŋŋaanya buku mbutwale eka neefumbire nze n�omwana wange tubulye tufe.”
13Eriya n�amugamba nti, “Totya. Genda eka okole nga bw�ogambye. Naye sooka onfumbire akagaati, okuva mu by�olina okandeteere, oluvannyuma weefumbire ggwe n�omwana wo. 14Kubanga kino Mukama Katonda wa Isirayiri ky�agamba nti, ‘Ekibya ky�obutta tekiriggwaamu, so n�akasumbi k�amafuta tekalikalira okutuusa olunaku Mukama lw�alitonyesa enkuba ku nsi.’ ”
15N�agenda n�akola nga Eriya bwe yamugamba, era ne waba emmere bulijjo eya Eriya ne nnamwandu n�amaka ge. 16Ekibya ky�obutta tekyakendeera wadde akasumbi k�amafuta okukalira, ng�ekigambo kya Mukama kye yayogerera mu Eriya bwe kyali.
17Bwe waayitawo ebbanga, omwana wa nnamwandu n�alwala nnyo, obulwadde ne bweyongera okutuusa lwe yafa. 18Nnamwandu n�agamba Eriya nti, “Kiki ky�onnanga, omusajja wa Katonda? Wajja okunzijukiza ekibi kyange n�okutta omwana wange?”
19Eriya n�amuddamu nti, “Mpa omwana wo.” N�amuggya mu kifuba kye, n�amusitula n�amutwala mu kisenge ekya waggulu gye yabeeranga, n�amugalamiza ku kitanda kye. 20N�akoowoola Mukama ng�agamba nti, “Ayi Mukama Katonda wange, ne nnamwandu ono gwe mbeera naye omuleeseko ekikangabwa kino, n�otta omwana we?” 21Eriya ne yeegololera ku mulenzi emirundi esatu, n�akaabira Mukama ng�agamba nti, “Ayi Mukama Katonda wange, obulamu bw�omulenzi ono bukomewo nate!”
22Mukama n�awulira okukaaba kwa Eriya, obulamu bw�omulenzi ne bumuddamu, era n�alama. 23Awo Eriya n�asitula omwana n�amuserengesa okuva mu kisenge n�amuleeta mu nnyumba, n�amuwa nnyina, n�amugamba nti, “Laba mutabani wo mulamu!”
24Awo nnamwandu n�agamba Eriya nti, “Kaakano ntegedde ng�oli musajja wa Katonda, era n�ekigambo kya Mukama ekiva mu kamwa ko kiba kya mazima.”