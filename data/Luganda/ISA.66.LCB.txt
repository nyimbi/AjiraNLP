1 Bw�ati bw�ayogera Mukama Katonda,
“Eggulu y�entebe yange kwe nfugira
n�ensi ke katebe kwe mpummuliza ebigere byange,
nnyumba ki gye mulinzimbira?
Kifo ki kye mulimpa okuwummuliramu?
2 Ebintu bino byonna emikono gyange si gye gyagikola,
noolwekyo ebintu bino byonna byange?”
bw�ayogera Mukama Katonda.
“Ono ye muntu gwe ntunulako;
oyo ow�eggonjebwa era omwetoowaze mu mwoyo,
oyo akankanira ekigambo kyange.
3 Naye asaddaaka ente aba ng�asse omuntu,
oyo awaayo omwana gw�endiga n�aba ng�amenye ensingo y�embwa,
n�oyo awaayo ekiweebwayo eky�empeke
aba ng�awaddeyo omusaayi gw�embizzi,
era oyo anyookeza obubaane bw�ekijjukizo
aba ng�asinza ekifaananyi ekikole n�emikono.
Abantu bakutte amakubo gaabwe,
era emmeeme zaabwe zisanyukira eby�emizizo byabwe.
4 Nange ndisalawo mbatuuseeko ekibambulira,
mbaleeteko kye batandyagadde kibatuukeko.
Kubanga bwe nayita,
teri n�omu yayanukula,
bwe nnaayogera
tebanfaako.
Bakola ebibi mu maaso gange
ne bagoberera ebitansanyusa.”
5 Muwulirize ekigambo kya Mukama Katonda
mmwe abakankanira ekigambo kye.
“Baganda bammwe abatabaagala
era ababayigganya olw�erinnya lyange babasekerera nti,
‘Leka Mukama alage obukulu bwe
abalokole tulabe bwe musanyuka!’
Naye bo be banaakwasibwa ensonyi.
6 Muwulirize.
Oluyoogaano oluva mu kibuga, muwulirize eddoboozi eriva mu yeekaalu.
Eddoboozi eryo lya Mukama Katonda ng�asasula abalabe be
nga bwe kibagwanira.”
7 “Ekibuga kyange ekitukuvu
kiri ng�omukazi azaala
nga tannatuusa kulumwa,
obulumi nga tebunatuuka n�akubawo eddenzi.
8 Ani eyali awulidde ekintu bwe kityo?
Ani eyali alabye ekiri ng�ekyo?
Ensi eyinza okuzaalibwa mu lunaku lumu
oba eggwanga okutondebwawo mu kaseera obuseera?
Akaseera katono bwe kati,
Sayuuni anaaba yakalumwa ng�eggwanga litondebwa.
9 Nnyinza okutuusa abantu bange ku kuzaalibwa
ne batazaalibwa?” bw�ayogera Mukama Katonda.
“Ate olubuto ndusiba ntya
nga ndutuusizza ku kuzaala?” bw�ayogera Mukama Katonda wo.
10 “Mujagulize wamu ne Yerusaalemi
era mumusanyukireko mwenna abamwagala,
mujaganye nnyo
mmwe mwenna abamukaabira.
11 Kubanga muliyonka
munywe n�essanyu
mukkutire ddala
ku kitiibwa kye ekingi.”
12 Kubanga bw�ati bw�ayogera Mukama Katonda nti,
“Laba mbaleetera obugagga obutaliiko kkomo,
obugagga bw�amawanga bube gye muli ng�omugga ogwanjaala.
Muliyonkako, musitulibwe mu mbiriizi
era bababuusizebuusize ku mubiri gwe.
13 Ng�omwana bw�asanyusibwa nnyina,
bwe ntyo bwe ndikuzzaamu amaanyi
mu Yerusaalemi.”
14 Kino bw�olikiraba omutima gwo gulisanyuka,
era kirikufuula w�amaanyi omulamu obulungi ng�omuddo ogukuze.
Olwo kiryoke kimanyibwe nti omukono gwa Mukama Katonda guyamba abaweereza be,
ate obusungu bwe ne bulagibwa abalabe be.
15 “Kubanga laba Mukama Katonda alijjira mu muliro,
era n�amagaali ge ag�embalaasi galiba ng�empewo ey�omuyaga.
Alijja n�obusungu bwe n�ekiruyi
era alibanenya n�ennimi ez�omuliro.
16 Omuliro n�ekitala
Mukama Katonda by�alibonerezesa abantu bonna,
n�abo abalisaanyizibwawo baliba bangi.
17 “Abo abeetukuza balyoke balage mu nnimiro entukuvu okukola eby�emizizo, abatambulira mu nnyiriri nga bwe balya embizzi, omusonso n�emmere ey�omuzizo, bonna balizikirira wamu,” bw�ayogera Mukama Katonda.
18 “Olw�ebyo bye bakola ne bye balowooza, nnaatera okujja nkuŋŋaanye amawanga gonna n�ennimi zonna, era balijja balabe ekitiibwa kyange.
19 “Nditeeka akabonero mu bo. Ndiwonyaako abamu mbasindike mu mawanga, e Talusiisi, e Puuli, n�e Luudi, abaleega omutego, eri Tubali ne Yavani, mu bizinga eby�ewala, abatawuliranga ttutumu lyange, wadde okulaba ekitiibwa kyange. 20Balikomyawo baganda bammwe bonna okuva mu mawanga nga ekirabo gye ndi. Balibaleetera ku mbalaasi, ne mu magaali ge mbalaasi n�ebigaali ne ku nnyumbu n�eŋŋamira ku lusozi lwange olutukuvu nga Isirayiri bwe baleeta ebiweebwayo ebirongoofu mu nnyumba ya Mukama Katonda. 21Era ndifuula abamu ku bo okubeera bakabona n�abaleevi,” bw�ayogera Mukama Katonda.
22 “Kubanga nga eggulu eppya n�ensi empya, bye ndikola bwe biribeerawo olw�amaanyi gange, bw�ayogera Mukama Katonda, bwe lityo ezzadde lyammwe n�erinnya lyammwe bwe birisigala. 23Okuva ku mwezi okutuuka ku mwezi, n�okuva ku ssabbiiti okutuuka ku ssabbiiti, bonna abalina omubiri banajjanga okusinziza mu maaso gange,” bw�ayogera Mukama Katonda. 24“Kale bwe baliba bafuluma, baliraba emirambo gy�abasajja abanneewaggulako; kubanga envunyu zaabwe tezirifa, so n�omuliro gwabwe tegulizikizibwa; era baliba kyennyinnyalwa eri abantu bonna.”