Emikisa Eri Abawulize
1 Bw�onoogonderanga Mukama Katonda wo n�okwatanga amateeka ge gonna ge nkuwa leero, Mukama Katonda wo alikugulumiza n�akuteeka waggulu w�amawanga gonna ag�oku nsi. 2Emikisa gino gyonna onoogifunanga n�obeeranga nagyo, bw�onoowuliranga eddoboozi lya Mukama Katonda wo n�omugonderanga:
3 Onooweebwanga omukisa bw�onoobeeranga mu kibuga ne bw�onoobeeranga mu kyalo.
4 Abaana ab�omu nda yo banaaweebwanga omukisa, n�ebisimbe eby�omu ttaka lyo, n�ebisibo byo ebinaazaalibwanga, Ennyana z�ente ez�amagana go, n�obwana bw�endiga ez�ebisibo byo.
5Ekibbo kyo mw�onookuŋŋaanyizanga, n�olutiba lwo mw�onoogoyeranga nabyo binaabanga n�omukisa.
6 Onoobanga n�omukisa ng�oyingira era onoobanga n�omukisa ng�ofuluma.
7 Mukama anaakuwanga okuwangula abalabe bo abanaakulumbanga. Banajjiranga mu kkubo limu okukulumba, naye ne basaasaanira mu makubo musanvu mu maaso go nga bawanguddwa.
8 Mukama anaawanga amawanika go omukisa, ne buli ky�onookwatangako engalo zo okukikola anaakiwanga omukisa. Mukama Katonda wo anaakuwanga omukisa ng�oli mu nsi gy�akuwa.
9 Mukama agenda kukufuula eggwanga lye ettukuvu nga bwe yakusuubiza n�ekirayiro, bw�onookwatanga amateeka ga Mukama Katonda wo n�otambuliranga mu makubo ge. 10Kale nno abantu ab�omu mawanga gonna ag�ensi balitegeera nga bw�oyitibwa erinnya lya Mukama era banaakutyanga. 11Mukama anaakugaggawazanga nnyo mu byonna: mu zadde ery�enda yo, ne mu baana ab�ebisibo byo by�onoolundanga, ne mu bibala eby�omu ttaka lyo, ng�oli mu nsi Mukama gye yalayirira bajjajjaabo okugikuwa.
12 Mukama alikuggulirawo eggwanika lye ery�obugagga bwe ery�eggulu, n�atonnyesanga enkuba mu ttaka lyo, mu biseera byayo, ne buli kintu kyonna ky�onookolanga anaakiwanga omukisa. Onoowolanga amawanga mangi, kyokka ggwe toogeewolengako n�akatono. 13Mukama anaakufuulanga mutwe so si mukira. Bw�onoogonderanga ebiragiro bya Mukama Katonda wo bye nkutegeeza leero, n�obigobereranga n�obwegendereza, onoobanga ku ntikko waggulu, so tookooberenga. 14Tokyamanga kulaga ku ludda olwa ddyo oba olwa kkono, ng�oleka ebiragiro bino bye nkutegeeza leero, n�ogobereranga bakatonda abalala n�obaweerezanga.
Ebikolimo olw�Obutawulira
15 Awo olunaatuukanga bw�otoogonderenga ddoboozi lya Mukama Katonda wo, n�otokwatanga mateeka ge na biragiro bye, bye nkulagira leero, kale ebikolimo bino byonna binaakutuukangako ne bibeera naawe:
16Onookolimirwanga mu kibuga n�okolimirwanga ne mu kyalo.
17Ekibbo kyo mw�onookuŋŋaanyirizanga n�olutiba lwo mw�onoogoyeranga binaakolimirwanga.
18 Abaana b�enda yo banaakolimirwanga, n�ekibala ky�ettaka lyo, n�ennyana z�amagana go, n�obwana bw�ebisibo byo byonna binaakolimirwanga.
19Onookolimirwanga ng�oyingira era onookolimirwanga ng�ofuluma.
20 Mukama anaakusindikiranga ebikolimo, n�okutabukatabuka, n�okunenyezebwa mu buli kintu kyonna ky�onoogezangako okukola, okutuusa lw�olizikirizibwa n�osaanawo mangu nnyo olw�ebikolwa byo ebibi, olwokubanga onoobanga omusenguse. 21Mukama alikulwaza olumbe olutawona olw�olukonvuba, okutuusa lwe lulikumalawo mu nsi gy�ogenda okuyingiramu ogirye. 22Mukama alikulwaza akafuba, n�omusujja n�okubugujja. Era alikusindikira ebbugumu eryokya ennyo, n�ekyeya, n�ekitala, n�okugengewala; era binaakugobereranga okutuusa lw�olizikirira. 23Eggulu waggulu w�omutwe gwo liribeera ng�ekikomo, n�ettaka wansi wo liriba ng�ekyuma. 24Mukama alifuula enkuba y�omu nsi yo olufufugge, n�enfuufu yokka y�eneekuyiikiranga okuva waggulu mu bire, okutuusa lw�olizikirizibwa.
25 Mukama anaakulekeranga abalabe bo ne bakuwangulanga. Onoobalumbiranga mu kkubo limu, kyokka n�obadduka ng�obunye emiwabo mu makubo musanvu. Olifuuka kyakikangabwa mu maaso g�amawanga gonna ag�oku nsi. 26Omulambo gwo gulifuuka mmere ya nnyonyi zonna ez�omu bbanga, n�eri ensolo ez�oku nsi, era tewaabeerengawo n�omu anaazigugobangako. 27Mukama anaakulwazanga amayute g�e Misiri, n�ebizimba, n�amabwa, n�obuwere, by�otoowonyezebwenga. 28Mukama anaakusuulanga eddalu, anaakuzibanga amaaso, n�okukutabulatabulanga mu ndowooza yo. 29Mu ttuntu onoowammantanga ng�omuzibe w�amaaso abeera mu kizikiza obudde bwe bwonna. Buli ky�onookolanga onoolemwanga okukituukiriza; onoovumibwanga era onoobbibwanga buli kakedde, naye nga tewaabengawo akudduukirira.
30 Onooyogerezanga omukazi, n�osembereranga n�okumuwasa, naye omusajja omulala anaakumutwalangako n�asulanga naye. Oneezimbiranga ennyumba naye toogisulengamu. Oneesimbiranga ennimiro z�emizabbibu, naye toolyenga ku bibala byamu. 31Sseddume zo zinattirwanga mu maaso go, naye toolyenga ku nnyama zaazo. Endogoyi zo zinabbirwanga mu maaso go, so tebaazikuddizenga. Endiga zo zinaaweebwanga abalabe bo, ne watabaawo adduukirira okuzikuddiza. 32Batabani bo ne bawala bo banaagabibwanga mu baamawanga amalala ng�olaba; onoobanoonyanga buli lunaku okutuusa n�amaaso lwe ganaakumyukanga, naye nga tolina maanyi kubaako na kya kukola. 33Ab�eggwanga ly�otomanyi banaalyanga ebibala by�ettaka lyo by�onoobanga weerimidde, toobengako na kya kukola wabula okutulugunyizibwanga buli kiseera. 34Amaaso go bye ganaalabanga binaakusuulanga eddalu. 35Mukama anaakulwazanga amayute ku maviivi ne ku magulu, agataayinzenga kuwonyezebwa, era ne gasaasaananga okuva mu bigere okutuuka ku kawumpo k�omutwe.
36 Mukama alikuleka, ggwe ne kabaka wo gw�onoobanga weerondedde n�otwalibwa mu ggwanga eddala ly�otowulirangako, ne bajjajjaabo lye bataamanya, n�oweererezanga eyo bakatonda abalala ab�emiti n�amayinja. 37Olifuuka ekintu ekyesisiwaza, ekinaanyoomebwanga era ekinaasekererwanga mu mawanga gonna Mukama gy�anaabanga akulazizza. 38Onoosiganga ensigo nnyingi mu nnimiro yo, kyokka onookungulangamu katono, kubanga enzige zinaalyanga ebibala byo byonna. 39Onoosimbanga essamba z�emizabbibu n�ogisaliranga bulungi, naye toonywenga ku nvinnyo wadde okukuŋŋaanya ebibala bya zabbibu, kubanga ensiriŋŋanyi zinaabiryanga. 40Onoobeeranga n�emiti egy�emizeeyituuni mu nsi yo yonna, naye togenda kukozesanga ku mafuta gaagyo, kubanga emizeeyituuni gyo ginaakunkumukanga ne gigwa wansi. 41Olizaala abaana aboobulenzi n�aboobuwala, naye toosigalenga nabo, kubanga banaatwalibwanga mu busibe. 42Enzige zineefuganga emiti gyo gyonna n�ebibala eby�omu ttaka lyo.
43Bannamawanga b�onoobeeranga nabo bagenda kukulaakulananga balinnye waggulu okukusinganga, nga ggwe weeyongeranga kukka bussi wansi. 44Banaakuwolanga, naye ggwe toobawolenga. Be banaabanga omutwe naye ggwe onoobanga mukira.
45 Ebikolimo ebyo byonna binaakujjiranga ne bikulondoolanga ne bikutuukako okutuusa lwe binaakuzikirizanga olw�obutagonderanga Mukama Katonda wo, n�otokwatanga mateeka ge na biragiro bye, bye yakulagiranga. 46Binaabeeranga mu ggwe ng�akabonero era ekyewuunyisa gy�oli n�eri bazzukulu bo emirembe gyonna. 47Kubanga bwe wabeeranga obulungi n�ebintu ebingi, tewaweerezanga Mukama Katonda wo n�omutima ogujjudde essanyu. 48Noolwekyo ng�oli mu njala ne mu nnyonta, ng�oli bwereere, ng�oli mwavu lunkupe, ojjanga kuweerezanga balabe bo, Mukama b�anaakusindikiranga okulwana naawe! Anaakwambazanga mu bulago bwo ekikoligo eky�ekyuma okutuusa lw�alikuzikiririza ddala.
49 Mukama alikuleetera eggwanga eririva ewala ennyo, ku nkomerero y�ensi, ne likulumba, nga likukkako ng�empungu bw�eva waggulu n�ekka n�amaanyi ku nsi; liriba eggwanga ng�olulimi lwalyo tolutegeera. 50Liribeera eggwanga erijjudde obukambwe mu maaso, eritassaamu kitiibwa bantu bakulu wadde okusaasira abato. 51Balirya abaana b�ebisolo by�omu malundiro go, n�ebibala eby�omu ttaka lyo okutuusa lw�olizikirizibwa. Tebalikulekerawo ku mmere ya mpeke, wadde ku nvinnyo oba ku mafuta, wadde ku nnyana ez�ebiraalo byo, oba ku baana b�endiga ab�ebisibo byo, okutuusa lw�olizikirira. 52Banaazingizanga ebibuga byo byonna mu nsi yo yonna okutuusa ebisenge ebiwanvu eby�ebigo bye weesiga lwe birigwa wansi. Banaazingizanga ebibuga byonna mu nsi yonna Mukama Katonda wo gy�akuwa.
53 Olw�okubonaabona abalabe bo kwe banaakutuusangako nga bakuzingizza, onoolyanga ebibala by�olubuto lwo, ennyama ya batabani bo ne bawala bo Mukama Katonda wo b�anaabanga akuwadde. 54Omusajja asingira ddala obuntubulamu era omuwombeefu mu mmwe, taasaasirenga na muganda we yennyini, oba mukyala we omwagalwa, oba abaana be abanaabanga bakyasigaddewo; 55taawengako n�omu ku nnyama y�abaana be b�anaabanga alya. Kubanga nga takyalina ky�asigazza kyonna mu kubonaabona okungi omulabe wo kw�anaabanga akutuusizzaako ng�akuzingirizza mu bibuga byo byonna. 56Omukazi asinga obuntubulamu n�eggonjebwa mu mmwe, nga mwenaanyi nnyo, ataŋŋanga na kulinnyisa kigere kye ku ttaka nga kyereere, taamanyisenga bba omwagalwa, wadde mutabani we, oba muwala we, 57ku mwana gw�anaabanga y�akazaala ow�omu lubuto lwe, n�abaana b�anaazaalanga. Kubanga anaabanga ategese okubalyanga mu nkukutu olw�okubulwako ekyokulya ekirala mu biseera eby�okuzingizibwa era eby�ennaku enzibu ennyo, omulabe wo by�anaabanga akutuusizzaako mu bibuga byo.
58 Bw�otoogonderenga na bwegendereza ebigambo byonna ebiri mu mateeka gano, ebiwandiikiddwa mu kitabo kino, n�ototya era n�otossaamu kitiibwa erinnya lino ery�ettendo era ery�entiisa, eriyitibwa: MUKAMA KATONDA WO, 59kale nno, Mukama anaakuweerezanga endwadde enkambwe ennyo, eri ggwe n�eri ezzadde lyo; endwadde ez�olutentezi era enkambwe ennyo ez�olukonvuba. 60Anaakuleeteranga endwadde zonna ez�e Misiri, ezaakutiisa ennyo, ne zikwezingangako. 61Era Mukama anaakuleeteranga endwadde eza buli ngeri, n�ebibonoobono ebitawandiikiddwa mu Kitabo eky�Amateeka gano, okutuusa lw�olizikirizibwa. 62Era mulisigala ng�omuwendo gwammwe gusse nnyo wansi, songa mwali ng�emmunyeenye ez�oku ggulu olw�obungi bwammwe; lwa kubanga tewagonderanga ddoboozi lya Mukama Katonda wo. 63Nga bwe kyasanyusanga ennyo Mukama okubagaggawazanga n�okubaazanga mweyongerenga obungi, bwe kityo kinaamusanyusanga okubaavuwazanga n�okubazikirizanga. Olisimbulwa n�oggibwa mu nsi gy�ogenda okuyingira okugirya.
64 Mukama anaakusaasaanyanga mu mawanga gonna, okutandikira ku ludda olumu olw�ensi gy�etandikira, okutuuka ku ludda olulala gy�ekoma. Eyo gy�onoosinzizanga bakatonda abalala abakolebwa mu miti ne mu mayinja, ggwe ne bajjajjaabo be mutamanyangako. 65Mu mawanga ago togenda kuweereraweererangayo wadde ebigere byo okufunirangayo ekiwummulo. Eyo, Mukama anaakuweerangayo omutima ogujugumira, n�amaaso agaagala okuziba olw�okujulirira, n�emmeeme eweddemu essuubi. 66Onoobanga mu kubuusabuusa buli kaseera, ng�ojjudde okutya emisana n�ekiro, ng�obulamu bwo tobwekakasa. 67Mu makya onoogambanga nti, “Singa nno bubadde kiro!” Ate ekiro ng�ogamba nti, “Singa nno bubadde makya!” olw�okutya okunajjulanga mu mutima gwo, n�ebyo amaaso go bye ganaalabanga. 68Mukama anaakuzzangayo mu Misiri mu kyombo, ku lugendo lwe nakugaana okuddayo okutambula. Ng�oli eyo oneewangayo weetunde ng�omuddu omusajja oba ng�omuddu omukazi, naye toofunengayo muntu n�omu akugula.