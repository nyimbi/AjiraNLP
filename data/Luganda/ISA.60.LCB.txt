Ekitiibwa kya Sayuuni Ekijja
1 Yimuka, oyake, kubanga ekitangaala kyo kizze kyase
era ekitiibwa kya Mukama kikwakirako.
2 Kubanga laba ensi eribikkibwa ekizikiza
era n�ekizikiza ekikutte ennyo kibikke abantu baamawanga gonna,
naye ggwe Mukama alikwakirako
era ekitiibwa kye kikulabikeko.
3 Amawanga galijja eri omusana gwo
ne bakabaka eri okumasamasa okunaakubangako ng�ojja.
4 Yimusa amaaso go olabe;
abantu bo bonna bakuŋŋaana okujja gy�oli
batabani bo abava ewala ne bawala bo
abasituliddwa mu mikono.
5 Kino oli wakukirabako ojjule essanyu,
omutima gwo, gujjule okweyagala n�okujaguza.
Obugagga bw�amawanga bulyoke bukuleetebwe,
era n�ebirungi byonna eby�omu nnyanja birikweyuna.
6 Ebisibo by�eŋŋamira birijjula ensi yammwe,
eŋŋamira ento ez�e Midiyaani ne Efa.
Era ne zonna ez�e Seba zirijja nga zeetisse zaabu n�obubaane
okulangirira ettendo lya Katonda.
7 N�ebisibo byonna eby�e Kedali birikukuŋŋanyizibwa,
endiga ennume ez�e Nebayoosi zirikuweereza.
Zirikkirizibwa ng�ekiweebwayo ku kyoto kyange
era ndyolesa ekitiibwa kyange mu yeekaalu yange.
8 “Bano baani abaseyeeya nga ebire,
ng�amayiba agadda mu bisu byago?
9 Ddala ddala ebizinga bitunuulidde nze;
ebidyeri by�e Talusiisi bye bikulembedde
bireete batabani bammwe okubaggya ewala
awamu ne zaabu yaabwe ne ffeeza,
olw�ekitiibwa kya Mukama Katonda wammwe,
Omutukuvu wa Isirayiri,
kubanga akufudde ow�ekitiibwa.”
10 “Abaana b�abamawanga amalala balizimba bbugwe wo,
era bakabaka baabwe bakuweereze;
Olw�obusungu bwange, nakukuba,
naye mu kusaasira kwange ndikukwatirwa ekisa.
11 Emiryango gyo ginaabanga miggule bulijjo,
emisana n�ekiro tegiggalwenga,
abantu balyoke bakuleeterenga obugagga obw�amawanga gaabwe
nga bakulembeddwamu bakabaka baabwe.
12 Kubanga eggwanga oba obwakabaka ebitakuweereze byakuzikirira.
Ensi ezo zijja kuggweerawo ddala.”
13 “Ekitiibwa kya Lebanooni kirikujjira,
emiti egy�ettendo egy�enfugo,
omuyovu ne namukago gireetebwe okutukuza ekifo eky�awatukuvu wange,
ekifo ebigere byange we biwummulira eky�ettendo.
14 Batabani baabo abaakunyigirizanga balijja okukuvuunamira;
era bonna abaakusekereranga balivuunamira ku bigere byo.
Balikuyita kibuga kya Katonda,
Sayuuni ey�Omutukuvu wa Katonda.”
15 “Wadde nga wali olekeddwa awo ng�okyayibbwa,
nga tewali n�omu akuyitamu,
ndikufuula ow�ettendo,
essanyu ery�emirembe gyonna.
16 Olinywa amata ag�amawanga.
Ku mabeere ga bakungu kw�onooyonkanga,
era olimanyira ddala nti,
Nze, nze Mukama,
nze Mulokozi wo era Omununuzi wo,
ow�Amaanyi owa Yakobo.
17 Mu kifo ky�ekikomo ndireeta zaabu,
mu kifo ky�ekyuma ndireeta effeeza,
mu kifo ky�omuti ndireeta kikomo,
ne mu kifo ky�amayinja ndeete ekyuma.
Emirembe gye girifuuka omufuzi wo
n�obutuukirivu ne buba omukulembeze wo.
18 Okutabukatabuka tekuddeyo kuwulirwa mu nsi yo,
wadde okwonoona n�okuzikiriza munda mu nsalo zo.
Ebisenge byo olibiyita Bulokozi,
Era n�enzigi zo, Kutendereza.
19 Enjuba si yeenekumulisizanga emisana,
oba omwezi okukumulisizanga ekiro.
Kubanga Mukama y�anaabeeranga ekitangaala kyo eky�emirembe n�emirembe,
era Katonda wo y�anaabeeranga ekitiibwa kyo.
20 Enjuba yo terigwa nate,
n�omwezi gwo tegulibula;
Mukama y�anaabeeranga ekitangaala kyo eky�emirembe n�emirembe
era ennaku zo ez�okukungubanga zikome.
21 Abantu bo babeere batuukirivu,
ensi ebeere yaabwe emirembe n�emirembe.
Ekisimbe kye nnesimbira;
omulimu gw�emikono gyange,
olw�okulaga ekitiibwa kyange.
22 Asembayo okuba owa wansi alyala n�aba lukumi,
n�asembayo obutono afuuke eggwanga ery�amaanyi.
Nze Mukama,
ndikyanguya mu biseera byakyo.”