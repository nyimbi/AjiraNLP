Obubonero obw�Enkomerero
1 Awo Yesu bwe yali ng�ava mu Yeekaalu omu ku bayigirizwa be n�amugamba nti, “Omuyigiriza, laba, amayinja ago, n�ebizimbe ebyo.”
2 Yesu n�amuddamu nti, “Ebizembe ebyo eby�ekitalo obiraba? Ne bwe kiriba ki tewaliba jjinja na limu wano eririsigala ku linnaalyo.”
3 Awo Yesu bwe yali ng�atudde awo ku lusozi olwa Zeyituuni, okwolekera yeekaalu, Peetero ne Yakobo ne Yokaana ne Andereya ne bamubuuza mu kyama, ne bamubuuza nti, 4“Tutegeeze, ebintu byonna we birituukirira, era n�akabonero akalibaawo ng�ebyo byonna bigenda okutuukirira.”
5 Yesu n�abagamba nti, “Mwekuume omuntu yenna tababuzaabuzanga. 6Bangi abalijja mu linnya lyange nga bagamba nti Nze nzuuyo era balibuzaabuza bangi 7Naye bwe muliwulira entalo, n�eŋŋambo ez�entalo, temutyanga. Kyetaaga ebyo byonna okubaawo naye enkomerero eriba tennatuuka. 8Kubanga amawanga galirwanagana, n�obwakabaka bulirwana n�obwakabaka, era musisi aliyita mu bifo bingi, n�enjala nnyingi erigwa. Okulumwa ng�okw�okuzaala kuliba kutandika butandisi.”
9 “Mwekuume mmwe. Balibaawo mu mbuga z�amateeka ne mu makuŋŋaaniro, mulikubibwa, muliyimirira mu maaso ga bakabaka ne bagavana. Muliyimirira ku lwange, okubeera abajulirwa gye bali. 10Era Enjiri kigigwanira okumala okubuulirwa amawanga gonna. 11Bwe balibakwata ne babawaayo, temweraliikiriranga kya kuwoza. Kye munaaweebwanga okwogera mu kiseera ekyo kye munaayogeranga kubanga si mmwe muliba mwogera wabula Mwoyo Mutukuvu y�aliba ayogerera mu mmwe.”
12 “Owooluganda aliwaayo muganda we okuttibwa, ne kitaawe w�omwana aliwaayo omwana we. Abaana balijeemera bazadde baabwe ne babatta. 13Mulikyayibwa abantu bonna, olw�erinnya lyange, naye oyo aligumiikiriza okutuusa ku nkomerero y�alirokolebwa.”
14 “Bwe mulabanga ekintu eky�omuzizo ekizikiriza, nga kiyimiridde mu kifo we kitasaanira (asoma bino, weetegereze) abali mu Buyudaaya baddukiranga ku nsozi. 15N�oyo alibeera waggulu ku nnyumba takkanga wadde okuyingira okubaako ky�atwala okuva mu nnyumba ye. 16N�oyo alibeera mu nnimiro, taddanga kutwala bintu bye, wadde okukima yo olugoye lwe. 17Naye ziribasanga abaliba embuto n�abaliba bayonsa mu nnaku ezo. 18Naye musabe ekiseera ekyo kireme kuba kya butiti. 19Kubanga ekiseera ekyo kiriba kya ntiisa etebeerangawo kasookedde Katonda atonda eggulu n�ensi, n�okutuusa kaakano n�emirembe egigenda okujja. 20Era singa Mukama teyakendeeza ku nnaku ezo, tewandiwonyeewo muntu yenna, naye olw�abalonde be, ennaku ezo yazikendeezaako. 21Era omuntu yenna singa abagamba nti, ‘Mulabe, Kristo wuuli,’ temumukkirizanga. 22Kubanga walibaawo bakristo bangi ab�obulimba, ne bannabbi bangi ab�obulimba abalikola eby�amagero n�ebyewuunyo, nga bagenderera okulimba n�abalonde bennyini bwe kiriba kisoboka. 23Naye mwekuume! Kubanga mbalabudde ng�ebintu bino byonna tebinnabaawo.”
24 “Ennaku ez�entiisa eyo nga ziweddeko,
“ ‘enjuba eriggyako ekizikiza,
era n�omwezi ne gulekeraawo okwaka,
25 era, emmunyeenye zirikunkumuka,
n�aboobuyinza ab�omu bbanga balikankana.’ ”
26 “Olwo muliraba Omwana w�Omuntu ng�ajjira ku bire n�amaanyi mangi n�ekitiibwa kinene, 27Era alituma bamalayika okukuŋŋaanya abalonde be okuva eri empewo ennya, n�okuva ensalo z�ensi gye zikoma okutuuka ensalo z�eggulu gye zikoma.”
Omutiini kye Guyigiriza
28 “Muwulire omuti omutiini kye guyigiriza. Bwe gutandika okutojjera, mumanya nti amakungula ganaatera okutuuka. 29Noolwekyo nammwe bwe muliraba ebintu bino nga bibaawo, mulimanyira ddala ng�ekiseera kisembedde. 30Ddala ddala mbagamba nti Omulembe guno tegugenda kuggwaako okutuusa ng�ebintu byonna bimaze okubaawo. 31Eggulu n�ensi biriggwaawo, naye ebigambo byange biribeerera emirembe n�emirembe.”
Tewali Amanyi Lunaku wadde Ekiseera
32 “Naye eby�olunaku olwo oba ekiseera ekyo tewali n�omu abimanyi, newaakubadde bamalayika mu ggulu wadde Omwana okuggyako Kitaffe. 33Mwekuume, mutunule kubanga temumanyi kiseera we kirituukira. 34Ng�omusajja eyatambula olugendo n�ategekera abaddu be, buli omu n�amuwa obuyinza ng�omulimu gwe bwe guli, n�alagira omuggazi w�oluggi atunule alindirire.”
35 “Noolwekyo mwekuume kubanga temumanyi mukama wa nnyumba wakomerawo oba kawungeezi, oba mu ttumbi, oba ng�enkoko zikookolima, oba ng�obudde bukya, 36si kulwa ng�akomawo nga temumanyiridde, n�abasanga nga mwebase. 37Kye mbagamba mmwe, kye ŋŋamba buli muntu, mwekuume.”