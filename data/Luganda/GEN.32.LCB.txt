Yakobo Yeeteekateeka Okusisinkana Esawu
1Awo Yakobo n�akwata ekkubo lye, bamalayika ba Katonda ne bamusisinkana. 2Yakobo bwe yabalaba n�agamba nti, “Lino ggye lya Katonda.” Ekifo ekyo n�alyoka akituuma Makanayimu.
3Awo Yakobo n�atuma ababaka eri Esawu muganda we, mu kitundu kya Seyiri mu nsi ya Edomu. 4N�abagamba nti, “Mugambe mukama wange Esawu nti, ‘Omuddu wo Yakobo abadde ne Labbaani okutuusa kaakano, 5alina ente, n�endogoyi, n�endiga era n�embuzi, abaweereza abakazi era n�abasajja. Kaakano aweerezza mukama we Esawu obubaka buno afune okusaasirwa mu maaso ge.’ ”
6Ababaka bwe baakomawo eri Yakobo ne bamugamba nti, “Twatuuka ewa muganda wo Esawu era ajja okukusisinkana ng�alina abasajja ebikumi bina.” 7Olwo Yakobo n�atandika okutiira ddala, n�asoberwa. N�ayawulamu abantu be yali nabo, n�ayawulamu n�endiga, ebisibo bye yalina ne mu ŋŋamira, ebibinja bibiri, 8ng�alowooza nti, “Esawu bw�anaatuuka ku kibinja ekisooka n�akizikiriza, kale ekibinja ekisigaddewo kinadduka.”
9Awo Yakobo n�agamba nti, “Ayi Katonda wa jjajjange Ibulayimu, era Katonda wa kitange Isaaka, Ayi Mukama eyaŋŋamba nti, ‘Ddayo mu nsi yammwe, mu bantu bo, nange nnaakugaggawazanga,’ 10sisaanira wadde akatundu akatono ak�okwagala kwo okutaggwaawo, wadde obwesigwa bwonna bw�olaze omuddu wo. Kubanga nasomoka omugga guno Yoludaani nga nnina muggobuggo; naye kaakano nfuuse ebibinja bibiri. 11Nkusaba omponye mu mukono gwa muganda wange, Esawu, kubanga mmutya, talwa kujja n�atutta ffenna awamu n�abakazi n�abaana. 12Naye waŋŋamba nti, ‘Nnaakugaggawazanga, era abalikuvaamu baliba ng�omusenyu gw�ennyanja, ogutabalika obungi bwabwe.’ ”
Ekirabo kya Yakobo eri Esawu
13N�alyoka asula eyo ekiro ekyo, n�aggya ekirabo kya muganda we Esawu ku ebyo bye yalina: 14embuzi enkazi ebikumi bibiri, embuzi ennume amakumi abiri, endiga enkazi ebikumi bibiri, endiga ennume amakumi abiri, 15eŋŋamira enkazi amakumi asatu n�obwana bwazo, ente enkazi amakumi ana n�ennume kkumi, n�endogoyi enkazi amakumi abiri, n�endogoyi ennume kkumi. 16N�azikwasa abaddu be, buli kisibo ng�akyawudde, n�agamba abaddu be nti, “Kale munkulemberemu, mulekeewo ebbanga wakati wa buli kisibo.”
17N�alagira eyakulembera nti, “Esawu, muganda wange bw�anaakusisinkana n�akubuuza nti, ‘Oli muntu w�ani? Ogenda wa? Na bino by�olina by�ani?’ 18N�olyoka omuddamu nti, ‘Bya muddu wo Yakobo, birabo by�aweerezza mukama wange Esawu, era tali wala naffe.’ ” 19Bw�atyo era n�alagira n�owokubiri n�owookusatu ne bonna abaagobereranga ebisibo nti, “Nammwe mwogere ebigambo bye bimu bwe musisinkana Esawu, 20era mugambe nti, ‘Omuddu wo Yakobo tali wala naffe.’ ” Kubanga Yakobo yalowooza nti, “Nnaamuwooyawooya n�ekirabo ekinkulembedde, n�oluvannyuma nnaalaba amaaso ge, osanga tankole kabi.” 21Ekirabo kyekyava kimukulemberamu, ye n�asula mu kifo we yali ekiro ekyo.
Yakobo Amegganira e Penieri
22Mu kiro ekyo Yakobo n�agolokoka n�atwala bakazi be bombi, n�abaweereza be abakazi ababiri, n�abaana be ekkumi n�omu n�asomokera e Yaboki. 23N�abatwala ne byonna bye yalina n�abasomosa omugga. 24Ye Yakobo n�asigala yekka, omusajja n�ameggana naye okutuusa obudde okukya. 25Omusajja bwe yalaba nga taasobole Yakobo, n�akoma ku kinywa ky�ekisambi kye. Yakobo n�atandika okuwenyera nga bw�ameggana n�omusajja. 26Omusajja n�alyoka agamba Yakobo nti, “Ndeka ŋŋende kubanga obudde bugenda kukya.”
Naye Yakobo n�ayogera nti, “Sijja kukuta nga tompadde mukisa.” 27Omusajja n�amubuuza nti, “Erinnya lyo gw�ani?” N�amuddamu nti, “Yakobo.”
28Awo n�amugamba nti, “Tokyaddayo kuyitibwa Yakobo. Wabula onooyitibwanga Isirayiri, kubanga omegganye ne Katonda, awamu n�abantu n�owangula.”
29Awo ne Yakobo n�amugamba nti, “Mbuulira erinnya lyo.” Naye ye n�amuddamu nti, “Lwaki ombuuza erinnya lyange?” Awo n�amuwa omukisa.
30Yakobo ekifo ekyo kyeyava akiyita Penieri, ng�agamba nti, “Kubanga ndabaganye ne Katonda, kyokka obulamu bwange ne busigalawo.”
31Enjuba n�evaayo ne mwakako nga bw�asala Penieri, ng�awenyera olw�obuvune mu kisambi kye. 32Abayisirayiri kyebava batalya kinywa ky�ekisambi na buli kati, kubanga ekyo omusajja wa Katonda kye yakomako.