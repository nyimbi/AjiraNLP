Ennyanjula
Ekitabo kino kyawandiikibwa nnabbi Malaki mu mwaka 430 bc. Erinnya Malaki litegeeza “omubaka”. Yeekaalu yali eddaabirizibbwa naye ng�abantu baavu nga n�ekyeya kiri mu nsi. Baali beerabidde Katonda nga bawasizza abakazi bannamawanga, nga bakola obwenzi, nga babba, ng�abagagga banyigiriza abaavu. Omulamwa gw�ekitabo kino kwe kulaga abantu bwe baali bavudde ku Katonda waabwe abaagala ennyo. Nnabbi Malaki ayita abantu ba Katonda okudda eri Katonda waabwe n�okuzza obuggya endagaano Katonda gye yakola nabo. Bakabona nabo bakubirizibwa mu ngeri y�emu. Nnabbi asuubiza abantu nga Mukama bw�alituma omuweereza we ateeketeeke abantu be ng�olunaku lwa Mukama olw�enkomerero terunnatuuka. Kyawulibwamu ebitundu bino: okwagala kwa Katonda kwe yalagaana ne Isirayiri (Essuula 1:1-5); bakabona obutaba beesigwa eri Katonda waabwe (Essuula 1:6–2:9), n�abantu abaabulijjo obutaba beesigwa eri Katonda waabwe (Essuula 2:10-16); okujja kwa Mukama waffe (Essuula 2:17–4:6).