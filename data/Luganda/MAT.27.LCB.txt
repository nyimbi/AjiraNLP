Yuda Yeetuga
1 Awo obudde bwe bwakya, bakabona abakulu bonna n�abakulembeze b�Abayudaaya ne beeyongera okukuŋŋaana ne bateeseza wamu balabe ekkubo lye banaayitamu okutta Yesu. 2Ne bamusiba, ne bamuweereza ewa Piraato eyali gavana Omuruumi.
3 Awo Yuda, eyali amuliddemu olukwe, bwe yalaba nga Yesu bamusalidde omusango gwa kufa, n�azzaayo ebitundu amakumi asatu ebya ffeeza eri bakabona abakulu n�abakulembeze b�Abayudaaya, 4ng�agamba nti, “Nnyonoonye, kubanga ndiddemu olukwe omusaayi ogutalina musango.” Naye ne bamuddamu nti, “kyo kitukwatako kitya? Ezo nsoga zo.”
5 Kyeyava addira ensimbi eza ffeeza n�aziyiwa mu Yeekaalu n�afuluma n�agenda yeetuga! 6Bakabona abakulu ne balondalondawo ensimbi eza ffeeza, ne bagamba nti, “Kya muzizo okuzissa mu ggwanika lya yeekaalu kubanga muwendo gwa musaayi.” 7Bwe baamala okukikubaganyaako ebirowoozo, ne basalawo okuzigulamu ennimiro ababumbi mwe baggyanga ebbumba. Ne bateesa ennimiro eyo okugifuula ekifo eky�okuziikangamu abagwira. 8Kyebaava batuuma ennimiro eyo, “Ennimiro y�Omusaayi” n�okutuusa leero. 9Kino ne kituukiriza nnabbi Yeremiya bye yayogera nti, “Baddira ebitundu bya ffeeza amakumi asatu, nga gwe muwendo abaana ba Isirayiri gwe baamulamula, 10ne bagulamu ennimiro eyali ey�ababumbi, nga Mukama bwe yalagira.”
Yesu mu maaso ga Piraato
11 Awo Yesu bwe yayimirira mu maaso ga gavana, Omuruumi, gavana n�amubuuza nti, “Ggwe Kabaka w�Abayudaaya?” Yesu n�amuddamu nti, “Okyogedde.”
12 Naye bakabona abakulu n�abakulembeze b�Abayudaaya bwe baaleeta ensonga zaabwe ze baasinziirako okumuwawaabira, Yesu teyabaanukula. 13Piraato kwe ku mubuuza nti, “Ebyo byonna bye bakwogerako tobiwulira?” 14Naye Yesu n�ataddamu kigambo na kimu, era gavana ne kimwewuunyisa nnyo.
15 Gavana yalina empisa ey�okusumulula omusibe omu mu kiseera eky�Embaga y�Okuyitako, ng�omusibe oyo abantu be baamweronderanga. 16Mu kkomera mwalimu kkondo lukulwe ng�erinnya lye ye Balaba. 17Awo Piraato n�abuuza ekibiina ekyali kikuŋŋaanye nti, “Mwagala mbasumululire ani, Balaba oba Yesu, ayitibwa Kristo?” 18Kubanga yamanya ng�abakulembeze b�Abayudaaya bamuwaddeyo lwa buggya.
19 Piraato yali akyali wakati mu musango ogwo, mukazi we n�amutumira n�obubaka buno nti, “Toba na nsonga na musajja oyo omutuukirivu kubanga natawaanyizibbwa n�ekirooto eky�omuntu oyo.”
20 Naye bakabona abakulu n�abakulembeze b�Abayudaaya ne basendasenda ebibiina basabeyo Balaba y�aba ateebwa, naye Yesu attibwe.
21Gavana bwe yaddamu okubabuuza nti, “Ku bano bombi mbateereko aluwa?” Ekibiina kyonna ne kiddamu nti, “Balaba!”
22 Piraato n�ababuuza nti, “Kale Yesu, ayitibwa Kristo, mukole ntya?” buli omu n�addamu nti, “Akomererwe!”
23Piraato n�ababuuza nti, “Lwaki, kiki ky�asobezza?” Naye bo ne beeyongera kuleekaanira waggulu nti, “Akomererwe!”
24 Awo Piraato bwe yalaba ng�ensoga talina gy�aziraza, ate ng�ebibiina byagala kusasamala, n�atumya amazzi, n�anaaba engalo ze mu maaso g�ekibiina nga bw�agamba nti, “Nze siriiko musango gwonna olw�omusaayi gw�omuntu ono omulungi. Obuvunaanyizibwa bwonna buli ku mmwe!”
25 Abantu bonna ne baanukula nti, “Omusaayi gwe gubeere ku ffe ne ku baana baffe!”
26 Awo Piraato n�asumulula Balaba n�abamuwa. Naye bwe yamala okukuba Yesu embooko n�amuwaayo bamukomerere. 27Naye abaserikale baasooka kumutwala mu luggya lw�olubiri lwa Piraato ne bakuŋŋaanira eyo, ne bayita bannaabwe bonna. 28Awo ne bamwambulamu engoye ze, ne bamwambaza ekyambalo ekimyufu, 29ne bakola engule mu maggwa ne bagimutikkira, ne bamukwasa olumuli mu mukono gwe ogwa ddyo. Ne bamufukaamirira nga bamuduulira nti, “Mirembe, Kabaka w�Abayudaaya!” 30Ne bamuwandira amalusu, ne bamusikako olumuli ne balumukubya ku mutwe. 31Eby�okumuduulira bwe byaggwa, ne bamwambulamu ekyambalo ekimyufu, ne bamwambaza ekyambalo kye ekya bulijjo, ne balyoka bamufulumya okumutwala okumukomerera.
Okukomererwa kwa Yesu
32 Bwe baali nga bagenda gye banaamukomerera, ne basisinkana omusajja omukuleene, erinnya lye nga ye Simooni, ne bamulagira lwa maanyi yeetikke omusaalaba gwa Yesu. 33Bwe baatuuka mu kifo ekiyitibwa Gologoosa, amakulu nti, “Akasozi k�Ekiwanga,” 34ne bawa Yesu omwenge ogutabuddwamu omususa, naye bwe yakombako n�agugaana. 35Bwe baamala okumukomerera, abaserikale ne bagabana ebyambalo bye nga babikubira akalulu. 36Bwe batyo ne batuula awo nga bamukuuma. 37Ne bawanika ekipande waggulu w�omutwe gwe ku musaalaba okuwandiikiddwa nti,
“ONO YE YESU, KABAKA W�ABAYUDAAYA.”
38 Waaliwo n�abanyazi babiri abaakomererwa naye omu ku ddyo, n�omulala ku kkono. 39Awo abantu abaali bayitawo, ne bamuvuma nga bamunyeenyeza emitwe 40nga bwe bagamba nti, “Wagamba okumenya Yeekaalu, ate ogizimbe mu nnaku ssatu! Weerokole okke wansi okuva ku musaalaba, obanga ggwe Mwana wa Katonda.”
41Bakabona abakulu n�abawandiisi ne bamuduulira, nga bagamba nti, 42“Yalokolanga balala, naye ye tasobola kwerokola! Kale nga bw�ali Kabaka wa Isirayiri, ave ku musaalaba akke wansi, naffe tunaamukkiriza! 43Yeesiga Katonda, kale amuggye ku musaalaba obanga Katonda amwagala. Yagamba nti, ‘Ndi Mwana wa Katonda.’ ” 44N�abanyazi ababiri abaakomererwa awamu naye nabo ne bamuvuma.
Okufa kwa Yesu
45 Okuviira ddala ku ssaawa mukaaga mu ttuntu okutuusiza ddala essaawa mwenda ez�olweggulo ensi yonna yabikkibwa ekizikiza. 46Ku ssaawa nga mwenda Yesu n�ayogerera waggulu n�eddoboozi ery�omwanguka nti, “Eri, Eri lama sabakusaani,” ekitegeeza nti, “Katonda wange, Katonda wange, lwaki onjabulidde?”
47Naye abamu ku baali bayimiridde awo bwe baakiwulira ne bagamba nti, “Ayita Eriya.”
48 Amangwago omu n�adduka n�addira ekyangwe n�akinnyika mu mwenge omukaatuufu n�akiteeka ku muti, n�akimuwa anuuneko. 49Naye abalala ne bagamba nti, “Mumuleke. Ka tulabe obanga Eriya anajja n�amulokola.”
50 Awo Yesu ne yeeyongera okwogerera waggulu n�eddoboozi eddene, n�awaayo omwoyo gwe.
51 Era laba! Eggigi ly�omu Yeekaalu ne liyulikamu wakati okuva waggulu okutuuka wansi; ensi n�ekankana, n�enjazi ne zaatika. 52Entaana ne zibikkuka era abantu ba Katonda bangi abaali bafudde ne bazuukira, 53era Yesu bwe yamala okuzuukira ne bava mu ntaana gye baali baziikiddwa ne bayingira mu kibuga ekitukuvu ne balabibwa abantu bangi.
54 Omuserikale omukulu w�ekibinja ky�abaserikale ekikumi, n�abaserikale abaali bakuuma Yesu, bwe baalaba okukankana kw�ensi ng�okwa musisi, n�ebirala ebyabaawo, ne batya nnyo. Ne bagamba nti, “Ddala ddala ono abadde Mwana wa Katonda.”
55 Waaliwo n�abakazi bangi abaayitanga ne Yesu abaava naye e Ggaliraaya nga bamuweereza, baali beesuddeko akabanga, nga balaba ebigenda mu maaso. 56Mu bo mmwe mwali Maliyamu Magudaleene ne Maliyamu nnyina wa Yakobo ne Yusufu, ne nnyina w�abaana ba Zebbedaayo.
Okuziika Yesu
57 Obudde bwe bwawungeera, ne wajja omusajja omugagga ng�ava Alimasaya, erinnya lye Yusufu eyali omu ku bagoberezi ba Yesu. 58N�agenda eri Piraato n�asabayo omulambo gwa Yesu. Piraato n�alagira bagumuwe. 59Yusufu n�atwala omulambo n�aguzinga mu lugoye olulungi olwa linena, 60n�agugalamiza mu ntaana ye empya gye yatema mu lwazi, n�addira ejjinja eddene n�aliyiringisiza mu mulyango gw�entaana n�aggalawo, ne yeetambulira. 61Maliyamu Magudaleene ne Maliyamu munne, bombi baali batudde awo kumpi n�entaana.
Abakuumi ku Ntaana
62Enkeera, ng�olunaku olusooka mu nnaku z�Embaga y�Okuyitako luweddeko, bakabona abakulu n�Abafalisaayo ne bagenda eri Piraato, 63ne bamugamba nti, “Oweekitiibwa, omulimba oli tujjukira ng�akyali mulamu yagamba nti, ‘Nga wayiseewo ennaku ssatu ndizuukira.’ 64Noolwekyo tukusaba olagire entaana ye ekuumibwe, okutuusa ku lunaku olwokusatu, abayigirizwa be baleme kumubbamu, ne balyoka bategeeza abantu nti Azuukidde! Singa ekyo kiba bwe kityo, ekyo kye kijja okuba ekibi ennyo okusinga n�ekyasooka.”
65 Piraato n�abaddamu nti, “Mukozese abaserikale bammwe be mulina mugende mugikuume.” 66Bwe batyo ne bateeka akabonero ak�envumbo ku jjinja eryaggala omulyango gw�entaana, ne bateekawo n�abakuumi.