1 Ekigambo kya Mukama ne kijjira Yeremiya, nga Nebuzaladaani omuduumizi w�abambowa amusumuludde e Laama, bwe yamusanga ng�asibiddwa mu masamba n�abasibe abalala bonna ab�e Yerusaalemi ne Yuda abaali batwalibwa e Babulooni mu busibe. 2Omuduumizi w�abaserikale yatwala Yeremiya n�amugamba nti, “Mukama Katonda wo, ye yaleeta ekivume kino ku kifo kino. 3Kaakano Mukama akireese era akikoze nga bwe yasuubiza. Bino byonna byabaawo kubanga abantu bo baasobya eri Mukama ne batamugondera. 4Naye leero nkusumulula okuva mu njegere ez�oku mikono gyo. Jjangu tugende ffembi e Babulooni obanga oyagala, nnaakulabirira; naye bw�oba nga toyagala, tojja. Laba, ensi yonna eri mu maaso go, genda yonna gy�oyagala.” 5Wabula Yeremiya nga tannaba kukyuka kugenda, Nebuzaladaani n�ayongerako nti, “Ddayo eri Gedaliya mutabani wa Akikamu mutabani wa Safani, kabaka w�e Babulooni gw�afudde Gavana w�ebibuga bya Yuda, obeere naye mu bantu, oba genda yonna gy�osiima okubeera.” Awo omuduumizi w�abambowa n�amuwa ebyokulya n�ekirabo n�amuleka.
6 Awo Yeremiya n�agenda ewa Gedaliya mutabani wa Akikamu e Mizupa n�abeera naye n�abantu abaaliyo abaali balekeddwa mu nsi eyo.
Gedaliya Attibwa
7 Awo abakulu b�eggye lya Yuda bonna n�abasajja baabwe abaali bakyali mu byalo ne bawulira nti, Kabaka w�e Babulooni alonze Gedaliya omwana wa Akikamu okuba Gavana w�ensi era ng�amuwadde obuvunaanyizibwa bw�abantu bonna, abasajja, n�abakazi, n�abaana, n�abaali basembayo obwavu mu nsi abataatwalibwa mu buwaŋŋanguse e Babulooni. 8Awo Isimayiri mutabani wa Nesaniya, ne Yokanaani ne Yonasaani batabani ba Kaleya, ne Seraya mutabani wa Tanukumesi, ne batabani ba Efayi Omunetofa, ne Yezaniya omwana w�omu Maakasi, ne bagenda n�abasajja baabwe eri Gedaliya e Mizupa. 9Awo Gedaliya mutabani wa Akikamu mutabani wa Safani n�abalayirira bo n�abasajja baabwe ng�ayogera nti, “Temutya kuweereza Bakaludaaya. Mubeere mu nsi, muweereze kabaka w�e Babulooni munaaba bulungi. 10Nze kennyini nzija kusigala e Mizupa okubakiikirira eri Abakaludaaya abajja gye tuli, naye mmwe mukungule emizabbibu, n�ebibala eby�omu kyeya, mukuŋŋaanye n�omuzigo mubiteeke mu materekero gammwe, mubeere mu bibuga bye mufuga.”
11 Awo Abayudaaya bonna mu Mowaabu, ne Amoni, ne Edomu n�ensi endala zonna bwe baawulira nti, Kabaka w�e Babulooni yali aleseeyo abantu mu Yuda era nga ataddewo Gedaliya mutabani wa Akikamu, mutabani wa Safani okuba Gavana waabwe, 12bonna ne bakomawo mu nsi ya Yuda eri Gedaliya e Mizupa, ne bava mu nsi zonna gye baali basaasaanidde. Ne bakungula ebirime mu bungi, emizabbibu n�ebibala eby�omu kyeya.
13Awo Yokanaani mutabani wa Kaleya n�abakulu bonna ab�ebibinja bya magye abaali mu byalo ne bajja eri Gedaliya e Mizupa. 14Ne bamugamba nti, “Tomanyi nga Baalisi kabaka w�abaana ba Amoni atumye Isimayiri mutabani wa Nesaniya okukutta?” Naye Gedaliya mutabani wa Akikamu teyakikkiriza.
15 Awo Yokanaani mutabani wa Kaleya n�ayogera ne Gedaliya e Mizupa kyama ng�agamba nti, “Ka ŋŋende nkwegayiridde nzite Isimayiri mutabani wa Nesaniya, so tewaliba muntu alikimanya. Lwaki akutta, Abayudaaya bonna abakuŋŋaanidde gy�oli basaasaane, ekitundu kya Yuda ekifisseewo nakyo kizikirire?”
16 Naye Gedaliya mutabani wa Akikamu n�agamba Yokanaani mutabani wa Kaleya nti, “Tokola kintu bwe kityo! Ky�oyogera ku Isimayiri si kituufu.”