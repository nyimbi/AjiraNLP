Omukulu mu Bwakabaka obw�Omu Ggulu
1 Mu kiseera ekyo abayigirizwa ba Yesu ne bajja gy�ali nga bagamba nti, “Ani asinga obukulu mu bwakabaka obw�omu ggulu?”
2Yesu n�ayita omwana omuto n�amussa mu makkati gaabwe. 3N�abagamba nti, “Ddala ddala mbagamba nti bwe mutakyuke kufaanana ng�abaana abato temugenda kuyingira mu bwakabaka obw�omu ggulu. 4Noolwekyo buli eyeetoowaza ng�omwana ono omuto y�aliba asinga obukulu mu bwakabaka obw�omu ggulu.
5 “Na buli asembeza omwana omuto ng�ono mu linnya lyange ng�asembeza Nze. 6Naye alyesitazza omu ku baana abato anzikiririzaamu, asaanidde okusibibwa olubengo mu bulago asuulibwe mu nnyanja.”
7 “Ensi zigisanze! Kubanga ejjudde ebibi bingi. Okukemebwa okukola ebibi tekulema kubaawo, naye zimusanze oyo akuleeta. 8Obanga omukono gwo gukuleetera okwonoona gutemeko ogusuule. Kisinga okuyingira mu bulamu ng�ogongobadde oba ng�olemadde, okusinga okugenda mu muliro ogutazikira ng�olina emikono ebiri n�ebigere bibiri. 9Obanga eriiso lyo nga likuleetera okwonoona, liggyeemu olisuule. Kisinga okuyingira mu ggulu ng�olina eriiso limu okusinga okugenda mu muliro gwa ggeyeena ng�olina amaaso go gombi.”
Olugero lw�Endiga Eyabula
10 “Mwekuume obutanyoomanga n�omu ku baana bano abato. Kubanga mbagamba nti Bamalayika baabwe ennaku zonna babeera mu maaso ga Kitange ali mu ggulu. 11Kubanga Omwana w�Omuntu yajja okulokola ekyabula.
12 “Mulowooza kiki ekituufu? Omuntu bw�aba n�endiga ze ekikumi, emu n�emubulako, taleka ziri ekyenda mu omwenda ku lusozi n�agenda anoonya eri emu ebuze? 13Ddala ddala mbagamba nti, bw�agiraba agisanyukira nnyo okusinga ziri ekyenda mu omwenda ezitaabuze. 14Kale bwe kityo ne Kitammwe ali mu ggulu tasiima kulaba ng�omu ku bato bano ng�azikirira.”
Owooluganda Okusonyiwa Muganda we
15 “Muganda wo bw�akusobyanga ogendanga gy�ali n�omutegeeza ekisobyo kye nga muli babiri. Bw�akkirizanga n�akwetondera olwo ng�oggyeemu omuntu mu muganda wo. 16Naye bw�agaananga okukuwuliriza, ofunangayo omuntu omulala omu oba babiri obujulirwa bw�abantu ababiri oba abasatu bukakase buli kigambo. 17Naye bw�agaananga okubawuliriza ng�ensonga ozitwala eri Ekkanisa. Singa agaana okuwuliriza Ekkanisa, abeere nga munnaggwanga, era omuwooza w�omusolo.
18 “Ddala ddala mbagamba nti Byonna bye mulisiba ku nsi, ne mu ggulu birisibwa ne bye mulisumulula ku nsi, ne mu ggulu bigenda kusumululwa.
19 “Era ddala ddala mbagamba nti bwe munaabanga babiri mu nsi ne mukkiriziganya ku ekyo kye mwagala okusaba, Kitange ali mu ggulu alikibakolera. 20Kubanga abantu ababiri oba abasatu bwe banaakuŋŋaananga mu linnya lyange, nange nnaabeeranga awo wakati waabwe.”
Olugero lw�Omuddu Atasonyiwa
21 Awo Peetero n�ajja n�abuuza Yesu nti, “Mukama wange, muganda wange bw�ansobyanga musonyiwanga emirundi emeka? Emirundi musanvu?”
22 Yesu n�amuddamu nti, “Sikugamba nti emirundi musanvu naye emirundi nsanvu emirundi musanvu.”
23 Awo Yesu n�agamba nti, “Obwakabaka obw�omu ggulu bufaananyizibwa nga kabaka eyayagala okubala ebitabo bye eby�ensimbi, n�abaddu be. 24Bwe yatandika okubikebera ne bamuleetera gw�abanja ettalanta omutwalo gumu. 25Naye olw�okuba ng�omusajja teyalina nsimbi za kusasula bbanja eryo, mukama we kyeyava alagira batunde omusajja oyo ne mukazi we n�abaana be n�ebintu bye byonna ebbanja liggwe.
26 “Naye omuddu oyo n�agwa wansi mu maaso ga mukama we, n�amwegayirira nti, ‘Ngumiikiriza, nzija kukusasula ebbanja lyonna.’
27 “Mukama we n�asaasira omuddu oyo n�amusonyiwa ebbanja lyonna!
28 “Omuddu oyo bwe yafuluma n�asanga munne gwe yali abanja eddinaali kikumi, n�amugwa mu bulago nga bw�amugamba nti, ‘Ssasula kye nkubanja.’
29 “Naye munne n�agwa wansi, n�amwegayirira ng�agamba nti, ‘Ngumiikiriza, nnaakusasula’.
30 “Naye amubanja n�agaana okumuwuliriza, n�amuteeka mu kkomera akuumirwe omwo okutuusa lw�alisasula ebbanja lyonna. 31Awo baddu banne bwe baakiraba ne banakuwala nnyo, ne bagenda bategeeza mukama we ebigambo bye balabye.
32 “Awo mukama we n�atumya omuddu gwe yali asonyiye n�amugamba nti, ‘Oli muddu mubi nnyo. Nakusonyiye ebbanja eryo lyonna, kubanga wanneegayiridde, 33naye ggwe kyali tekikugwanira kusaasira muddu munno nga nange bwe nakusaasidde?’ 34Mukama we kyeyava asunguwala nnyo, n�amukwasa abaserikale bamusse mu kkomera okutuusa lw�alisasula ebbanja lyonna.
35 “Kale ne Kitange ali mu ggulu bw�atyo bw�alibakola singa mmwe abooluganda temusonyiwa okuva mu mitima gyammwe.”