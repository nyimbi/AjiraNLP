Mukama Awa Musa Obuyinza Okukola Ebyamagero
1 Musa n�addamu nti, “Tebagenda kunzikiriza, wadde okuwuliriza ebyo bye mbagamba: kubanga bagenda kwogera nti, Mukama takulabikiranga.”
2 Awo Mukama n�amubuuza nti, “Ekyo kiki ekiri mu ngalo zo?”
N�addamu nti, “Muggo.”
3 Mukama Katonda n�amugamba nti, “Gusuule wansi.”
Musa n�agusuula wansi; ne gufuuka omusota, n�agudduka! 4Mukama n�agamba Musa nti, “Golola omukono gwo ogukwate akawuuwo ogusitule.” N�agolola omukono gwe n�agukwata, ne gufuuka omuggo mu mukono gwe. 5Mukama n�amugamba nti, “Bw�olikola bw�otyo bagenda kukukkiriza, era balitegeera nga Mukama Katonda wa bajjajjaabwe, Katonda wa Ibulayimu, era Katonda wa Isaaka, era Katonda wa Yakobo, yakulabikira.”
6 Mukama n�amugamba nate nti, “Yingiza omukono gwo munda mu kyambalo kyo.” N�ayingiza omukono gwe munda mu kyambalo kye: bwe yaguggyaayo, laba, nga gujjudde ebigenge nga gutukula ng�omuzira.
7 Ate n�amugamba nti, “Zzaayo omukono gwo munda mu kyambalo kyo.” Musa n�azzaayo omukono gwe mu kyambalo kye. Bwe yaguggyaayo, laba nga gufuuse mulamu ng�omubiri gwe ogwa bulijjo.
8 Katonda n�agamba Musa nti, “Bwe batalikukkiririza ku kabonero akasoose, balikukkiririza ku kabonero akookubiri. 9Bwe bagaananga okukukkiriza nga bamaze okulaba obubonero obwo bwombi, osenanga amazzi mu mugga n�ogayiwa ku lukalu; amazzi ago g�olisena mu mugga, galifuuka omusaayi ng�ogayiye ku lukalu.”
10 Awo Musa n�agamba Mukama nti, “Ayi Mukama wange, siri mwogezi mulungi okuva edda n�edda, wadde ne mu kiseera kino ggwe kaayogerera nange, omuddu wo; njogera nnembeggerera ate nga bwe nnaanaagira.” 11Mukama n�amuddamu nti, “Ani yakola akamwa k�omuntu? Ani yatonda bakasiru, ne bakiggala, n�abatunula, ne bamuzibe? Si nze, Mukama? 12Kaakano, genda! Nnaakuyambanga ng�oyogera, era nnaakuyigirizanga by�onooyogeranga.”
13 Naye Musa n�agamba nti, “Mukama wange, nkwegayiridde tuma omuntu omulala.” 14Mukama n�asunguwalira nnyo Musa, n�amugamba nti, “Muganda wo Alooni Omuleevi, taliiwo? Mmanyi nga mwogezi mulungi; era, laba, ajja gy�oli, era bw�anaakulabako ajja kusanyuka mu mutima gwe. 15Ggwe ojja kwogeranga naye, nze nnaakutegeezanga ky�onoomugambanga, nange n�abayambanga mwembi, ne mbayigiriza eky�okukola. 16Y�anaakwogereranga eri abantu, ng�abategeeza bye wandiyogedde; ggwe n�oba nga Katonda gy�ali, ng�omutegeezanga by�anaayogeranga. 17Era oligenda n�omuggo guno, ng�ogukutte mu mukono gwo; gw�onookozesanga ebyamagero.”
18Awo Musa n�addayo eri Yesero, kitaawe wa mukazi we n�amugamba nti, “Nkusaba onzikirize ŋŋende ndabe obanga baganda bange e Misiri bakyali balamu.” Yesero n�addamu Musa nti, “Genda mirembe.”
Musa Addayoko e Misiri
19 Awo Mukama n�ayogera ne Musa e Midiyaani nti, “Genda, oddeyo e Misiri kubanga abantu bonna abaali baagala okukutta, baafa.” 20Musa n�addira mukyala we n�abaana be, n�abassa ku ndogoyi, n�asitula okuddayo mu nsi y�e Misiri, ng�akutte omuggo gwa Katonda mu ngalo ze.
21 Mukama n�agamba Musa nti, “Bw�oddangayo e Misiri, okoleranga ebyamagero ebyo byonna bye nkulaze, awali Falaawo. Nze ndikakanyaza omutima gwe, abantu bange aleme okubakkiriza okugenda. 22Falaawo omugambanga bw�oti nti, Mukama agambye nti, ‘Isirayiri mutabani wange, ye mwana wange omubereberye; 23Era nkulagira oleke omwana wange agende ampeereze; naye singa ogaana okumuleka okugenda, laba, nditta mutabani wo omubereberye.’ ”
24 Awo bwe baali bagenda nga batuuse ku nnyumba y�abagenyi, Mukama n�amulabikira, n�ayagala okumutta. 25Naye Zipola n�addira ejjinja eryogi, n�akomola omwana we, ekikuta n�akisuula ku bigere bya Musa, n�amugamba nti, “Oli baze wa musaayi!” 26Awo Katonda n�amuleka. Mu kaseera ako Zipola we yayogerera ku kukomola nti, “Baze wange ng�osaabye omusaayi!”
27 Awo Mukama n�agamba Alooni nti, “Genda mu ddungu, osisinkane Musa. N�agenda, n�amusanga ku lusozi lwa Katonda, ne bagwaŋŋana mu bifuba.” 28Musa n�abuulira Alooni ebigambo byonna Mukama bye yali amutumye okwogera, n�obubonero bwonna obw�ebyamagero bwe yamulagira okukola.
29 Musa ne Alooni ne bagenda, ne bakuŋŋaanya abakulu abakulembeze b�abaana ba Isirayiri; 30Alooni n�abategeeza byonna Mukama bye yagamba Musa; era n�abakolera n�obubonero, 31ne bakkiriza. Era bwe baawulira nga Katonda yakyalira abaana ba Isirayiri, n�alaba okubonaabona kwabwe, ne bakoteka emitwe gyabwe ne basinza.