1 Abaagalwa, nga bwe tulina ebisuubizo ng�ebyo, twetukuze mu buli kintu ekyonoona omubiri n�omwoyo, nga tutuukiriza obutukuvu mu kutya Katonda.
Essanyu lya Pawulo
2 Mutuggulirewo emitima gyammwe, kubanga tewali n�omu gwe twasobya. Tewali n�omu gwe twakyamya. Tewali n�omu gwe twali tulyazaamaanyizza. 3Bino sibyogera ng�abasalira omusango, kubanga nabategeeza dda nti, Mulina ekifo mu mitima gyaffe, nga tubeera balamu ffenna era nga tufiira wamu nammwe. 4Mbeesiga nnyo, era mbeenyumiririzamu nnyo; muŋŋumizza nnyo omwoyo ne mundeetera essanyu lingi wakati mu kubonaabona kwange.
5Bwe twatuuka mu Makedoniya tetwasobola kuwummulako, nga twetooloddwa ebibonoobono ebya buli ngeri, ebweru nga waliyo entalo ate munda mu ffe nga tutidde. 6Naye Katonda agumya abo ababa batendewereddwa, n�atuzzaamu amaanyi olw�okutuuka kwa Tito. 7Okujja kwe si kwe kwokka okwatuleetera essanyu, naye n�amawulire agafa gye muli, ge yatuleetera n�engeri ennungi gye mwamwanirizaamu, ne bwe yantegeeza nga bwe mwali mwesunga okujja kwange, n�ennaku gye mwalina bwe mwategeera nga sikyazze, n�obunyiikivu bwammwe, ebyo ne binnyongera essanyu!
8 Kuba bwe kiba nga ddala ebbaluwa gye nnabawandiikira yabanakuwaza, sikyejjusa; wabula ddala nkyejjusa, kubanga ebbaluwa eyo yabanakuwazaamu ekiseera kitono. 9Kaakano nnina essanyu, si lwa kubanga yabanakuwaza, naye lwa kubanga mwanakuwalira ekibi ne mwenenya, ne Katonda n�alaba okunakuwala kwammwe muleme okufiirwa ekigambo kyonna ku lwaffe. 10Kubanga okunakuwala okw�okwenenya eri Katonda kuleeta obulokozi, era tekuleeta kwejjusa; naye okunakuwala okw�ensi kuleeta kufa. 11Kubanga laba okunakuwala okwo Katonda kw�asiima kwabaleetera okwewala bino: okufuba ennyo, n�okwennyonnyolako, n�okusunguwala, n�okutya, n�okwegomba, n�okufuba ennyo okwenenya, n�okuwalana eggwanga. Mwakola kyonna kye musobola okulongoosa ekyasoba. 12Kale newaakubadde nga nabawandiikira ssawandiika ku lw�oyo eyakola ekibi, newaakubadde oyo gwe bakikola, wabula lwa kunyiikira kwammwe eri Katonda ku lwaffe. 13Noolwekyo ebyo byatuzzaamu endasi. Bwe twaddamu endasi, tweyongera nnyo okusanyuka olw�essanyu lya Tito, kubanga omwoyo gwe gwawummuzibwa mmwe mwenna. 14Obanga nnenyumiriza mu kigambo kyonna ku lwammwe, temwanswaza, naye byonna nga bwe twabibategeeza bwe biri eby�amazima, era n�okwenyumiriza kwaffe ku Tito nakwo ne kuba kwa mazima. 15N�okwagala kw�alina kweyongera nnyo gye muli ng�ajjukira okugonda kwammwe mwenna, nga bwe mwamusembeza n�okutya n�okumussaamu ekitiibwa. 16Bino byonna bindeetera essanyu lingi, era mbesigira ddala.