Okuzaalibwa kwa Samwiri
1 Waaliwo omusajja Omwefulayimu eyabeeranga e Lamasayimuzofimu, mu nsi ey�ensozi eya Efulayimu, ng�ayitibwa Erukaana, nga mutabani wa Yerokamu, muzzukulu wa Eriku, muzzukulu wa Toku, muzzukulu wa Zufu. 2Yalina abakyala babiri, omu nga ye Kaana; n�omulala nga ye Penina. Penina yalina abaana, naye Kaana nga mugumba.
3 Buli mwaka omusajja oyo yayambukanga okuva mu kibuga ky�ewaabwe okugenda okusinza n�okuwaayo ssaddaaka eri Mukama ow�Eggye e Siiro. Eyo Kofuni ne Finekaasi batabani ba Eri gye baawererezanga nga bakabona ba Mukama Katonda. 4Awo olunaku olw�okuwaayo ssaddaaka bwe lwatuuka, Erukaana, n�awa Penina ne batabani be, ne bawala be emigabo egy�ennyama. 5Naye Kaana n�amuwa emigabo ebiri kubanga yamwagala nnyo, newaakubadde nga Mukama Katonda yali tamuwadde mwana. 6Era kubanga Mukama Katonda yali tamuwadde mwana, muggya we n�amucoccanga. 7Ebyo byabangawo buli mwaka, era bwe baayambukanga okugenda mu yeekaalu ya Mukama, muggya we n�amujoogerezanga okutuusa lwe yakaabanga, n�okulya n�atalya. 8Bba Erukaana n�amubuuza nti, “Kaana, okaabiranga ki? Lwaki tolya? Kiki ekikweraliikiriza? Nze sikusingira abaana ekkumi?”
9 Lwali lumu bwe baali bamaze okulya n�okunywa e Siiro, Eri yali atudde ku ntebe okumpi n�omulyango gwa yeekaalu, Kaana n�asituka n�agenda mu maaso ga Mukama Katonda. 10Mu kulumwa olw�ennaku ennyingi ennyo, n�akaaba nnyo amaziga ng�asaba Mukama Katonda. 11Ne yeeyama ng�agamba nti, “Ayi Mukama Ayinzabyonna, bw�olitunuulira ennaku ey�omuweereza wo, n�onzijukira, n�ompa omwana owoobulenzi, ndimuwaayo eri Mukama Katonda ennaku zonna ez�obulamu bwe nga muwonge, era enviiri ze teziimwebwengako.”
12Awo Kaana bwe yeeyongera okusaba ennyo eri Mukama Katonda, Eri ne yeekaliriza akamwa ke. 13Kaana yali asaba mu kasirise, ng�emimwa gye ginyeenya, naye nga eddoboozi lye teriwulikika. Eri n�alowooza nti atamidde. 14Eri kyeyava amugamba nti, “Olikomya ddi okujjanga wano ng�otamidde? Ggyawo ettamiiro lyo.”
15 Naye Kaana n�amuddamu nti, “Si bwe kiri mukama wange; nze ndi mukazi ajjudde ennaku. Sinnanywa ku wayini newaakubadde ekitamiiza ekirala; mbadde nkaabira Mukama Katonda mu mmeeme yange. 16Omuweereza wo tomulowooza okuba omukazi ow�ekyejjo, kubanga mbadde nsindira Mukama ennaku n�obuyinike bwange.”
17 Awo Eri n�amuddamu nti, “Genda mirembe. Katonda wa Isirayiri akuwe ekyo ky�omusabye.” 18N�ayogera nti, “Omuweereza wo alabe ekisa mu maaso go.” Oluvannyuma ne yeetambulira, n�alya ku mmere, n�atandika okutunula n�essanyu. 19Awo Erukaana n�ab�ewuwe ne bagolokoka enkeera mu makya ne basinza Mukama, n�oluvannyuma ne baddayo ewaabwe e Laama. Ne yeetaba ne mukazi we Kaana, Mukama Katonda n�amujjukira. 20Kaana n�aba olubuto n�azaala omwana wabulenzi. N�amutuuma erinnya Samwiri, amakulu gaalyo, “Kubanga namusaba Mukama Katonda.”
Kaana Awonga Samwiri
21 Awo Erukaana n�ayambuka n�ab�ennyumba ye okugenda okuwaayo ssaddaaka eri Mukama Katonda n�okutuukiriza obweyamo bwe. 22Naye Kaana teyagenda nabo. N�agamba bba nti, “Omwana bw�aliva ku mabeere, ndimutwala ne mulagayo eri Mukama Katonda, era alibeera eyo ennaku ze zonna.”
23 Erukaana n�amuddamu nti, “Kola nga bw�osiima. Linda okutuusa lw�olimala okumuggya ku mabeere; Mukama Katonda atuukirize ekigambo kye.” Awo omukyala n�asigala eka, n�alabirira omwana okutuusa lwe yava ku mabeere.
24 Bwe yava ku mabeere, n�amutwala mu yeekaalu ya Mukama Katonda e Siiro ng�akyali muto; ne batwala ente ssatu ennume, n�endebe ey�obutta, n�eccupa y�envinnyo. 25Bwe baamala okusala emu ku nte, ne batwala omwana eri Eri. 26Kaana n�ayogera nti, “Nga bw�oli omulamu mukama wange, nze mukyala oli eyayimirira okumpi naawe, ne nsaba Mukama Katonda. 27Namusaba omwana ono, era Mukama Katonda ampadde kye namusaba. 28Kaakano mmuwaayo eri Mukama, era obulamu bwe bwonna aweereddwayo eri Mukama Katonda.”
Omwana n�asinzizanga Mukama Katonda eyo.