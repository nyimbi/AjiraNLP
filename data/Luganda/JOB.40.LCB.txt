1 Awo Mukama n�agamba Yobu nti,
2 “Oyo anoonya okuyombera ebitaliimu anaayombesa Ayinzabyonna?
Oyo aleeta empaka ku Katonda, amuddemu.”
3Awo Yobu n�addamu Mukama nti,
4 “Laba, sisaanidde, kiki kye nnaakuddamu?
Emimwa kangibikkeko n�engalo.
5 Njogedde omulundi gumu, so siddemu;
weewaawo emirundi ebiri sseeyongere mulundi mulala.”
6 Awo Mukama ng�ali mu muyaga ogw�amaanyi n�addamu Yobu nti,
7 “Weesibe engoye zo onywere ng�omusajja.
Ka nkubuuze,
naawe onziremu.
8 “Onojjulula ensala yange ey�emisango;
ononsingisa omusango ggwe atuukiridde?
9 Olina omukono ng�ogwa Katonda,
eddoboozi lyo lisobola okubwatuka ng�erirye?
10 Kale nno yambala ekitiibwa n�obukulu
weesibe ekitiibwa n�okusukkuluma osukkulume.
11 Yolesa obusungu bw�ekiruyi kyo
otunuulire buli wa malala omusse wansi.
12 Tunuulira buli musajja ow�amalala omukkakkanye
era olinnyirire abakozi b�ebibi obabetentere we bali.
13 Bonna baziikire wamu mu nfuufu,
emitwe gyabwe ogibikkire mu ntaana.
14 Nange kennyini ndyoke nzikirize,
ng�omukono gwo ogwa ddyo, gusobola okukuwa amaanyi.”
Amaanyi g�envubu
15 “Laba ekisolo ekyefaananyiriza ng'envubu
kye natonda nga ggwe,
erya omuddo ng�ente,
16 nga kirina amaanyi mayitirivu mu kiwato kyakyo
amaanyi mangi mu binywa by�olubuto lwakyo.
17 Kiwuuba omukira gwakyo ne guba ng�omukira gw�omuvule
Ebinywa by�ebisambi byakyo byakwatagana nnyo.
18 Amagumba gaakyo gali ng�enseke ez�ebikomo;
amagulu n�emikono ng�emitayimbwa.
19 Kibalibwa mu bitonde bya Katonda ebisooka,
ate nga Katonda eyakitonda asobola okukisemberera n�ekitala kye.
20 Weewaawo ensozi zikireetera emmere,
eyo ku nsozi, ensolo ez�omu nsiko zonna gye zizannyira.
21 Wansi w�ebisiikirize by�emiti egy�amaggwa, we kyebaka,
ne kyekweka mu bitoogo ne mu bitosi.
22 Ebisiikirize by�emiti bikibikkako,
emiti egiri ku mabbali g�omugga ne gikibikkako.
23Laba omugga ne bwe gusiikuuka tekyekanga;
kiba kinywevu, Yoludaani ne bwajjula n�abooga.
24 Eriyo omuntu yenna ayinza okukikwata,
oba okuyuza ennyindo yaakyo n�akasaale?”