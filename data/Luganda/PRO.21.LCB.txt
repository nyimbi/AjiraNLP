1 Omutima gwa kabaka guli ng�amazzi agakulukutira mu mukono gwa Mukama,
era agukyusiza gy�ayagala yonna.
2 Buli kkubo lya muntu liba ng�ettuufu mu maaso ge,
naye Mukama apima omutima.
3 Okukola ebituufu n�eby�amazima
kisanyusa Mukama okusinga ssaddaaka.
4 Amaaso ageegulumiza, n�omutima ogw�amalala,
ye ttabaaza y�ababi, era ebyo kwonoona.
5 Enteekateeka z�omunyiikivu zivaamu magoba meereere,
naye okwanguyiriza okutalina nteekateeka kuvaamu bwavu.
6 Okufuna obugagga n�olulimi olulimba,
mpewo buwewo etwalibwa eruuyi n�eruuyi era mutego gwa kufa.
7 Obukambwe bw�ababi bulibamalawo,
kubanga bagaana okukola eby�ensonga.
8 Ekkubo ly�abazza emisango liba kyamu,
naye ery�abataliiko musango liba golokofu.
9 Okusula ku kasolya k�ennyumba,
kisinga okubeera mu nnyumba n�omukazi omuyombi.
10 Emmeeme y�omubi yeegomba okukola ebibi;
talaga muliraanwa we kisa n�akatono.
11 Omukudaazi bw�abonerezebwa, atalina magezi agafuna;
n�ow�amagezi bw�ayigirizibwa afuna okutegeera.
12 Katonda alaba ebifa mu nnyumba y�omubi,
era abakozi b�ebibi abazikkiririza ddala.
13 Oyo aziba amatu ge eri okulaajana kw�omwavu,
naye alikoowoola nga talina amwanukula.
14 Ekirabo ekigabire mu kyama kikakkanya obusungu obungi,
n�enguzi ebikiddwa mu munagiro eggyawo ekiruyi ekingi.
15 Ensonga bwe zisalibwa mu bwenkanya, lye ssanyu eri abatuukirivu,
naye kiba kyekango eri abakozi b�ebibi.
16 Omuntu awaba okuva mu kkubo ly�okutegeera,
agukira mu bafu.
17 Aganza eby�amasanyu anaabanga mwavu, n�oyo
ayagala omwenge n�amafuta taligaggawala.
18 Abakozi b�ebibi batuukibwako emitawaana egyandigudde ku balungi,
n�ekyandituuse ku b�amazima kituuka ku batali beesigwa.
19 Okubeera mu ddungu,
kisinga okubeera n�omukazi omuyombi anyiiganyiiga.
20 Mu nnyumba y�omutuukirivu mubaamu eby�obugagga eby�omuwendo,
naye omusirusiru ebibye byonna abyonoona.
21 Agoberera obutuukirivu n�ekisa,
alibeera n�obulamu obukulaakulana n�ekitiibwa.
22 Omuntu ow�amagezi alumba ekibuga eky�abazira nnamige,
era n�asesebbula enfo yaabwe gye beesiga.
23 Afuga akamwa ke n�olulimi lwe,
yeewoonya emitawaana.
24 “Mukudaazi,” lye linnya ly�ab�amalala abeeraga,
abeetwalira mu kwemanya okw�ekitalo mwe batambulira.
25 Okwetaaga kw�omugayaavu lwe luliba olumbe lwe,
kubanga emikono gye tegyagala kukola.
26 Olunaku lwonna aba yeegomba kweyongezaako,
naye omutuukirivu agaba awatali kwebalira.
27 Ssaddaaka y�omubi ya muzizo,
na ddala bw�agireeta ng�alina ekigendererwa ekitali kirungi.
28 Omujulizi ow�obulimba alizikirira,
naye ekigambo ky�oyo ayogera eby�amazima kiribeerera emirembe gyonna.
29 Omuntu omubi yeekazaakaza,
naye omuntu ow�amazima yeegendereza amakubo ge.
30 Tewali magezi, newaakubadde okutegeera, wadde ebiteeso
ebiyinza okulemesa Mukama.
31 Embalaasi etegekerwa olunaku olw�olutalo,
naye obuwanguzi buva eri Mukama.