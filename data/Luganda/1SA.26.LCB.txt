Dawudi Agaana Omulundi Ogwokubiri Okutta Sawulo
1 Awo ab�e Zifu ne bagenda eri Sawulo e Gibea ne bamugamba nti, “Olowooza nga Dawudi teyeekwese ku lusozi Kakira, ku luuyi olw�ebuvanjuba olwolekera eddungu Yesimoni?”
2 Awo Sawulo n�abasajja abolondemu enkumi ssatu aba Isirayiri, ne bagolokoka ne baserengeta mu ddungu ery�e Zifu, okunoonya Dawudi. 3Sawulo n�asiisira ku mabbali g�ekkubo ku lusozi Kakira okwolekera eddungu, naye Dawudi n�asigala mu ddungu. Awo bwe yalaba Sawulo ng�amugoberedde mu ddungu, 4n�atuma abakessi okukakasiza ddala obanga Sawulo yali atuuse.
5 Dawudi n�agolokoka n�agenda mu kifo Sawulo we yali asiisidde. N�alaba Sawulo ne Abuneeri mutabani wa Neeri omuduumizi w�eggye, we baali beebase. Sawulo yali yeebase wakati mu lusiisira, ng�eggye limwetoolodde.
6 Awo Dawudi n�abuuza Akimereki Omukiiti ne Abisaayi muganda wa Yowaabu, mutabani wa Zeruyiya nti, “Ani anaaserengeta nange, tugende mu lusiisira lwa Sawulo?” Abisaayi n�addamu nti, “Nze n�aserengeta naawe.”
7Awo Dawudi ne Abisaayi ne bagenda mu lusiisira ekiro, ne basanga Sawulo nga yeebase wakati mu lusiisira, effumu lye nga lisimbiddwa mu ttaka emitwetwe we. Abuneeri n�abaserikale baali beebase okumwetooloola.
8 Abisaayi n�agamba Dawudi nti, “Leero, Katonda awaddeyo omulabe wo mu mukono gwo. Kale nno mpa olukusa mmufumitire wansi awo n�effumu. Siimufumite gwakubiri.”
9 Naye Dawudi n�addamu Abisaayi nti, “Tomuzikiriza, kubanga ani ayinza okugolola omukono gwe okutta oyo Mukama gwe yafukako amafuta, n�ataba na musango? 10Mukama nga bw�ali omulamu, Mukama yennyini yali mukuba. Luliba lumu, olunaku lwe lulituuka n�afa, oba aligenda mu lutalo n�azikiririra eyo. 11Kikafuuwe nze okugolola omukono gwange okutta oyo Mukama gwe yafukako amafuta. Naye ddira effumu n�eccupa ey�amazzi ebiri emitwetwe we obisitule tugende.”
12 Awo Dawudi n�aggyawo effumu n�eccupa ey�amazzi ebyali emitwetwe wa Sawulo ne bagenda. Tewali yabalaba newaakubadde okukitegeera, wadde okusisimuka, kubanga bonna Mukama yali abeebasiza otulo tungi nnyo.
13N�oluvannyuma Dawudi n�asomoka n�agenda emitala, n�ayimirira walako ku ntikko ey�olusozi, nga wakati waabwe waliwo ekibangirizi kinene. 14N�akoowoola eggye ne Abuneeri mutabani wa Neeri ng�ayogera nti, “Tonziremu gwe Abuneeri?” Abuneeri n�addamu nti, “Ggwe ani alangiriza kabaka?”
15Awo Dawudi n�agamba Abuneeri nti, “Oli musajja muzira, si bwe kiri? Ani akwenkana mu Isirayiri? Kiki ekyakulobedde okukuuma obulungi mukama wo kabaka? Kubanga waabaddewo omuntu eyazze okuzikiriza mukama wo kabaka. 16Ekyo kye wakoze si kirungi. Nga Mukama bw�ali omulamu, ggwe n�abasajja bo musaana kufa, olw�obulagajjavu bwammwe, kubanga temwakuumye mukama wammwe, Mukama gwe yafukako amafuta. Mutunule mwetegereze; effumu lya kabaka n�eccupa ey�amazzi ebyabadde emitwetwe wa kabaka biri ludda wa?”
17 Sawulo n�ategeera nga ddoboozi lya Dawudi, n�abuuza nti, “Ye ggwe mutabani wange Dawudi?” Dawudi n�addamu nti, “Ye nze mukama wange kabaka.” 18Dawudi n�amubuuza nti, “Lwaki oyigganya omuweereza wo? Nakola ki, era musango ki gwe nazza? 19Kaakano nno, mukama wange kabaka wuliriza ebigambo by�omuweereza wo. Obanga Mukama ye yakusindise okunjigganya, akkirize ekiweebwayo. Naye bwe baba nga baana ba bantu, bakolimirwe mu maaso ga Mukama, kubanga leero bangobye nneme okugabana mu busika bwa Mukama nga bagamba nti, ‘Genda oweereze bakatonda abalala.’ 20Kale nno omusaayi gwange guleme okuyiyibwa wansi ewala Mukama gy�atabeera. Kabaka wa Isirayiri avuddeyo okunoonya enkukunyi, ng�omuntu bwe yandiyizze enkwale mu nsozi.”
21 Awo Sawulo n�ayogera nti, “Nnyonoonye. Komawo mutabani wange Dawudi. Sigenda kuddamu kugezaako kukukolako kabi n�akamu, kubanga leero ondaze, obulamu bwange bwe buli obw�omuwendo mu maaso go. Laba neeyisizza ng�omusirusiru, era nnyonoonye ekiyitiridde.”
22Dawudi n�addamu nti, “Effumu lya kabaka liirino. Tuma omu ku bavubuka bo ajje aliddukire. 23Mukama asasula buli muntu ng�obutuukirivu bwe n�obwesigwa bwe, bwe biri. Mukama yakuwaddeyo mu mukono gwange leero, naye ne sigolola mukono gwange ku oyo Mukama gwe yafukako amafuta. 24Nga bwe mbaliridde obulamu bwo okuba obw�omuwendo leero, kale obulamu bwange bubeere bwa muwendo mu maaso ga Mukama, era andokole mu bizibu byonna.”
25 Awo Sawulo n�addamu nti, “Oweebwe omukisa mutabani wange Dawudi. Olikola ebintu ebikulu bingi era oliraba omukisa mu byo.”
Awo Dawudi n�agenda amakubo ge, ne Sawulo ne yeddirayo ewuwe.