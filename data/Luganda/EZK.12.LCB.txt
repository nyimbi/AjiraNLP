1Ekigambo kya Mukama ne kinzijira ng�agamba nti, 2“Omwana w�omuntu obeera mu bantu abajeemu. Balina amaaso okulaba, naye tebalaba, balina n�amatu okuwulira naye tebawulira, kubanga bantu bajeemu.
3 “Noolwekyo omwana w�omuntu, sibako ebibyo ogende mu buwaŋŋanguse, ate kikole misana, nga balaba ogende mu kifo ekirala. Oboolyawo balitegeera, newaakubadde nga nnyumba njeemu. 4Fulumya ebibyo by�otwala mu buwaŋŋanguse emisana, nga balaba. Ate akawungeezi, ofulume nga balaba, ogende ng�abo abagenda mu buwaŋŋanguse. 5Botola ekituli mu bbugwe oyiseemu ebibyo, nga balaba. 6Biteeke ku kibegabega kyo nga balaba, obifulumye obudde nga buwungeera. Bikka ku maaso oleme okulaba ensi, kubanga nkufudde akabonero eri ennyumba ya Isirayiri.”
7 Ne nkola nga bwe ndagiddwa. Emisana, ne nfulumya ebintu byange nga neetegese okugenda mu buwaŋŋanguse. Akawungeezi ne nkuba ekituli mu bbugwe n�engalo zange, ne nfulumya ebyange nga mbitadde ku kibegabega kyange nga balaba, obudde nga buwungedde, enjuba ng�ebuliddeyo.
8Ku makya, ekigambo kya Mukama ne kinzijira ng�agamba nti, 9“Omwana w�omuntu, ennyumba ya Isirayiri enjeemu teyakubuuza nti, ‘Okola ki ekyo?’
10 “Bagambe nti, ‘Bw�ati bw�ayogera Mukama Katonda nti, obubaka buno bukwata ku mufuzi ali mu Yerusaalemi, n�abantu ba Isirayiri bonna abaliyo.’ 11Bagambe nti, ‘Ndi kabonero gye muli.’
“Nga bwe nkoze, nabo bwe balikibakola. Baliwaŋŋangusibwa ne batwalibwa nga bawambe.
12 “Omufuzi ali mu bo aliteeka ebintu bye ku kibegabega kye agende ng�obudde buwungedde, enjuba ng�ebuliddeyo, balibotola ekituli mu bbugwe ayitemu agende. Alibikka amaaso ge, aleme kulaba nsi. 13Ndimwanjuliriza ekitimba kyange, akwatibwe mu mutego gwange. Ndimutwala e Babulooni, mu nsi ey�Abakaludaaya, naye taligiraba, era eyo gy�alifiira. 14Ndisaasaanyiza eri empewo zonna, bonna abamwetoolodde, abakozi be n�eggye lye lyonna era ndibawondera n�ekitala ekisowoddwa.
15 “Balimanya nga nze Mukama bwe ndibasaasaanya mu mawanga, ne mbabunya mu nsi. 16Kyokka ndirekawo batono ku bo abaliwona ekitala, n�abaliwona enjala n�abaliwona kawumpuli, balyoke bejjuse olw�ebikolwa byabwe eby�emizizo, nga bali eyo mu mawanga. Olwo balitegeera nga nze Mukama.”
17Ekigambo kya Mukama ne kinzijira ng�agamba nti, 18“Omwana w�omuntu, lya emmere yo ng�okankana, era nnywa amazzi go ng�ojugumira.” 19Tegeeza abantu ab�omu nsi nti, “Bw�ati bw�ayogera Mukama Katonda ku abo ababeera mu Yerusaalemi ne mu nsi ya Isirayiri nti, Balirya emmere yaabwe nga beeraliikirira, banywe n�amazzi gaabwe nga batya, kubanga ensi yaabwe erinyagibwa mu buli kintu ekirimu, olw�obukambwe bw�abo bonna ababeera eyo. 20Ebibuga ebituulwamu birizikirizibwa, n�ensi n�efuuka amatongo, mulyoke mumanye nga nze Mukama.”
21Ekigambo kya Mukama ne kinzijira ng�agamba nti, 22“Omwana w�omuntu, makulu ki agali mu lugero olukwata ku nsi ya Isirayiri, olugamba nti, ‘Ennaku ziggwaayo naye teri kwolesebwa kutuukirira?’ 23Bagambe nti, ‘Bw�ati bw�ayogera Mukama Katonda nti, ŋŋenda kukomya olugero luno, era tebaliddayo nate kulwogera, mu Isirayiri.’ Bagambe nti, ‘Ebiro binaatera okutuuka, okwolesebwa kwonna lwe kulituukirira. 24Tewaliba nate kwolesebwa kwa bulimba newaakubadde obunnabbi obusavuwaze mu bantu ba Isirayiri. 25Naye nze Mukama ndyogera kye ndisiima, era kirituukirira amangu ddala. Mu nnaku zo ggwe ennyumba enjeemu, ndyogera ekigambo era ndikituukiriza, bw�ayogera Mukama Katonda.’ ”
26Ekigambo kya Mukama ne kinzijira ng�agamba nti, 27Omwana w�omuntu, laba, ennyumba ya Isirayiri egamba nti, “Okwolesebwa kwalaba kw�amyaka mingi okuva ne kaakano, era ayogera obunnabbi obulibaawo mu bbanga ery�ewala.”
28“Noolwekyo bagambe nti, ‘Bw�ati bw�ayogera Mukama Katonda nti, tewalibaawo nate kigambo kyange na kimu ekirirwisibwa, buli kye njogera kirituukirira, bw�ayogera Mukama Katonda.’ ”