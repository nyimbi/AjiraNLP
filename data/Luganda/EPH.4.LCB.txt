Okuba ab�omubiri ogumu
1 Ng�omusibe wa Mukama waffe, mbakuutira mubeere n�empisa ezisaanira obulamu bwe mwayitirwa okutambuliramu. 2Mubeerenga bakkakkamu, abawombeefu era abagumiikiriza, nga mugumiikirizagana mu kwagala. 3Munyiikirenga okukuuma obumu obw�Omwoyo mu kwegatta awamu okw�emirembe. 4Omubiri nga bwe guli ogumu, n�Omwoyo omu, n�essuubi liri limu ery�okuyitibwa kwammwe. 5Mukama waffe ali omu, n�okukkiriza kumu n�okubatizibwa kumu. 6Katonda ali omu, era ye Kitaawe wa bonna, afuga byonna, akolera mu byonna era abeera mu byonna.
7 Buli omu ku ffe yaweebwa ekisa ng�okugera kwa Kristo bwe kuli. 8Ebyawandiikibwa kyebiva bigamba nti,
“Bwe yalinnya mu ggulu,
n�atwala omunyago,
n�awa abantu ebirabo.”
9 Okugamba nti Yalinnya, kitegeeza ki? Kitegeeza nti Yasooka kukka mu bitundu ebya wansi w�ensi. 10Oyo Kristo eyakka, ye wuuyo ddala eyalinnya ewala ennyo, n�ayisa waggulu w�eggulu lyonna, alyoke ajjule obwengula bw�ensi yonna. 11Era y�omu oyo eyawa abamu okuba abatume, n�abalala okuba bannabbi, n�abalala okuba ababuulizi b�enjiri, n�abalala okuba abasumba, n�abalala okuba abayigiriza. 12Ekyo yakikola olw�okutendeka abantu ba Katonda olw�omulimu ogw�obuweereza, okuzimba omubiri gwa Kristo. 13Ekyo kijja kutwongera okugenda mu maaso, okutuusa ffenna lwe tulibeera n�okukkiriza kumu, n�okumanyira ddala Omwana wa Katonda nga tukulidde ddala mu mwoyo okutuuka ku kigera eky�okubeera nga Kristo bw�ali.
14 Tuteekwa okulekeraawo okweyisa ng�abaana abato, nga tuyuuguumizibwa amayengo nga tutwalibwa buli muyaga ogw�okuyigiriza okw�abantu abakuusa, mu nkwe olw�okugoberera enteekateeka ey�obulimba. 15Tube ba mazima mu kwagala, tulyoke tukulire mu Kristo mu byonna, nga tweyongera okuba nga ye, Omutwe gw�Ekkanisa. 16Mu ye omubiri gwonna mwe gugattirwa obulungi awamu, ne guyungibwa mu buli nnyingo, nga gukola ng�ekigera kya buli kitundu bwe kuli, nga gukula era nga gwezimba mu kwagala.
Obulamu obuggya mu Kristo
17 Ng�omugoberezi wa Mukama waffe, mbalagira okulekeraawo okutambula ng�abatamanyi Katonda bwe batambulira mu birowoozo byabwe eby�obusirusiru. 18Amagezi gaabwe gajjudde ekizikiza. Tebalina mugabo mu by�obulamu bwa Katonda, kubanga bajjudde obutamanya era emitima gyabwe mikakanyavu. 19Tebakyalina nsonyi, beemalidde mu bya buwemu, na mululu gwa kukola bya bugwenyufu ebya buli ngeri.
20Kyokka mmwe si bwe mwayigirizibwa ku bya Kristo. 21Obanga ddala mwamuwulira, era ne muyigirizibwa mu ye ng�amazima bwe gali mu Yesu, 22kale mwambulemu obulamu obw�omuntu ow�edda, avunda olw�okwegomba okw�obulimba. 23Mufuuke baggya olw�Omwoyo afuga ebirowoozo byammwe, 24era mwambale omuntu omuggya, eyatondebwa mu kifaananyi kya Katonda mu butuukirivu ne mu kutukuzibwa okw�amazima.
25 Mulekeraawo okulimba, mwogerenga amazima buli muntu ne munne, kubanga tuli bitundu bya mubiri gumu. 26“Bwe musunguwalanga mwekuume muleme kwonoona.” Temuzibyanga budde nga mukyasunguwadde. 27Temuwanga Setaani bbanga. 28Abadde omubbi alekeraawo okubba, wabula anyiikirenga okukola eby�omugaso ng�akola n�emikono gye, alyoke afune ky�agabirako n�abo abeetaaga.
29 Mwekuume mulemenga okwogera ebigambo ebitasaana, wabula mwogerenga ebyo byokka ebizimba nga buli muntu bwe yeetaaga, biryoke bigase abo ababiwulira. 30Era temunakuwazanga Mwoyo Mutukuvu wa Katonda, eyabateekako akabonero akalaga nga mwanunulibwa. 31Okunyiiga, n�obusungu, n�obukambwe, n�okukaayana, n�okuvuma, na buli kibi kyonna, biremenga kubeera mu mmwe. 32Mubenga ba kisa, buli omu alumirwenga munne, era musonyiwaganenga, nga Katonda bwe yabasonyiwa mu Kristo.