1   Ebigere byo nga birabika bulungi mu ngatto, ggwe omumbejja! Amagulu go gali ng�amayinja ag�omuwendo, omulimu gw�omuweesi omukalabakalaba. 

2  Ekkundi lyo kibya kyekulungirivu, ekitaggwaamu nvinnyo entabule obulungi. Ekiwato kyo ntuumu ya ŋŋaano eyeetooloddwa amalanga. 

3   Amabeere go gali ng�abaana b�empeewo, abalongo. 

4   Ensingo yo eri ng�omunaala ogw�amasanga. Amaaso go gali ng�ebidiba eby�omu Kesuboni ebiri ku mulyango ogw�e Basulabbimu. Ennyindo yo eri ng�omulongooti ogw�e Lebanooni ogwolekera Ddamasiko. 

5   Omutwe gwo gukuwoomera ng�olusozi Kalumeeri, n�enviiri zo ziranga emiguwa egy�effulungu; Kabaka asendebwasendebwa ebintu byakwo. 

6   Ng�olabika bulungi, ng�osanyusa ggwe omwagalwa n�obulungi bwo. 

7   Oli muwanvu ng�olukindu, n�amabeere go gali ng�ebirimba eby�ebibala byakwo. 

8   Nayogera nti, “Ndirinnya olukindu, era ndikwata ebibala byalwo.” Amabeere go gabeere ng�ebirimba eby�oku muzabbibu, n�akawoowo ak�omu kamwa ko ng�ebibala eby�omucungwa 

9   n�akamwa ko nga nvinnyo esinga obulungi. Omwagalwa Ne wayini amirwe bulungi muganzi wange, ng�akulukuta mpola mpola ku mimwa gy�abo abeebase. 

10   Ndi wa muganzi wange, era naye anjagala nnyo. 

11  Jjangu, muganzi wange tugende ebweru w�ekibuga, tusuleko mu byalo. 

12   Tukeere tugende mu nnimiro z�emizabbibu, tulabe obanga emizabbibu gimulisizza, obanga n�ebimuli byagwo byanjuluzza, obanga n�emikomamawanga gimulisizza, era eyo gye nnaakulagira okwagala kwange. 

13   Amadudayimu gawunya akawoowo, ne ku miryango gyaffe waliwo ebibala ebisinga obulungi, Ebyakanogebwa awamu n�ebikadde, bye nkuterekedde muganzi wange.

