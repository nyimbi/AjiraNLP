1   Awo Erifaazi Omutemani n�addamu n�ayogera nti, 

2   “Omuntu ow�amagezi yandizzeemu n�amagezi agataliimu, oba n�ajjuza olubuto lwe embuyaga ez�ebuvanjuba? 

3   Yandiwakanye n�ebigambo ebitaliiko kye bigasa, oba okwogera ebigambo ebitalina kye bikola? 

4   Naye onyooma Katonda n�oziyiza okwewaayo eri Katonda. 

5   Kubanga obutali butuukirivu bwo bwe buyigiriza akamwa ko, era olonzeewo okukozesa olulimi lw�abalimba. 

6   Akamwa ko kennyini ke kakusalira omusango si nze, emimwa gyo gyennyini gye gikulumiriza. 

7   Gwe wasooka abantu bonna okuzaalibwa? Oba ggwe wazaalibwa ensozi nga tezinnabaawo? 

8   Ofaayo okuwuliriza okuteesa kwa Katonda? Olowooza gwe mugezi wekka? 

9   Kiki ky�omanyi kye tutamanyi? Kubikkulirwa ki kw�olina ffe kwe tutalina? 

10   Ab�envi abakaddiye bali ku ludda lwaffe, abasajja abakulu n�okusinga kitaawo. 

11   Katonda by�akugambye ebikuzzaamu amaanyi bitono nnyo tebikumala, ebigambo ebikubuuliddwa mu bukkakkamu? 

12   Lwaki omutima gwo gukubuzizza, amaaso go ne gatemereza 

13   n�olyoka ofuka obusungu bwo eri Katonda, n�ofukumula ebigambo bwe bityo okuva mu kamwa ko? 

14   Omuntu ye ani, alyoke abeere omutukuvu, oba oyo azaalibwa omukazi nti ayinza okuba omutuukirivu? 

15   Katonda bw�aba tassa bwesige mu batukuvu be, n�eggulu ne liba nga si ttukuvu mu maaso ge, 

16   oba oleeta otya omuntu obuntu, omugwagwa era omuvundu, anywa obutali butuukirivu nga amazzi! 

17   Mpuliriza nnaakunnyonnyola, leka nkubuulire kye ndabye: 

18   abasajja ab�amagezi kye bagambye nga tebalina kye bakwese ku kye baafuna okuva eri bakadde baabwe 

19   abo bokka abaweebwa ensi nga tewali mugwira agiyitamu. 

20   Omuntu omukozi w�ebibi, aba mu kubonaabona ennaku ze zonna, n�anyigirizibwa emyaka gyonna egyamutegekerwa. 

21   Amaloboozi agatiisa gajjuza amatu ge; byonna bwe biba ng�ebiteredde, abanyazi ne bamulumba. 

22   Atya okuva mu kizikiza adde, ekitala kiba kimulinze okumusala. 

23   Adda eno n�eri ng�anoonya ky�anaalya, amanyi ng�olunaku olw�ekizikiza lumutuukiridde. 

24   Okweraliikirira n�obubalagaze bimubuutikira, bimujjula nga kabaka eyetegekedde olutalo. 

25   Kubanga anyeenyerezza Katonda ekikonde, ne yeegereegeranya ku oyo Ayinzabyonna, 

26   n�agenda n�ekyejo amulumbe, n�engabo ennene enzito. 

27   Wadde nga yenna yagejja amaaso ng�ajjudde amasavu mu mbiriizi, 

28   wakubeera mu bibuga eby�amatongo, ne mu bifulukwa, ennyumba ezigwa okufuuka ebifunfugu. 

29   Taddeyo kugaggawala, n�obugagga bwe tebulirwawo, n�ebintu by�alina tebirifuna mirandira mu ttaka. 

30   Taliwona kizikiza, olulimi lw�omuliro lunaakazanga amatabi ge, era omukka gw�omu kamwa gulimugobera wala. 

31   Alemenga okwerimba nga yeesiga ebitaliimu, kubanga talina ky�ajja kuganyulwa. 

32   Wa kusasulwa byonna ng�obudde tebunnatuuka, n�amatabi ge tegalikula. 

33   Aliba ng�omuzabbibu ogugiddwako emizabbibu egitannaba kwengera, ng�omuzeyituuni ogukunkumula ebikoola byagwo. 

34   Kubanga ekibiina ky�abatatya Katonda kinaabeeranga kigumba, era omuliro gunaayokyanga weema ezinaabangamu enguzi. 

35   Baba embuto ez�ekibi ne bazaala obutali butuukirivu, embuto zaabwe zizaala obulimba.”

