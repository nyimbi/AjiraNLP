1   Yekoyakini mutabani wa Yekoyakimu kabaka wa Yuda n�abakungu, n�abaweesi n�abafundi ba Yuda bwe baatwalibwa kabaka Nebukadduneeza mu buwaŋŋanguse mu Babulooni okuva mu Yerusaalemi, Mukama yandaga ebibbo bibiri eby�emitiini nga biteekeddwa mu maaso ga yeekaalu ya Mukama. 

2  Ekibbo ekimu kyalimu ettiini nga nnungi nnyo ng�eyo esooka okwengera, n�ekibbo ekirala kyalimu ettiini nga mbi nnyo, ezitayinza kuliika. 

3   Mukama n�ambuuza nti, “Olaba ki Yeremiya?” Ne muddamu nti, “Ndaba ettiini. Ennungi nga nnungi nnyo naye embi nga mbi nnyo ezitayinza kuliika.” 

4  Awo ekigambo kya Mukama ne kinzijira nti, 

5  “Bw�ati bw�ayogera Mukama, Katonda wa Isirayiri nti, ‘Ng�ettiini zino ennungi, ndaba nti abawaŋŋanguse b�omu Yuda balungi, be natwala okuva mu kifo kino eri mu nsi ey�Abakaludaaya. 

6  Amaaso gange gajja kubalabirira olw�obulungi bwabwe, era nzija kubakomyawo mu nsi eno. Nzija kubazimba era nneme kubamenyaamenya: nzija kubasimba nneme kubakuula. 

7  Ndibawa omutima bammanye, nti nze Mukama. Balibeera bantu bange, nange ndibeera Katonda waabwe, kubanga balidda gye ndi n�omutima gwabwe gwonna. 

8   “ ‘Naye ng�ettiini embi, embi ennyo ezitayinzika kuliika, bwe ntyo bwe nnaakola Zeddekiya kabaka wa Yuda, n�abakungu be n�abo abaasigalawo mu Yerusaalemi, oba abaasigalawo mu nsi eno oba abo ababeera mu Misiri,’ bw�ayogera Mukama. 

9  ‘Ndibafuula kyennyinnyalwa era eky�omuzizo eri amawanga g�ensi, eky�okusekererwa era olugero obugero, ekintu eky�okusekererwa era eky�okukolimirwanga yonna gye nnaabagoberanga. 

10  Ndireeta ekitala, n�ekyeya, ne kawumpuli okubalumba okutuusa lwe balizikirira babule ku nsi gye nabawa ne bakitaabwe.’ ”

