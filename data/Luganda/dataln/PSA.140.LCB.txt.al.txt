1   Omponye abakola ebibi, Ayi Mukama, omponye abantu abakambwe; 

2   abateesa mu mitima gyabwe okukola ebibi; abanoonya entalo buli kiseera. 

3   Ebigambo byabwe byogi ng�ennimi z�emisota; ebiva mu kamwa kaabwe busagwa ng�obw�essalambwa. 

4   Onkuume abakola ebibi baleme okunkwatako, Ayi Mukama; omponye abantu abakambwe abateesa okunkyamya. 

5   Abantu ab�amalala banteze omutego; banjuluzza ekitimba kyabwe; ne batega emitego mu kkubo lyange. 

6   Nagamba Mukama nti, “Ggwe oli Katonda wange.” Wulira okwegayirira kwange, onsaasire, Ayi Mukama! 

7  Ayi Mukama, Mukama wange, ggw�omponya n�amaanyi go, ggwe engabo yange mu lutalo, 

8   Ayi Mukama, abakola ebibi tobawa bye beetaaga, era tokkiriza ntekateeka zaabwe kutuukirira; baleme kuba na malala wadde okwenyumiriza. 

9   Abanneetoolodde baleke enkwe zaabwe zibeekyusizeeko baboneebone. 

10   Amanda agaaka omuliro gabagwire; basuulibwe mu muliro, bakasukibwe mu bunnya obutakoma mwe bataliva emirembe gyonna. 

11   Tokkiriza balimba kweyongera bungi; abakambwe bayigganyizibwe bazikirire. 

12   Mmanyi nga Mukama ayamba abo ababonaabona, y�ayamba abanaku okuyisibwa mu bwenkanya. 

13   Abatuukirivu banaakutenderezanga, era w�oli we banaabeeranga.

