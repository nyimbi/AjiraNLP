1   Noolwekyo nga bwe tulina obuweereza buno bwe twaweebwa olw�okusaasirwa, tuleme kuddirira. 

2  Twaleka ebikisibwa eby�ensonyi, nga tetutambulira mu bukuusa, wadde okukyamya ekigambo kya Katonda, wabula okuggyayo amazima nga bwe gali, nga tweraga eri buli ndowooza y�omuntu mu maaso ga Katonda. 

3  Naye obanga ddala Enjiri yaffe ekwekeddwa, ekwekeddwa eri abo ababula. 

4  Katonda w�emirembe gino yazibikira ebirowoozo by�abo abatakkiriza, obutabamulisiza njiri ey�ekitiibwa kya Kristo, ye nga kye kifaananyi kya Katonda. 

5  Kubanga tetweyogerako wabula Kristo Yesu Mukama, naffe tuli baddu bammwe ku lwa Yesu. 

6  Kubanga Katonda oyo ye yagamba nti, “Omusana gwake mu kizikiza,” ye yayaka mu mitima gyaffe, okuleetera abantu ekitangaala eky�okumanya ekitiibwa kya Katonda ekirabikira mu Yesu Kristo. 

7   Naye kaakano tulina ekyobugagga kino mu bibya eby�ebbumba, okulaga nti obuyinza bwonna bwa Katonda, so si bwaffe. 

8  Tunyigirizibwa erudda n�erudda, naye ne tutabetenteka. Ne tweraliikirira, naye ne tutazirika. 

9  Tuyigganyizibwa, naye Katonda tatuleka. Tusuulibwa wansi, naye ne tutabetentuka, 

10  nga tulaga okufa kwa Yesu bulijjo mu mibiri gyaffe, okufa kwa Yesu kulyoke kulabisibwe mu mibiri gyaffe. 

11  Kubanga ffe abalamu tuweebwayo eri okufa olwa Yesu, obulamu bwa Yesu bulyoke bulabisibwe mu mibiri gyaffe. 

12  Kale nno okufa kukolera mu ffe, naye obulamu bukolera mu mmwe. 

13  Bwe tuba n�omwoyo omu ow�okukkiriza, ng�ekyawandiikibwa bwe kigamba nti, “Nakkiriza noolwekyo kyennava njogera,” naffe tukkiriza, noolwekyo kyetuva twogera. 

14  Tumanyi ng�oyo eyazuukiza Mukama waffe Yesu, naffe agenda kutuzuukiza ne Yesu, era alitwanjulira wamu nammwe. 

15  Kubanga byonna biri bwe bityo ku bwammwe, okusiimibwa okwo bwe kweyongera okuyita mu bangi, n�okwebaza ne kulyoka kweyongera, Katonda n�agulumizibwa. Okuba abalamu olw�okukkiriza 

16   Noolwekyo tetuterebuka, kubanga newaakubadde ng�emibiri gyaffe gifa, naye omuntu waffe ow�omunda adda buggya bulijjo. 

17  Kubanga okubonaabona kwaffe okutono okw�ekiseera ekya kaakano, kwongerayongera nnyo okututeekerateekera ekitiibwa eky�amaanyi eky�emirembe n�emirembe. 

18  Noolwekyo tetutunuulira bintu ebirabika naye ebintu ebitalabika, kubanga ebintu ebirabika bya kiseera buseera, naye ebyo ebitalabika bya mirembe na mirembe.

