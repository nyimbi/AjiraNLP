1  Awo Mukama n�agamba Musa ne Alooni nti, 

2  “Mugambe abaana ba Isirayiri nti Omusajja yenna bw�anaavangamu ebitonnya mu bitundu bye ebyekyama, ebimuvaamu ebyo binaabanga ebitali birongoofu. 

3  Era lino ly�etteeka ery�obutali bulongoofu bwe obuleeteddwa ebyo ebimuvaamu: obanga bitonnya obutasalako, obanga birekeddaawo, bunaabanga obutali bulongoofu mu musajja oyo. 

4  “Buli kitanda omusajja oyo alina ebimuvaamu ky�anaasulangako kinaabanga si kirongoofu, ne buli kintu ky�anaatuulangako kyonna kinaabanga si kirongoofu. 

5  Omuntu yenna anaakwatanga ku kitanda ky�omusajja oyo naye anaafuukanga atali mulongoofu okutuusiza ddala akawungeezi, era anaateekwanga okwoza engoye ze n�okunaaba mu mazzi. 

6  Omuntu yenna anaatuulanga ku kintu kyonna omusajja oyo alina ebimuvaamu kw�anaabanga amaze okutuula, anaafuukanga atali mulongoofu okutuusa akawungeezi, era anaateekwanga okwoza engoye ze n�okunaaba mu mazzi. 

7  Era omuntu yenna anaakwatanga ku musajja oyo alina ebimuvaamu, anaafuukanga atali mulongoofu okutuusa akawungeezi, era anaateekwanga okwoza engoye ze n�okunaaba mu mazzi. 

8  Omusajja oyo alina ebimuvaamu bw�anaawandanga amalusu ku muntu omulongoofu, omuntu oyo anaafuukanga atali mulongoofu okutuusa akawungeezi, era anaateekwanga okwoza engoye ze n�okunaaba mu mazzi. 

9  Era n�amatandiiko gonna omusajja oyo alina ebimuvaamu kw�aneebagaliranga ganaabanga agatali malongoofu, 

10  era n�omuntu anaakwatanga ku kintu ekirala kyonna ekinaabanga wansi w�omusajja oyo anaafuukanga atali mulongoofu okutuusa akawungeezi, era anaateekwanga okwoza engoye ze n�okunaaba mu mazzi. 

11  Omuntu yenna, omusajja oyo alina ebimuvaamu gw�anaakwatangako nga tasoose kunaaba mu ngalo mu mazzi anaafuukanga atali mulongoofu okutuusa akawungeezi, era anaateekwanga okwoza engoye ze n�okunaaba mu mazzi. 

12  Ekibumbe kyonna ekikozesebwa mu maka bwe kinaakwatibwangako omusajja oyo alina ebimuvaamu kinaayasibwanga, na buli ekikozesebwa mu maka eky�omuti kinaanaazibwanga mu mazzi. 

13   “Omusajja anaabanga alina ebimuvaamu bw�anaafuulibwanga omulongoofu, aneebaliranga ennaku musanvu ez�okufuulibwa omulongoofu; anaateekwanga okwoza engoye ze n�okunaaba omubiri gwe mu mazzi amayonjo agakulukuta, bw�atyo anaafuukanga mulongoofu. 

14  Ku lunaku olw�omunaana kinaamusaaniranga okuddira amayiba abiri oba enjiibwa ento bbiri n�ajja awali Mukama mu mulyango gw�Eweema ya Mukama ey�Okukuŋŋaanirangamu n�abikwasa kabona. 

15  Kabona anaabiwangayo, ekimu nga kye kiweebwayo olw�ekibi n�ekirala nga kye kiweebwayo ekyokebwa. Mu ngeri eyo kabona anaatangiririranga omusajja oyo olw�ebimuvaamu eri Mukama. 

16   “Omusajja bw�anaavangamu amazzi g�obusajja anaateekwanga okunaaba omubiri gwe n�amazzi, era anaasigalanga nga si mulongoofu okutuusa akawungeezi. 

17  Buli lugoye olwambalwa oba eddiba nga kuliko amazzi g�obusajja, binaateekwanga okwozebwa mu mazzi, era binaabanga ebitali birongoofu okutuusa akawungeezi. 

18  Omusajja bw�aneebakanga n�omukazi, ne wabaawo amazzi g�obusajja agafulumizibbwa, bombi banaanaabanga mu mazzi agatukula, era banaabeeranga abatali balongoofu okutuusa akawungeezi. Amateeka ku Butali Bulongoofu mu Bakazi 

19   “Omukazi bw�anaavangamu omusaayi ng�empisa ye eya bulijjo eya buli mwezi bw�eba, anaabeeranga atali mulongoofu okumala ennaku musanvu, ne buli anaamukwatangako anaabeeranga atali mulongoofu okutuusa akawungeezi. 

20  Mu bbanga eryo ng�omukazi oyo si mulongoofu buli kintu kyonna ky�anaagalamirangako kinaabanga ekitali kirongoofu, ne buli kintu kyonna ky�anaatuulangako kinaabanga ekitali kirongoofu. 

21  Era buli anaakwatanga ku kitanda kye kinaamusaaniranga okwoza engoye ze, n�okunaaba mu mazzi, era anaabeeranga atali mulongoofu okutuusa akawungeezi. 

22  Buli anaakwatanga ku kintu kyonna omukazi oyo ky�atuulako, anaateekwanga okwoza engoye ze n�okunaaba omubiri gwe mu mazzi, era anaabeeranga atali mulongoofu okutuusa akawungeezi. 

23  Bwe kinaabanga ekitanda oba ekintu ekirala kyonna omukazi oyo ky�anaabanga atuddeko, omuntu bw�anaakikwatangako anaabeeranga atali mulongoofu okutuusa akawungeezi. 

24  Omusajja bw�aneebakanga n�omukazi oyo, omusaayi gw�omukazi ogumuvaamu ogwa buli mwezi ne gumutonnyako, anaabeeranga atali mulongoofu okumala ennaku musanvu; n�ekitanda kw�anaagalamiranga nakyo kinaabanga ekitali kirongoofu. 

25   “Omukazi bw�anaavangamu omusaayi okumala ennaku nnyingi mu biseera ebitali ebyo ebya buli mwezi nga bwe kiba bulijjo, oba bw�anaavangamu omusaayi okumala ennaku ezisukka ku za bulijjo eza buli mwezi, anaabeeranga atali mulongoofu mu bbanga ly�anaamalanga ng�avaamu omusaayi, nga mu biseera bye ebya buli mwezi. 

26  Buli kitanda ky�anaagalamirangako ng�omusaayi gukyamuvaamu kinaabeeranga ekitali kirongoofu, ng�ekitanda kye bwe kiba mu biseera bye ebya buli mwezi eby�okuvaamu omusaayi, era ne buli kintu ky�anaatuulangako kinaabanga ekitali kirongoofu nga bwe kiba mu biseera bye ebya buli mwezi. 

27  Buli muntu anaakwatanga ku bintu ebyo anaabeeranga atali mulongoofu; kinaamusaaniranga okwoza engoye ze, n�okunaaba omubiri gwe mu mazzi, era anaabeeranga atali mulongoofu okutuusa akawungeezi. 

28  Naye omukazi oyo avaamu omusaayi bw�anaafuulibwanga omulongoofu, aneebaliranga ennaku musanvu, N�oluvannyuma lwazo anaabeeranga mulongoofu. 

29  Ku lunaku olw�omunaana kinaamusaaniranga okuddira amayiba abiri, oba enjiibwa ento bbiri n�ajja awali Mukama ku mulyango gw�Eweema ya Mukama ey�Okukuŋŋaanirangamu n�abikwasa kabona. 

30  Kabona anaawangayo ekimu nga kye kiweebwayo olw�ekibi, n�ekirala nga kye kiweebwayo ekyokebwa. Mu ngeri eyo kabona anaatangiriranga omukazi oyo eri Mukama olw�ekitali kirongoofu ekimuvaamu. 

31   “Bwe mutyo bwe munaakugiranga abaana ba Isirayiri balemenga okusemberera ebintu ebibafuula abatali balongoofu, balemenga okufa olw�obutali bulongoofu bwabwe okuboonoonyesa Eweema ya Mukama ey�Okukuŋŋaanirangamu eri wakati mu bo. 

32  “Ago ge mateeka ku musajja alina ebimuvaamu mu bitundu bye eby�ekyama, n�oyo avaamu amazzi g�obusajja; 

33  ne ku mukazi anaavangamu omusaayi ng�empisa y�abakazi eya bulijjo eya buli mwezi bw�eba. Amateeka ago ganaakwatanga ku musajja oba ku mukazi alina ebimuvaamu, ne ku musajja aneebakanga n�omukazi atali mulongoofu.”

