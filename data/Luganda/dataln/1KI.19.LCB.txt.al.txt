1  Awo Akabu n�abuulira Yezeberi byonna Eriya bye yakola, ne bwe yatta bannabbi bonna n�ekitala. 

2  Yezeberi n�atumira Eriya omubaka okumugamba nti, “Bakatonda bankole bwe batyo n�okukirawo, bwe siifuule obulamu bwo okuba ng�obulamu bw�omu ku bo, essaawa nga zino enkya.” 

3  Eriya n�atya nnyo, n�adduka okuwonya obulamu bwe. Bwe yatuuka e Beeruseba mu Yuda, n�aleka eyo omuweereza we. 

4  Naye ye n�atambula olugendo lwa lunaku lumu mu ddungu, n�atuuka awali omwoloola, n�atuula wansi waagwo, n�asaba afe. N�ayogera nti, “Kino kimala, Mukama, kaakano twala obulamu bwange, kubanga sisinga bajjajjange.” 

5  N�agalamira wansi w�omwoloola ne yeebaka. Amangwago malayika n�amukomako, n�amugamba nti, “Golokoka olye.” 

6  N�agolokoka, laba ng�emitwetwe we waliwo akasumbi k�amazzi n�omugaati omwokye. N�alya n�anywa, n�addamu n�agalamira. 

7  Malayika wa Mukama n�akomawo omulundi ogwokubiri n�amukomako n�amugamba nti, “Golokoka olye, kubanga olugendo lunene.” 

8  Awo n�agolokoka n�alya, n�anywa, n�afuna amaanyi, era n�atambula olugendo lwa nnaku amakumi ana emisana n�ekiro, okutuuka e Kolebu, olusozi lwa Katonda. Mukama Alabikira Eriya 

9  Bwe yatuuka eyo, n�ayingira mu mpuku, n�asula omwo. Awo ekigambo kya Mukama ne kimujjira nga kigamba nti, “Okola ki wano, Eriya?” 

10  N�addamu nti, “Nyiikidde nnyo okuweereza Mukama Katonda ow�Eggye ne nkwatibwa n�obuggya ku lulwe. Abayisirayiri balese endagaano yo, bamenye ebyoto byo, era ne batta ne bannabbi bo n�ekitala. Nze nsigaddewo nzekka, ne kaakano bannoonya okunzita.” 

11  Mukama n�amugamba nti, “Ffuluma, oyimirire ku lusozi mu maaso ga Mukama, kubanga Mukama ali kumpi kuyitawo.” Kale laba, embuyaga nnyingi ey�amaanyi n�emenya ensozi n�eyasa n�enjazi mu maaso ga Eriya, naye Mukama nga taliimu. Oluvannyuma lw�embuyaga, musisi ow�amaanyi n�ayita naye era Mukama nga taliimu. 

12  Oluvannyuma lwa musisi ne wajja omuliro, naye era Mukama teyaliimu mu muliro. Oluvannyuma lw�omuliro, ne wajja eddoboozi ttono nga lya ggonjebwa. 

13  Eriya bwe yaliwulira, n�abikka amaaso ge n�omunagiro gwe n�afuluma n�ayimirira ku mulyango gw�empuku. Awo Mukama n�amugamba nti, “Okola ki wano Eriya?” 

14  N�addamu nti, “Nyiikidde nnyo okuweereza Mukama Katonda ow�Eggye, naye Abayisirayiri balese endagaano yo, bamenyeemenye ebyoto byo, era ne batta ne bannabbi bo n�ekitala. Nze nsigaddewo nzeka, ne kaakano bannoonya okunzita.” 

15  Mukama n�amugamba nti, “Ddirayo mu kkubo lye wajjiddemu ogende mu ddungu lya Ddamasiko. Bw�onootuuka eyo ofuke amafuta ku Kazayeeri okuba kabaka w�e Busuuli, 

16  ne ku Yeeku mutabani wa Nimusi okuba kabaka wa Isirayiri, ate era ofuke n�amafuta ku Erisa mutabani wa Safati ow�e Aberumekola okudda mu kifo kyo. 

17  Era Yeeku anatta oyo yenna anadduka okuwona ekitala kya Kazayeeri, ate Erisa ye n�atta oyo yenna anadduka okuwona ekitala kya Yeeku. 

18  Wabula nesigaliza akasanvu mu Isirayiri, abatavuunamiranga Baali wadde okumunywegera.” Okuyitibwa kwa Erisa 

19  Awo Eriya n�ava eyo n�asisinkana Erisa mutabani wa Safati ng�alima n�emigogo gy�ente kkumi n�ebiri, ye ng�alimisa ogw�ekkumi n�ebiri. Eriya n�agenda gy�ali n�amusuulako omunagiro gwe. 

20  Erisa n�aleka ente ze, n�adduka ng�agoberera Eriya. N�amugamba nti, “Ka nsibule kitange ne mmange, ndyoke ŋŋende naawe.” Eriya n�amugamba nti, “Ddayo, nkukoze ki?” 

21  Awo Erisa n�amulekako akabanga, n�addayo, n�agenda n�asala omugogo gw�ente, ennyama n�agifumbisa ebiti by�enkumbi, n�agabira abantu ne balya. Awo n�agolokoka n�agoberera Eriya era n�amuweerezanga.

