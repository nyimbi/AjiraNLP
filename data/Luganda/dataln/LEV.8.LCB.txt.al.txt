1  Awo Mukama Katonda n�agamba Musa nti, 

2  “Leeta Alooni ne batabani be, n�ebyambalo, n�amafuta ag�omuzeeyituuni ag�okwawula, ne seddume y�ente ey�ekiweebwayo olw�ekibi, n�endiga ennume bbiri, n�ekibbo ky�emigaati egitali mizimbulukuse; 

3  okuŋŋaanyize abantu bonna ku mulyango gwa Weema ya Mukama ey�Okukuŋŋaanirangamu.” 

4  Musa n�akola nga Mukama Katonda bwe yamulagira; abantu ne bakuŋŋaanira mu kibiina kinene ku mulyango gwa Weema ya Mukama ey�Okukuŋŋaanirangamu. 

5  Awo Musa n�agamba ekibiina nti, “Kino Mukama Katonda ky�atulagidde okukola.” 

6  Bw�atyo Musa n�aleeta Alooni ne batabani be n�abanaaza n�amazzi. 

7  N�ayambaza Alooni ekkooti, n�amusiba olwesibyo, n�amwambaza omunagiro, n�amwambaza n�ekyambalo ekya efodi, n�amusibya olwesibyo lwa efodi olwalukibwa n�amagezi amangi, n�amunyweza. 

8  N�amuteekako ekyomukifuba, era mu kyomukifuba n�ateekamu Ulimu ne Sumimu. 

9  N�amusiba ekitambaala ku mutwe, ne mu maaso ku kitambaala n�assaako ekipande ekya zaabu, nga ye ngule entukuvu, nga Mukama Katonda bwe yalagira Musa. 

10   Awo Musa n�addira amafuta ag�omuzeeyituuni ag�okwawula, n�agakozesa okwawula Weema ya Mukama, ne byonna ebibeeramu nabyo n�abyawula. 

11  N�amansira agamu ku mafuta ku kyoto emirundi musanvu, n�ayawula ekyoto ne byonna ebikozesebwako, n�ebbensani ne mw�etuula, okubitukuza. 

12  N�afuka agamu ku mafuta ag�okwawula ku mutwe gwa Alooni, n�amwawula, okumutukuza. 

13  Awo Musa n�aleeta batabani ba Alooni n�abambaza amakooti, n�abasiba eneesibyo, n�abambaza enkuufiira, nga Mukama Katonda bwe yalagira Musa. Ebiweebwayo olw�ekibi n�Ebiweebwayo Ebyokebwa olwa Bakabona 

14   Awo n�aleeta seddume ey�ekiweebwayo olw�ekibi; Alooni ne batabani be ne bakwata ku mutwe gwayo. 

15  Musa n�agitta, n�addira omusaayi gwayo n�agusiiga n�olugalo lwe ku mayembe ag�oku kyoto okukyebungulula, n�atukuza ekyoto. Omusaayi ogwasigalawo n�aguyiwa wansi w�ekyoto, n�akitukuza, okukitangiririra. 

16  Musa n�addira amasavu gonna agaali ku byenda, n�agaali gabisse ku kibumba, n�ensigo zombi n�amasavu gaazo, byonna n�abyokera ku kyoto. 

17  Naye seddume, n�eddiba lyayo, n�ennyama yaayo, n�obusa bwayo, n�abyokera mu muliro ebweru w�olusiisira, nga Mukama Katonda bwe yalagira Musa. 

18   Awo n�aleeta endiga ennume ey�ekiweebwayo ekyokebwa; Alooni ne batabani be ne bakwata ku mutwe gwayo. 

19  Musa n�agitta, n�amansira omusaayi gwayo buli wantu ku kyoto. 

20  Awo endiga ng�ewedde okusalwasalwa mu bifi, Musa n�ayokya ebifi ebyo n�omutwe gwayo n�amasavu. 

21  Ebyenda n�amagulu nga biwedde okunaazibwa n�amazzi, Musa n�alyoka ayokya endiga yonna ku kyoto. Ekyo nga kye kiweebwayo ekyokye eky�akawoowo akasanyusa, nga kiweerwayo ku muliro eri Mukama, nga Mukama Katonda bwe yalagira Musa. Ekiweebwayo olw�Okwawulibwa kwa Bakabona 

22  Awo Musa n�aleeta endiga ennume eyookubiri, nga y�endiga ey�ekiweebwayo olw�okwawulibwa; Alooni ne batabani be ne bagikwata ku mutwe gwayo. 

23  Musa n�alyoka agitta, n�addira ku musaayi gwayo n�agusiiga ku kasongezo k�okutu kwa Alooni okwa ddyo, ne ku kinkumu eky�engalo ye ey�omukono ogwa ddyo, ne ku kigere ekisajja eky�okugulu okwa ddyo. 

24  Batabani ba Alooni nabo ne baleetebwa, Musa n�asiiga omusaayi ku busongezo bw�amatu gaabwe aga ddyo, ne ku binkumu eby�engalo zaabwe ez�emikono gyabwe egya ddyo, ne ku bigere ebisajja eby�amagulu gaabwe aga ddyo. Musa n�addira omusaayi n�agumansira buli wantu ku kyoto okukyebungulula. 

25  N�addira amasavu n�omukira ogwo omusava, n�amasavu gonna agaali ku byenda, n�agaali gabisse ku kibumba, n�ensigo zombi n�amasavu gaazo, n�ekisambi ekya ddyo; 

26  n�alaba mu kibbo omubeera emigaati egitali mizimbulukuse egibeera mu maaso ga Mukama Katonda, n�aggyamu akagaati kamu akatali kazimbulukuse, n�akagaati akaakolebwa n�amafuta ag�omuzeeyituuni, n�akasukuuti ak�oluwewere kamu, n�abiteeka ku masavu ne ku kisambi ekya ddyo; 

27  ebyo byonna n�abikwasa Alooni ne batabani be mu ngalo zaabwe, ne babiwuubawuuba mu maaso ga Mukama Katonda, nga kye kiweebwayo ekiwuubibwa. 

28  Awo Musa ebyo byonna n�abibaggyako, n�abyokera ku kyoto awamu n�ekiweebwayo ekyokebwa, nga kye kiweebwayo eri Mukama Katonda eky�okwawulibwa, ekyokebwa mu muliro ne muvaamu akawoowo akalungi akasanyusa. 

29  Era Musa n�addira ekifuba n�akiwuubawuuba, nga kye kiweebwayo eri Mukama ekiwuubibwa. Guno nga gwe mugabo gwa Musa ku ndiga ennume ey�okwawulibwa, nga Mukama Katonda bwe yalagira Musa. Ennaku ez�Okwawulibwa 

30   Awo Musa n�addira ku mafuta ag�okwawula ne ku musaayi ogwali ku kyoto, n�amansira ku Alooni ne ku byambalo bye, ne ku batabani be awamu ne ku byambalo byabwe. Bw�atyo n�atukuza Alooni n�ebyambalo bye awamu ne batabani be n�ebyambalo byabwe. 

31   Musa n�agamba Alooni ne batabani be nti, “Ennyama mugifumbire awo ku mulyango gw�Eweema ya Mukama ey�Okukuŋŋaanirangamu, era awo we muba mugiriira awamu n�emigaati egiri mu kibbo omuli ebiweebwayo olw�okwawulibwa, nga bwe nabalagira nga ŋŋamba nti, ‘Alooni ne batabani be baligirya.’ 

32  Ebifisseewo ku nnyama ne ku migaati mujja kubyokya mu muliro. 

33  Era temufulumanga okuva ku mulyango gwa Weema ya Mukama ey�Okukuŋŋaanirangamu okumala ennaku musanvu, okutuusa ng�ennaku zammwe ez�okwawulibwa zituukiridde, kubanga okubaawula kugenda kumala ennaku musanvu. 

34  Mukama Katonda alagidde nti Nga bwe kikoleddwa leero bwe kinaakolebwanga bwe kityo okubatangiririra. 

35  Mujja kubeera ku mulyango gwa Weema ya Mukama ey�Okukuŋŋaanirangamu emisana n�ekiro okumala ennaku musanvu, nga mukola ebyo Mukama by�abalagidde, si kulwa nga mufa; bwe ntyo bwe ndagiddwa.” 

36  Bwe batyo Alooni ne batabani be ne bakola ebyo byonna Mukama Katonda bye yalagira ng�abiyisa mu Musa.

