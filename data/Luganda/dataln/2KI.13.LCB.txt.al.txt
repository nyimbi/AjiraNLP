1  Mu mwaka ogw�amakumi abiri mu esatu ogwa Yowaasi mutabani wa Akaziya kabaka wa Yuda, Yekoyakaazi n�afuuka kabaka wa Isirayiri mu Samaliya era n�afugira emyaka kkumi na musanvu. 

2  N�akola ebibi mu maaso ga Mukama ng�akola ebibi Yerobowaamu mutabani wa Nebati bye yayonoonyesa Isirayiri, ate n�atabirekaayo. 

3  Obusungu bwa Mukama ne bubuubuukira ku Isirayiri, n�abawaayo okubeera wansi ow�omukono gwa Kazayeeri kabaka w�e Busuuli ne Benikadadi mutabani we. 

4  Awo Yekoyakaazi ne yegayirira Mukama, Mukama n�amuwulira, era n�alaba okucocca, kabaka w�e Busuuli kwe yacoccanga Isirayiri. 

5  Mukama n�abaddiramu n�abawa omulokozi, ne bawona obufuzi bw�Abasuuli, n�oluvannyuma Abayisirayiri ne babeeranga mirembe mu nnyumba zaabwe nga bwe baali olubereberye. 

6  Naye ne batalekaayo kukola ebibi eby�ennyumba ya Yerobowaamu bye yayonoonyesa Isirayiri, wabula beeyongeranga bweyongezi okubikola. N�empagi ey�Asera n�esigalayo mu Samaliya. 

7  Mukama teyalekerawo ggye lya Yekoyakaazi kintu okuggyako abasajja abeebagala embalaasi amakumi ataano, n�amagaali kkumi, n�abaserikale ab�ebigere omutwalo gumu, kubanga kabaka w�e Busuuli yabizikiriza, n�abifuula ng�enfuufu ey�omu gguuliro. 

8  Ebyafaayo ebirala ebyabaawo mu mirembe gya Yekoyakaazi, ne bye yakola byonna, n�ebyobuzira bwe byonna, tebyawandiikibwa mu kitabo eky�ebyomumirembe gya bassekabaka ba Isirayiri? 

9  Yekoyakaazi n�afa, n�aziikibwa mu Samaliya, Yowaasi mutabani we n�amusikira. Yekoyaasi Kabaka wa Isirayiri 

10  Awo mu mwaka ogw�amakumi asatu mu omusanvu ogwa Yowaasi kabaka wa Yuda, Yekoyaasi mutabani wa Yekoyakaazi n�afuuka kabaka wa Isirayiri mu Samaliya, era n�afugira emyaka kkumi na musanvu. 

11  N�akola ebibi mu maaso ga Mukama, n�atalekaayo ebibi bya Yerobowaamu mutabani wa Nebati, bye yayonoonyesa Isirayiri, wabula ne yeeyongera bweyongezi okubikola. 

12  Ebyafaayo ebirala ebyabaawo mu mirembe gya Yekoyaasi, bye yakola byonna, n�amaanyi ge, nga kwe kuli n�olutalo lwe yalwana ne Amaziya kabaka wa Yuda, tebyawandiikibwa mu kitabo eky�ebyomumirembe gya bassekabaka ba Isirayiri? 

13  Yekoyaasi n�afa, n�aziikibwa mu Samaliya, Yerobowaamu n�amusikira okuba kabaka. Okufa kwa Erisa 

14  Awo mu biro ebyo Erisa n�alwala nnyo, endwadde eyamutta, Yowaasi n�aserengeta gy�ali okumulaba, n�akaabira amaziga, mu maaso ge ng�agamba nti, “Kitange, Kitange, amagaali n�abeebagala embalaasi aba Isirayiri!” 

15  Erisa n�amuddamu nti, “Ffuna omutego n�obusaale,” era n�akola bw�atyo. 

16  N�agamba kabaka wa Isirayiri nti, “Bikwate mu ngalo.” Bwe yamala okukola ekyo, Erisa n�ateeka emikono gye ku gya kabaka. 

17  Erisa n�amugamba nti, “Ggulawo eddirisa ery�ebuvanjuba,” n�aliggulawo. N�amulagira okulasa. Erisa n�ayogera nti, “Akasaale ka Mukama ak�obuwanguzi, akasaale ak�obuwanguzi eri Obusuuli, era ojja kusaanyizaawo ddala Abasuuli mu Afeki.” 

18  N�amugamba nti, “Kwata obusaale,” n�abukwata. N�agamba kabaka wa Isirayiri okulasa ettaka. N�alirasa emirundi esatu, n�akoma awo. 

19  Omusajja wa Katonda n�amunyiigira, n�amugamba nti, “Wandirasizza emirundi etaano oba mukaaga, olwo n�olyoka owangulira ddala Abasuuli era n�obasaanyaawo. Naye kaakano olibawangula emirundi esatu gyokka.” 

20  Erisa n�afa, n�aziikibwa. Ebibinja by�Abamowaabu byateranga okulumba ensi ku ntandikwa ya buli mwaka. 

21  Awo olwatuuka, Abayisirayiri abamu baali baziika omusajja, ne balengera ekibinja eky�abasajja nga kijja, ne basuula omulambo gwe mu ntaana ya Erisa ne badduka. Omulambo gwe bwe gw�akoma ku magumba ga Erisa omusajja n�alamuka, era n�ayimirira. 

22  Mu kiseera kye kimu Kazayeeri kabaka w�e Busuuli n�ajooga Isirayiri ebbanga lyonna Yekoyakaazi we yabeerera kabaka. 

23  Naye Mukama n�abakwatirwa ekisa n�abasaasira, era n�assaayo omwoyo gye bali olw�endagaano gye yakola ne Ibulayimu, ne Isaaka ne Yakobo nti talibazikiririza ddala. N�okutuusa ku lunaku olwa leero tayagalanga kubazikiriza okuva mu maaso ge. 

24  Kazayeeri kabaka w�e Busuuli n�afa, Benikadadi mutabani we n�amusikira. 

25  Awo Yekoyaasi mutabani wa Yekoyakaazi n�awamba nate ebibuga Benikadadi mutabani wa Kazayeeri bye yali awambye ku kitaawe Yekoyakaazi mu ntalo. Yowaasi ye n�amuwangula emirundi esatu, era n�akomyawo ebibuga bya Isirayiri ebyali biwambiddwa.

