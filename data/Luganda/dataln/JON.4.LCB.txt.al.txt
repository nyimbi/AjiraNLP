1   Naye Yona n�anyiiga nnyo. 

2  N�alyoka yeemulugunyiza Katonda n�amugamba nti, “Kino ddala kye nalowooza, Mukama, bwe nnali mu nsi ye waffe, lwe wasooka okuŋŋamba okujja eno. Kye kyanzirusa n�okunzirusa okugenda e Talusiisi; kubanga namanya nti ggwe oli Katonda ajjudde obulungi, alwawo okusunguwala, alina ekisa ekingi, era namanya nti ojja kwanguwa okukyusa entegeka zo ez�okuzikiriza abantu bano. 

3  Kale nno nkwegayiridde Mukama nzita; okufa kisinga okuba omulamu.” 

4   Awo Mukama n�agamba nti, “Olina ekituufu kw�osinziira okunyiiga?” 

5  Awo Yona n�afuluma ebweru w�ekibuga n�abeera ku luuyi lwakyo olw�ebuvanjuba, era ne yeekolerawo akasiisira mu makoola, n�alinda alabe ekinatuuka ku kibuga. 

6  Ebikoola by�akasiisira bwe by�awotoka olw�omusana, Mukama n�ategeka ekiryo ne kimera mangu amakoola gaakyo ne gabikka ku mutwe gwa Yona ne gakendeeza ku musana. Yona n�asanyuka nnyo olw�ekiryo. 

7  Naye ate enkeera Katonda n�aleeta ekiwuka, ne kirya ekiryo ne kikala ne kifa. 

8  Ng�enjuba yeewanise, Katonda n�alyoka alagira embuyaga ey�Ebuvanjuba ey�olubugumu okufuuwa Yona, omusana ne gumwokya nnyo mu mutwe okutuusa lwe yazirika. N�ayagala afe. N�ayogera nti, “Okufa kusinga okuba omulamu.” 

9  Mukama n�alyoka amubuuza nti, “Olina ekituufu kw�osinziira okunyiiga olw�ekiryo ekikaze ne kifa?” Yona n�addamu nti, “Yee, kituufu nze okunyiiga ennyo n�okwegomba okufa.” 

10  Mukama n�amugamba nti, “Osaalirwa olw�ekibikka kyo ekyonoonese songa si ggwe wakimeza, ate nga kyo kyali kya kiseera buseera. 

11  Kale lwaki nange sandisaasidde Nineeve, ekibuga ekyo ekinene n�abantu baamu emitwalo ekkumi n�ebiri n�okusingawo, n�ente zaakyo ennyingi bwe zityo, abantu abatasobola kwawula kirungi na kibi?”

