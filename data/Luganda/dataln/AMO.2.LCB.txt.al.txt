1   Bw�ati bw�ayogera Mukama nti, “Olw�ebyonoono bya Mowaabu ebisatu weewaawo ebina, siriggyawo busungu bwange. Kubanga yayokya amagumba ga kabaka wa Edomu ne gafuuka evvu. 

2   Ndiweereza omuliro ku Mowaabu era gulyokya ebigo bya Keriyoosi. Abantu ba Mowaabu balifiira wakati mu kusasamala okungi omuliba okuleekaana n�okufuuwa amakondeere. 

3   Ndizikiriza omukulembeze wa Mowaabu n�abakungu baamu bonna, ndibatta,” bw�ayogera Mukama. 

4   Bw�ati bw�ayogera Mukama nti, “Olw�ebyonoono bya Yuda ebisatu weewaawo ebina, siriggyawo busungu bwange. Kubanga banyoomye amateeka ga Mukama, ne batakuuma biragiro bye nabawa ne bagondera bakatonda ab�obulimba bajjajjaabwe be baagobereranga. 

5   Ndiweereza omuliro ku Yuda ne njokya ebigo bya Yerusaalemi.” 

6   Bw�ati bw�ayogera Mukama nti, “Olw�ebyonoono bya Isirayiri ebisatu weewaawo ebina, siriggyawo busungu bwange. Batunda obutuukirivu bafune ffeeza, ne batunda n�abaavu olw�omugogo gw�engatto. 

7   Balinnyiririra emitwe gy�abaavu mu nfuufu, n�abajoogebwa ne batalamulwa mu bwenkanya. Omwana ne kitaawe bayingira eri omuwala omu ne boonoona erinnya lyange. 

8   Bagalamira okumpi ne buli kyoto ku ngoye ezaweebwayo ng�obweyamo. Mu nnyumba ya bakatonda baabwe mwe banywera omwenge oguleetebwa abatanziddwa.” 

9   “Nazikiriza Abamoli ku lwabwe newaakubadde nga baali bawanvu ng�emivule era nga ba maanyi ng�emyera. Nazikiriza ebibala ebyali waggulu okutuuka ku mirandira egyali wansi. 

10   Nakuggya mu nsi y�e Misiri, ne nkukulemberera emyaka amakumi ana mu ddungu, weetwalire ensi y�Abamoli. 

11   Nayimusa abamu ku batabani bammwe okubeera bannabbi, ne ku balenzi bammwe okuba Abawonge ba Mukama. Si bwe kiri bwe kityo abantu ba Isirayiri?” bw�ayogera Mukama. 

12   “Naye mmwe ne mudda mu kuwa Abawonge ba Mukama omwenge okunywa, ne muwa bannabbi amateeka nga mubagamba nti Temuwa byabunnabbi. 

13  Laba, ndibasesebbula ng�eggaali eryettisse emmere ey�empeke bwe lisesebbula ekiri mu kkubo lyalyo. 

14   Abanguwa tebaliwona, n�ab�amaanyi tebalikuŋŋaanya maanyi gaabwe era n�omuzira nnamige talisobola kuwonya bulamu bwe. 

15   Omukubi w�obusaale omukugu taliyimirira kunywera, n�omuserikale ow�ebigere nnakinku talisobola kuwenyuka. Abo abasajja abazira abeebagazi b�embalaasi tebalisobola kuwonya bulamu bwabwe. 

16   Ku lunaku olwo abalwanyi abazira nnamige balidduka bukunya!” bw�atyo bw�ayogera Mukama.

