1   Awo olwatuuka Nakkasi Omwamoni n�ayambuka n�azingiza Yabesugireyaadi. Abasajja bonna ab�e Yabesi ne bamugamba nti, “Kola naffe endagaano, tunaakuweerezanga.” 

2  Naye Nakkasi Omwamoni n�abaddamu nti, “Sijja kukola nammwe ndagaano okuggyako nga munzikirizza okuggya mu buli muntu, eriiso lye erya ddyo, olwo nswaze Isirayiri yenna.” 

3  Abakulu ba Yabesi ne bamugamba nti, “Tuweeyo ebbanga lya nnaku musanvu, tusindike ababaka mu nsi yonna eya Isirayiri. Bwe wataabeewo n�omu anajja okutubeera, kale tuneewaayo gy�oli.” 

4   Ababaka bwe baatuuka e Gibea ewa Sawulo, ne bategeeza abantu ebigambo ebyo; bwe baabiwulira bonna ne bakuba ebiwoobe. 

5  Mu kiseera ekyo Sawulo yali ava mu nnimiro ng�agoberera ente ze ezirima, n�abuuza nti, “Abantu babadde ki? Kiki ekibakaabya?” Ne bamutegeeza obubaka abasajja ab�e Yabesi bwe baali baleese. 

6   Awo Sawulo bwe yawulira ebigambo ebyo, Omwoyo wa Katonda n�amukkako mu maanyi, obusungu bwe ne bubuubuuka nnyo. 

7  N�addira ente bbiri, n�azitemaatema, n�aziwa ababaka ne bazitwala okubuna ensi yonna eya Isirayiri ng�agamba nti, “Buli ataagoberere Sawulo ne Samwiri, ente ze ezirima bwe zityo bwe zinaakolebwa.” Entiisa ya Mukama n�egwa ku bantu, ne bakuŋŋaana wamu n�omutima gumu. 

8  Sawulo n�ababalira e Bezeki, abasajja abaava mu Isirayiri nga bawera emitwalo amakumi asatu, n�abaava mu Yuda ne bawera emitwalo esatu. 

9  Ne bagamba ababaka abaali bazze nti, “Mutegeeze abasajja ab�e Yabesugireyaadi nti, ‘Obudde we bunaatuukira mu ssaawa ez�omu ttuntu, munaaba mulokolebbwa.’ ” Ababaka bwe bazzaayo obubaka obwo e Yabesi, abatuuze baayo ne bassa ekikkowe. 

10  Abatuuze ab�e Yabesi ne bagamba Abamoni nti, “Enkya tujja kwewaayo gye muli, mutukole kye mwagala.” 

11  Enkeera Sawulo yakeera mu matulutulu n�ayawulamu abasajja be ebibinja bisatu; ne balumba olusiisira lw�Abamoni ne babatta okutuusa mu ssaawa ez�omu ttuntu. Abaaluwona ne basaasaana, ne wataba n�omu asigala na munne. Sawulo Akakasibwa Okuba Kabaka 

12   Awo abantu ne bagamba Samwiri nti, “Ani eyali abuuza nti, ‘Sawulo alitufuga?’ Mubatuwe tubatte.” 

13   Naye Sawulo n�addamu nti, “Nedda, tewali muntu anattibwa leero, kubanga olwa leero Mukama alokodde Isirayiri.” 

14  Awo Samwiri n�agamba abantu nti, “Mujje, tugende e Girugaali tukakase obwakabaka.” 

15  Awo abantu bonna ne bagenda e Girugaali mu maaso ga Mukama ne bakakasa Sawulo okuba kabaka. Era mu kifo ekyo ne baweerayo ssaddaaka ez�ebiweebwayo olw�emirembe mu maaso ga Mukama, Sawulo n�Abayisirayiri bonna ne basanyuka ne bajaguza nnyo ne bakola n�entujjo ey�amaanyi.

