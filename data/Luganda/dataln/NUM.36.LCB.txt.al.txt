1   Awo abakulembeze b�ennyumba z�empya ez�omu lunyiriri lwa Gireyaadi, mutabani wa Makiri, mutabani wa Manase, nga bava mu kika kya Yusufu, ne bajja ne boogera ne Musa n�abakulembeze n�abazadde b�abaana ba Isirayiri. 

2  Ne bagamba nti, “Mukama Katonda yalagira mukama waffe, abaana ba Isirayiri obagabanyizeemu ettaka ery�obusika bwabwe ng�okuba akalulu, era n�akulagira ebyobusika ebya muganda waffe Zerofekadi abigabire abaana be abawala. 

3  Kale, nno, bwe balifumbirwa abalenzi abazaalibwa mu bika ebirala eby�abaana ba Isirayiri, ebyobusika byabwe bigenda kuggyibwa ku by�obusika obwa bajjajjaffe bigattibwe ku by�obusika obw�ebika abawala abo gye banaabanga bafumbiddwa. Kale olwo ebyobusika bye twagabana birituggyibwako. 

4  Awo Omwaka gwa Jjubiri ogw�abaana ba Isirayiri bwe gunaatuukanga, ebyobusika byabwe bigenda kugattibwanga ku bw�ebika abawala abo gye banaabanga bafumbiddwa, n�eby�obutaka bwabwe nga bitoolebwa ku butaka obwa bajjajjaffe obw�ensikirano.” 

5   Awo Musa n�addamu abantu ng�ekiragiro kya Mukama bwe kyali n�alagira abaana ba Isirayiri nti, “Abava mu batabani ab�omu kika kya Yusufu kye bagamba kituufu. 

6  Kino kye kiragiro kya Mukama Katonda ku nsonga z�abawala ba Zerofekadi: Mubaleke bafumbirwenga omusajja gwe baneesiimiranga, naye omusajja oyo gwe banaafumbirwanga anaavanga mu kika kya kitaabwe. 

7  Mu by�obusika bw�abaana ba Isirayiri, tewaabengawo butaka obw�obusika obunaggibwanga mu kika ekimu ne butwalibwa mu kika ekirala, kubanga buli omu mu baana ba Isirayiri anaakuumanga butiribiri obutaka obw�omu kika kye bw�anaabanga asikidde okuva ku bajjajjaabe. 

8  Era buli mwana owoobuwala anaasikiranga obutaka mu kika kyonna eky�abaana ba Isirayiri, anaateekwanga okufumbirwa omusajja ow�omu kika kya kitaawe w�omuwala oyo; bwe kityo buli mwana wa Isirayiri anaabeeranga n�obutaka obw�obusika bwa bakitaawe. 

9  Noolwekyo tewaabengawo butaka obw�obusika obuggyibwa mu kika ekimu ne butwalibwa mu kika ekirala; kubanga buli kika eky�abaana ba Isirayiri kinaakuumanga butiribiri obutaka bw�obusika obw�ekika ekyo.” 

10  Bwe batyo bawala ba Zerofekadi ne bakola nga Mukama bwe yalagira Musa. 

11  Bawala ba Zerofekadi bano: Maala, ne Tiruza, ne Kogula, ne Mirika, ne Noowa, baafumbirwa batabani ba baganda ba bakitaabwe. 

12  Baafumbirwa mu mpya za batabani ba Manase mutabani wa Yusufu, ebyobusika byabwe ne bisigala mu kika kya kitaabwe. 

13   Ago ge mateeka n�ebiragiro Mukama Katonda bye yalagira Musa n�abituusa eri abaana ba Isirayiri nga bali mu nsenyi za Mowaabu ku mugga Yoludaani okwolekera Yeriko.

