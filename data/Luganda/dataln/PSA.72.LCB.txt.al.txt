1   Ayi Katonda, kabaka omuwe okuba omwenkanya, ne mutabani we omuwe obutuukirivu, 

2   alyoke alamulenga abantu bo mu butuukirivu, n�abaavu abalamulenga mu mazima. 

3  Ensozi zireeterenga abantu bo okukulaakulana n�obusozi bubaleetere obutuukirivu. 

4   Anaalwaniriranga abaavu, n�atereeza abaana b�abo abeetaaga, n�omujoozi n�amusaanyaawo. 

5   Abantu bakutyenga ng�enjuba n�omwezi gye bikoma okwaka mu mirembe gyonna. 

6   Abeere ng�enkuba bw�etonnya ku muddo ogusaliddwa, afaanane ng�oluwandaggirize olufukirira ensi. 

7   Obutuukirivu bweyongere nnyo mu mulembe gwe, n�okufuga kwe kujjule emirembe okutuusa omwezi lwe gulikoma okwaka! 

8   Afugenga okuva ku nnyanja okutuuka ku nnyanja, n�okuva ku mugga Fulaati okutuuka ku nkomerero z�ensi! 

9  Ebika eby�omu malungu bimugonderenga, n�abalabe be bamujeemulukukire beekulukuunye ne mu nfuufu. 

10   Bakabaka b�e Talusiisi n�ab�oku bizinga eby�ewala bamuwenga omusolo; bakabaka b�e Syeba n�ab�e Seeba bamutonerenga ebirabo. 

11   Bakabaka bonna banaavuunamanga mu maaso ge; amawanga gonna ganaamuweerezanga, 

12  Kubanga anaawonyanga eyeetaaga bw�anaamukoowoolanga, n�omwavu ne kateeyamba ataliiko mwasirizi. 

13   Anaasaasiranga omunafu n�omwavu; n�awonya obulamu bwa kateeyamba. 

14   Anaabanunulanga mu mikono gy�omujoozi n�abawonya obukambwe bwe; kubanga obulamu bwabwe bwa muwendo mungi gy�ali. 

15   Awangaale! Aleeterwe zaabu okuva e Syeba. Abantu bamwegayiririrenga era bamusabirenga emikisa buli lunaku. 

16   Eŋŋaano ebale nnyingi nnyo mu nsi, ebikke n�entikko z�ensozi. Ebibala byayo byale ng�eby�e Lebanooni; n�abantu baale mu bibuga ng�omuddo ogw�oku ttale. 

17   Erinnya lye libeerengawo ennaku zonna, n�okwatiikirira kwe kube kwa nkalakkalira ng�enjuba. Amawanga gonna ganaaweebwanga omukisa ku lu lw�erinnya lye, era abantu bonna bamuyitenga aweereddwa omukisa. 

18   Mukama Katonda agulumizibwe, Katonda wa Isirayiri, oyo yekka akola ebyewuunyisa. 

19   Erinnya lye ekkulu ligulumizibwenga emirembe n�emirembe! Ensi yonna ejjule ekitiibwa kye. Amiina era Amiina! 

20   Okusaba kwa Dawudi mutabani wa Yese kukomye awo.

