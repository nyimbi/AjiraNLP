1  Awo Moluddekaayi bwe yategeera byonna ebyakolebwa, n�ayuza ebyambalo bye n�ayambala ebibukutu ne yeesiiga evvu, n�afuluma n�agenda mu kibuga wakati, n�akaaba n�eddoboozi ddene olw�ennaku ennyingi: 

2  naye n�akoma ku wankaaki wa kabaka, kubanga tewali eyakirizibwanga okuyingira mu mulyango gwa Kabaka ng�ayambadde ebibukutu. 

3  Mu buli kitundu ekiragiro kya Kabaka n�etteeka lye gye byatuukanga ne waba okukuba ebiwoobe bingi n�okusiiba n�okukaaba amaziga mangi mu Bayudaaya era bangi ku bo ne bambala ebibukutu. 

4  Awo abaweereza ba Eseza abakazi n�abalaawe be ne bajja gyali okumutegeeza ku bibadde wo, era Nnabagereka n�anakuwala nnyo: n�aweereza Moluddekaayi ebyambalo yeyambulemu ebibukutu bye yali ayambadde naye Moluddekaayi n�atabikkiriza. 

5  Eseza n�atumya Kasaki omu ku balaawe ba Kabaka, gwe yali ataddewo okumuweereza n�amukuutira okugenda okumanya ekizibu ekyali kituuse ku Moluddekaayi era n�ensonga. 

6  Awo Kasaki n�afuluma n�agenda ebweru mu kifo ekigazi eky�ekibuga ekyayolekera omulyango gwa Kabaka, Moluddekaayi gye yali. 

7  Moluddekaayi n�amutegeeza byonna ebyamutuukako, n�omuwendo gw�ensimbi Kamani gwe yali asuubizza okuteeka mu ggwanika lya Kabaka olw�okuzikiriza Abayudaaya. 

8  Era n�amuwa n�ebyaggyibwa mu kiwandiiko eky�etteeka eryalaalikibwa mu Susani, okuliraga Eseza n�okulimunnyonnyola ate era n�okukuutira Eseza okugenda amwegayiririre ye n�abantu be eri Kabaka. 

9  Amangwago Kasaki n�agenda n�abuulira Eseza ebigambo Moluddekaayi bye yali amutegeezezza. 

10  Awo Eseza n�alagira Kasaki okuzzaayo obubaka ewa Moluddekaayi nti, 

11  “Abakungu ba kabaka bonna n�abantu bonna ab�omu bitundu byonna eby�obwakabaka bakimanyi nti Tewali musajja oba mukyala eyeeyanjula mu maaso ga Kabaka mu luggya olw�omunda ng�atayitiddwa kabaka. Era waliwo n�etteeka nti akolanga bw�atyo attibwenga, wabula nga Kabaka amugololedde omuggo gwe ogwa zaabu, n�aba omulamu. Naye wayiseewo ennaku amakumi asatu kasookedde mpitibwa kugenda wa kabaka.” 

12  Ebigambo ebyo bwe byatuuka ku Moluddekaayi, 

13  Moluddekaayi n�amuddamu nti, “Tolowooza nti olw�okuba oli mu lubiri lwa Kabaka, gwe onowonawo wekka mu Bayudaaya bonna. 

14  Kubanga ggwe bw�onoosirika mu kiseera kino, okubeerwa n�okulokolebwa kw�Abayudaaya kuliva awalala, naye ggwe n�ennyumba ya Kitaawo mulizikizibwa. Ate ani amanyi obanga wafuulibwa Nnabagereka lwa kiseera kino?” 

15  Awo Eseza n�aweereza obubaka eri Moluddekaayi nti, 

16  “Genda okuŋŋaanye Abayudaaya bonna abali mu Susani, musiibe ku lwange, so temulya wadde okunywa ekintu emisana n�ekiro okumala ennaku ssatu. Nze n�abaweereza bange abakyala tunaasiibira wamu nammwe. Ekyo nga kiwedde, ndigenda eri Kabaka, newaakubadde nga tekikkirizibwa mu mateeka. Bwe ndiba ow�okuzikirira, nzikirira.” 

17  Amangwago Moluddekaayi n�agenda, era n�akola byonna Eseza bye yamulagira.

