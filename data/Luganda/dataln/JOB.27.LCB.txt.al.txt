1   Yobu n�ayongera okwogera kwe bw�ati nti, 

2   “Nga Katonda bw�ali omulamu, agaanye okusala ensonga yange mu mazima, Oyo Ayinzabyonna, aleetedde emmeeme yange okulumwa, 

3   gye nkomye okuba nga nkyalina obulamu mu nze, omukka gwa Katonda nga gukyali mu nnyindo zange, 

4   emimwa gyange tegijja kwogera butali butuukirivu, era olulimi lwange terujja kwogera bulimba. 

5   Sirikkiriza nti muli batuufu; okutuusa lwe ndifa, siryeggyako bugolokofu bwange. 

6   Nzija kwongera okunywerera ku butuukirivu bwange obutabuleka; omutima gwange tegunsalira musango nga nkyali mulamu.” 

7  “Abalabe bange babeere ng�abakozi b�ebibi, n�abo abangolokokerako babeere ng�abatali batuukirivu! 

8   Kubanga ssuubi ki oyo atalina Katonda ly�aba nalyo ng�asaliddwako, nga Katonda amuggyeko obulamu? 

9   Katonda awulira okukaaba kwe ng�ennaku emujjidde? 

10   Alifuna essanyu mu oyo Ayinzabyonna? Aliyita Katonda ebbanga lyonna? 

11   Nzija kubayigiriza ebikwata ku maanyi ga Katonda; ebikwata ku oyo Ayinzabyonna sijja kubikweka. 

12  Weekalirize bino byonna bye mwerabiddeko, lwaki kaakano okwogera ebyo ebitalina makulu?” Empeera y�abakozi b�ebibi 

13   “Eno y�empeera Katonda gy�awa abakozi b�ebibi, omugabo omuntu omujoozi gw�afuna okuva eri oyo Ayinzabyonna: 

14   Abaana be ne bwe baba bangi batya, enkomerero yaabwe kitala; ezzadde lye teririfuna byakulya bibamala. 

15   Abo abaliwona kawumpuli, balifa ne baziikibwa, ne bannamwandu baabwe tebalibakaabira. 

16   Wadde ng�atereka effeeza ng�enfuufu, n�engoye ng�entuumo y�ebbumba, 

17   ebyo bye yeeterekera omutuukirivu y�alibyambala, era abo abatalina musango be baligabana effeeza ye. 

18   Ennyumba gy�azimba eribeera ng�ey�ekiwojjolo; ng�akasiisira akazimbiddwa omukuumi. 

19   Agenda okwebaka nga mugagga, naye ekyo tekiddemu kubaawo, kubanga alizuukuka nga byonna biweddewo. 

20   Entiisa erimuzingako ng�amataba; kibuyaga amutwala ekiro mu kyama. 

21   Embuyaga ey�ebuvanjuba emutwalira ddala n�agenda; emuggya mu kifo kye n�amaanyi. 

22   Emukuba awatali kusaasira, ng�adduka ave mu maanyi gaayo. 

23   Erimukubira engalo zaayo, n�emusiiya okuva mu kifo kye.”

