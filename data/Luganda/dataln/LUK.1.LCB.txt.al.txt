1  Abantu bangi bagezezzaako okuwandiika ebyafaayo ebyatuukirizibwa mu ffe, 

2  ng�abo abaasooka edda bwe baabitubuulira, nga be baali abajulirwa era abaweereza b�Ekigambo okuviira ddala ku lubereberye. 

3  Bwe ntyo bwe mmaze okukakasiza ddala buli kintu n�obwegendereza okuva ku by�olubereberye okutuukira ddala ku byasembayo, ne ndaba nga kirungi okukuwandiikira ggwe Teefiro ow�ekitiibwa ennyo, ndyoke mbikuwandiikire nga bwe byaliraanagana. 

4  Olyoke omanye amazima g�ebyo bye wayigirizibwa. Okulanga Okuzaalibwa kwa Yokaana Omubatiza. 

5   Awo mu biro Kabaka Kerode we yafugira Obuyudaaya, waaliwo kabona erinnya lye Zaakaliya, nga wa mu kitongole kya Abiya, nga mukyala we naye yali wa mu kika kya Alooni, erinnya lye Erisabesi. 

6  Abantu abo bombi baali batuukirivu mu maaso ga Katonda, era nga batambulira mu mateeka ga Katonda gonna, ne mu biragiro bya Mukama, nga tebaliiko kya kunenyezebwa. 

7  Bombi baali bakaddiye nnyo, era tebaalina mwana, kubanga Erisabesi yali mugumba. 

8   Awo lwali lumu, Zaakaliya bwe yali ng�ali ku mulimu gwe ogw�obwakabona mu maaso ga Katonda, kubanga kye kyali ekiseera eky�oluwalo lwe, 

9  n�alondebwa okwoteza obubaane mu yeekaalu ya Mukama, ng�emirimu gy�obwakabona bwe gyabanga. 

10  Mu ssaawa eyo ey�okwoteza obubaane ekibiina kyonna eky�abantu baali bakuŋŋaanidde mu luggya lwa Yeekaalu. 

11   Awo malayika wa Mukama n�alabikira Zaakaliya, n�ayimirira ku luuyi olwa ddyo olw�ekyoto okwoterezebwa obubaane! 

12  Zaakaliya n�atya nnyo bwe yalaba malayika, entiisa n�emukwata. 

13  Naye malayika n�amugamba nti, “Totya Zaakaliya! Kubanga okusaba kwo kuwuliddwa, era mukazi wo Erisabesi ajja kukuzaalira omwana wabulenzi. Olimutuuma erinnya Yokaana. 

14  Mwembi mulisanyuka nnyo ne mujaguza. Era bangi abalibasanyukirako olw�okuzaalibwa kwe. 

15  Kubanga aliba mukulu mu maaso ga Katonda. Talinywa mwenge wadde ekitamiiza kyonna. Era alijjuzibwa Mwoyo Mutukuvu ng�akyali mu lubuto lwa nnyina. 

16  Era alireetera abaana ba Isirayiri bangi okudda eri Mukama Katonda waabwe. 

17  Aliweerereza mu mwoyo ne mu maanyi aga nnabbi Eriya, n�akyusa emitima gy�aba kitaabwe okudda eri abaana baabwe, n�okukyusa emitima gy�abajeemu okudda eri amagezi g�abatuukirivu alyoke ateeketeeke abantu okulindirira Mukama.” 

18   Zaakaliya n�agamba malayika nti, “Ekyo nnaakimanya ntya? Kubanga nze ndi mukadde, ne mukazi wange naye akaddiya nnyo.” 

19   Malayika n�amugamba nti, “Nze Gabulyeri ayimirira mu maaso ga Katonda, era y�antumye okwogera naawe n�okukuleetera amawulire gano. 

20  Naye olw�okuba nga tokkirizza bigambo byange, ojja kuziba omumwa, era togenda kuddamu kwogera okutuusa ng�ebintu ebyo bimaze okubaawo. Kubanga ebigambo byange byonna birimala kutuukirira mu kiseera kyabyo.” 

21  Abantu abaali balindirira ebweru wa Yeekaalu okulaba Zaakaliya ne beewuunya nnyo ekyamulwisaayo ennyo bw�atyo. 

22  Oluvannyuma ennyo bwe yavaayo, yali tasobola kwogera nabo, ne bategeera nga mu Yeekaalu afuniddeyo okwolesebwa. N�asigala ng�azibye omumwa naye ng�abategeeza mu bubonero. 

23   N�abeera mu Yeekaalu okutuusa ennaku ze ez�oluwalo lwe zaggwaako n�alyoka addayo eka. 

24  Ennaku ezo bwe zaayitawo, mukazi we Erisabesi n�aba olubuto, ne yeekwekera ebbanga lya myezi etaano. 

25  N�agamba nti, “Mukama nga wa kisa kingi, kubanga anziggyeeko ensonyi olw�obutaba na mwana.” Okuzaalibwa kwa Yesu Kulangibwa 

26   Awo mu mwezi ogw�omukaaga, Katonda n�atuma malayika Gabulyeri mu kibuga Nazaaleesi eky�omu Ggaliraaya 

27  eri omuwala erinnya lye Maliyamu, nga tamanyi musajja, eyali ayogerezebwa omusajja erinnya lye Yusufu, ow�omu lulyo lwa Dawudi. 

28  Awo Gabulyeri n�alabikira Maliyamu n�amulamusa nti, “Mirembe! Ggwe aweereddwa omukisa! Mukama ali naawe!” 

29   Maliyamu n�atya, n�abulwa n�ekyokwogera, ng�okulamusa okwo kumutabudde, nga n�amakulu gaakwo tagategeera. 

30  Awo malayika n�amugamba nti, “Totya, Maliyamu, kubanga olabye ekisa mu maaso ga Katonda. 

31  Kubanga, laba, olibeera olubuto, olizaala omwana wabulenzi era olimutuuma erinnya, Yesu. 

32  Agenda kuba mukulu, wa kitiibwa, era aliyitibwa Omwana w�Oyo Ali Waggulu Ennyo, era Mukama Katonda alimuwa entebe ey�obwakabaka eya jjajjaawe Dawudi. 

33  Alifuga ennyumba ya Yakobo emirembe gyonna, era n�obwakabaka bwe tebulikoma.” 

34  Awo Maliyamu n�abuuza malayika nti, “Ekyo kiriba kitya? Kubanga simanyi musajja.” 

35   Malayika n�amuddamu nti, “Mwoyo Mutukuvu alikukkako, n�amaanyi g�Oyo Ali Waggulu Ennyo galikubuutikira, n�omwana alizaalibwa aliba mutukuvu, Omwana wa Katonda. 

36  Laba, muganda wo Erisabesi eyayitibwanga omugumba, kati ali lubuto lwa myezi mukaaga mu bukadde bwe. 

37  Kubanga buli kigambo kiyinzika eri Katonda.” 

38  Maliyamu n�addamu nti, “Nze ndi muweereza wa Mukama, kibe ku nze nga bw�ogambye.” Malayika n�ava w�ali, n�agenda. Maliyamu Akyalira Erisabesi 

39   Awo mu biro ebyo, Maliyamu n�ayanguwa okugenda mu nsi ya Buyudaaya ey�ensozi, mu kibuga kyayo. 

40  N�ayingira mu nnyumba ya Zaakaliya n�alamusa Erisabesi. 

41  Naye Maliyamu bwe yalamusa Erisabesi, omwana eyali mu lubuto lwa Erisabesi n�abuukabuuka era n�ajjuzibwa Mwoyo Mutukuvu. 

42  Erisabesi n�alyoka ayogerera mu ddoboozi ery�omwanguka nti, “Oweereddwa omukisa, ggwe mu bakazi, era n�omwana ali mu lubuto lwo aweereddwa omukisa. 

43  Nga nfunye ekitiibwa kinene ggwe nnyina wa Mukama wange okujja okunkyalira! 

44  Kubanga bw�oyingidde n�onnamusa, omwana ali mu lubuto lwange oluwulidde ku ddoboozi lyo ne yeekyusakyusa olw�essanyu! 

45  Oweereddwa omukisa bw�okkirizza nti ebintu ebyo Mukama bya kwogeddeko birituukirizibwa.” Oluyimba lwa Maliyamu 

46   Maliyamu n�agamba nti, 

47   “Emmeeme yange etendereza Mukama. N�omwoyo gwange gusanyukidde Katonda omulokozi wange, 

48   Kubanga alabye obuwombeefu bw�omuweereza we. Kubanga laba, okuva kaakano, ab�emirembe gyonna banaampitanga eyaweebwa omukisa. 

49   Kubanga Owaamaanyi ankoledde ebikulu; N�erinnya lye ttukuvu. 

50   N�okusaasira kwe kwa mirembe na mirembe eri abo abamutya. 

51   Akoze eby�amaanyi n�omukono gwe. Asaasaanyizza ab�emitima egy�amalala. 

52   Awanudde abafuzi ku ntebe zaabwe ez�obwakabaka n�agulumiza abawombeefu. 

53   Abali mu kwetaaga abakkusizza ebirungi. Naye abagagga n�abagoba nga tabawaddeeyo kantu. 

54   Adduukiridde omuweereza we Isirayiri, n�ajjukira okusaasira, 

55   nga bwe yayogera ne bajjajjaffe, eri Ibulayimu n�ezzadde lye emirembe gyonna.” 

56  Maliyamu n�amala ewa Erisabesi muganda we, ng�emyezi esatu, n�alyoka addayo ewuwe. Okuzaalibwa kwa Yokaana 

57  Awo ekiseera kya Erisabesi eky�okuzaala ne kituuka, n�azaala omwana wabulenzi. 

58  Baliraanwa ba Erisabesi n�ab�ekika kye ne bawulira nga Mukama bw�amulaze ekisa, ne basanyukira wamu naye. 

59   Awo omwana bwe yaweza ennaku omunaana, ne bajja okumukomola, bonna nga balowooza nti Ajja kutuumibwa erinnya lya kitaawe Zaakaliya. 

60  Naye Erisabesi n�abagamba nti, “Nedda, ajja kutuumibwa Yokaana.” 

61  Ne bamuwakanya nga bagamba nti, “Mu kika kyo kyonna tetuwulirangayo yatuumibwa linnya eryo.” 

62   Ne babuuza kitaawe w�omwana erinnya ly�ayagala atuumibwe. 

63  N�abasaba eky�okuwandiikako, n�awandiikako nti, “Erinnya lye ye Yokaana!” Bonna ne beewuunya nnyo! 

64  Amangwago akamwa ka Zaakaliya ne kagguka, n�olulimi lwe ne lusumulukuka, n�atandika okwogera n�okutendereza Katonda. 

65  Abantu bonna ab�omu kitundu ekyo ne batya nnyo, era ebigambo ebyo ne bibuna mu nsi yonna ey�e Buyudaaya ey�ensozi. 

66  Buli eyawulira ebigambo ebyo n�abirowoozaako nnyo mu mutima gwe, ne yeebuuza nti, “Naye omwana ono bw�alikula aliba atya?” Kubanga awatali kubuusabuusa, omukono gwa Mukama gwali wamu naye. Oluyimba lwa Zaakaliya 

67   Awo Zaakaliya kitaawe, n�ajjula Mwoyo Mutukuvu n�awa obunnabbi nti, 

68   “Atenderezebwe Mukama Katonda wa Isirayiri, kubanga akyalidde abantu be, era abanunudde. 

69   Yatuyimusiriza obuyinza obw�obulokozi, mu nnyumba y�omuddu we Dawudi. 

70   Nga bwe yasuubiriza mu bigambo bya bannabbi be abatukuvu ab�edda ennyo, 

71   Okulokolebwa mu balabe baffe, n�okuva mu mukono gw�abo bonna abatukyawa, 

72   Okulaga bajjajjaffe ekisa, n�ajjukira n�endagaano ye entukuvu, 

73   ekirayiro kye yalayirira jjajjaffe Ibulayimu, 

74   okukituukiriza, n�okulokolebwa okuva mu mukono gw�abalabe baffe awatali kutya, tulyoke tuweereze mu maaso ge, 

75   mu butukuvu ne mu butuukirivu ennaku zonna ez�obulamu bwaffe.” 

76   “Naawe, mwana wange, oliyitibwa nnabbi w�Oyo Ali Waggulu Ennyo; kubanga gw�olikulembera Mukama okumuteekerateekera amakubo ge. 

77   Okumanyisa abantu be obulokozi, obw�okusonyiyibwa ebibi byabwe. 

78   Byonna birituukirira olw�ekisa kya Katonda waffe ekingi. Emmambya esala eritukyalira okuva mu ggulu, 

79   okwakira abo abatudde mu kizikiza ne mu kisiikirize eky�okufa, okuluŋŋamya ebigere byaffe mu kkubo ery�emirembe.” 

80   Omwana n�akula n�ayongerwako amaanyi mu mwoyo, n�abeera mu malungu okutuusa ku lunaku lwe yayolesebwa eri Isirayiri.

