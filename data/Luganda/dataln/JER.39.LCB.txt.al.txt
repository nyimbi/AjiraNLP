1   Mu mwaka ogwomwenda ogw�obufuzi kwa Zeddekiya kabaka wa Yuda, mu mwezi ogw�ekkumi, Nebukadduneeza kabaka w�e Babulooni, n�alumba Yerusaalemi, n�eggye lye lyonna, n�akizingiza. 

2  Ku lunaku olw�omwenda olw�omwezi ogwokuna ogw�omwaka ogw�ekkumi n�ogumu ogw�obufuzi kwa Zeddekiya, ekisenge ky�ekibuga kyabotolwa. 

3  Awo Nerugalusalezeeri, ne Samugaluneebo, ne Salusekimu, ne Labusalisi, ne Nerugalusalezeeri, ne Labumagi, n�abakungu abalala bonna aba kabaka w�e Babulooni ne bajja ne batuula mu mulyango ogwa wakati ogwa Yerusaalemi. 

4  Awo Zeddekiya kabaka wa Yuda n�abaserikale be bonna bwe babalaba ne bava mu kibuga kiro ne badduka; ne bayita mu nnimiro ya kabaka, nga bayita mu mulyango wakati w�ebisenge ebibiri, ne boolekera Alaba. 

5   Naye eggye ly�Abakaludaaya ne libagoba ne lisanga Zeddekiya mu nsenyi ez�e Yeriko, ne bamuwamba, ne bamuleeta eri kabaka Nebukadduneeza ow�e Babulooni e Libuna mu nsi y�e Kamasi; n�amusalira eyo omusango. 

6  Kabaka w�e Babulooni n�attira batabani ba Zeddekiya mu maaso ga kitaabwe e Libuna, era kabaka w�e Babulooni n�atta abakungu ba Yuda bonna. 

7  Nebukadduneeza n�aggyamu Zeddekiya amaaso, n�amusiba mu masamba n�amutwala e Babulooni. 

8   Abakaludaaya ne bookya ennyumba ya kabaka n�ennyumba z�abantu, ne bamenya n�ebisenge bya Yerusaalemi. 

9  Awo Nebuzaladaani omuduumizi w�eggye n�atwala abantu abaali basigaddewo mu kibuga, n�abo abaali bamwegasseeko, n�abo abaali basigaddewo mu bifo ebirala, e Babulooni. 

10  Nebuzaladaani omuduumizi w�eggye, n�aleka abamu ku bantu abaavu abaali batalina kantu, mu nsi ya Yuda; n�abawa ebibanja n�ennimiro z�emizabbibu. 

11  Awo Nebukadduneeza kabaka w�e Babulooni yali awadde Nebuzaladaani omuduumizi w�eggye lya kabaka w�e Babulooni, ebiragiro bino ebikwata ku Yeremiya ng�amugamba nti, 

12  “Mmutwale omulabirire: tomubonyaabonya wabula mukolere byonna by�ayagala.” 

13  Awo Nebuzaladaani omuduumizi w�eggye, ne Nebusazibaani omukungu ow�oku ntikko ne Nerugalusalezeeri, ne Labumagi, n�abaami bonna abakulu aba kabaka w�e Babulooni, 

14  ne batumya ne baggya Yeremiya mu luggya lw�abaserikale. Ne bamukwasa Gedaliya mutabani wa Akikamu, mutabani wa Safani, amuzzeeyo ewaabwe. Olwo n�asigala n�abantu be. 

15  Yeremiya bwe yali asibiddwa mu luggya lw�abaserikale abakuumi, ekigambo kya Mukama ne kimujjira nga kigamba nti, 

16  “Genda ogambe Ebedumeleki Omuwesiyopya nti, ‘Bw�ati bw�ayogera Mukama ow�Eggye, Katonda wa Isirayiri nti, Nnaatera okutuukiriza ebigambo byange eri ekibuga kino nga nkozesa ebibonoobono, si kukulaakulana. Mu biseera ebyo birituukirizibwa nga mulaba n�amaaso gammwe. 

17  Naye ndikuwonya ku lunaku olwo,’ bw�ayogera Mukama; ‘toliweebwayo eri abo b�otya. 

18  Ndikuwonya; tolittibwa, olisigala ng�oli mulamu, kubanga onneesiga, bw�ayogera Mukama.’ ”

