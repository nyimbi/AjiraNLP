1   Kino ky�ekigambo kya Katonda ekikwata ku Isirayiri. Bw�ati bw�ayogera Mukama eyabamba eggulu era n�assaawo emisingi gy�ensi, era n�akola n�omwoyo gw�omuntu ogumulimu. 

2  “Laba ŋŋenda okufuula Yerusaalemi ekikompe ekitagaza amawanga gonna ageetoolodde enjuuyi zonna. Yuda awamu ne Yerusaalemi birizingizibwa. 

3  Awo ku lunaku olwo ndifuula Yerusaalemi ejjinja erizitowa eri amawanga gonna, ag�ensi agalikuŋŋaana okukizingiza. Abo bonna abaligezaako okuliggyawo, balyetusaako ebisago. 

4  Ku lunaku olwo, bw�ayogera Mukama, ndikuba buli mbalaasi na buli muvuzi waayo ndimusuula eddalu. Ndikuuma ennyumba ya Yuda kyokka amaaso g�embalaasi za bannaggwanga ndigaziba. 

5  Awo abakulembeze ba Yuda baligamba mu mitima gyabwe nti, ‘Abantu b�omu Yerusaalemi ba maanyi, kubanga Mukama Katonda ow�Eggye ye Katonda waabwe.’ 

6   “Ku lunaku olwo ndifuula abakulembeze ya Yuda ng�ogusigiri ogwaka ogwetooloddwa enku, ng�olumuli olw�omuliro mu makkati g�ebisusunku. Balimalawo amawanga gonna ag�oku njuyi zonna, olw�oku kkono n�olw�oku ddyo; naye Yerusaalemi kirisigalawo, n�abantu baakyo mu kifo kyakyo awatali kunyeenyezebwa. 

7   “Mukama alisooka kununula weema za Yuda, ekitiibwa ky�ennyumba ya Dawudi, n�ekitiibwa ky�abatuuze b�omu Yerusaalemi kireme kusukka ku kya Yuda. 

8  Ku lunaku olwo Mukama aliteeka obukuumi ku batuuze b�omu Yerusaalemi; abo abasembayo obunafu ku lunaku olwo babeere nga Dawudi, era ennyumba ya Dawudi ebeere ng�ennyumba ya Katonda, nga malayika wa Mukama abakulembeddemu. 

9  Ku lunaku olwo ndizikiriza amawanga gonna agalumba Yerusaalemi. 

10   “Era ndifuka ku nnyumba ya Dawudi era ku batuuze ba Yerusaalemi Omwoyo ow�ekisa n�okwegayirira. Balintunuulira nze gwe baafumita: era balimukungubagira ng�omuntu bw�akungubagira omwana we omu yekka, era balimulumirwa nnyo omwoyo ng�omuntu bw�alumirwa mutabani we omubereberye. 

11  Ku lunaku olwo okukuba ebiwoobe kuliyitirira mu Yerusaalemi okwenkana ng�okwa Kadadulimmoni mu kiwonvu Megiddoni. 

12  Ensi erikungubaga, buli kika kyokka; ekika eky�ennyumba ya Dawudi ne bakazi baabwe kyokka, n�ekika ky�ennyumba ya Nasani ne bakazi baabwe bokka; 

13  Ekika eky�ennyumba ya Leevi ne bakazi baabwe, n�ekika kya Simeeyi ne bakazi baabwe; 

14  n�ebika byonna ebirala ebisigaddeyo ne bakazi baabwe.

