1   Awo Kiramu kabaka w�e Ttuulo bwe yawulira nga Sulemaani bamufuseeko amafuta okuba kabaka, ng�asikidde kitaawe Dawudi, n�atuma ababaka be eri Sulemaani, kubanga yali mukwano gwa Dawudi. 

2  Sulemaani n�atumira Kiramu ng�ayogera nti, 

3   “Omanyi nti, Olw�entalo ennyingi ezeetooloola Dawudi kitange, teyasobola kuzimbira linnya lya Mukama Katonda we yeekaalu, okutuusa Mukama lwe yamala okuteeka abalabe be wansi w�ebigere bye. 

4  Naye kaakano Mukama Katonda wange awadde Isirayiri yonna emirembe ku njuyi zonna, era tewakyali mulabe wadde akabi ak�engeri yonna. 

5  Era, laba, nsuubira okuzimbira erinnya lya Mukama Katonda wange yeekaalu, nga Mukama bwe yagamba Dawudi kitange, bwe yayogera nti, ‘Mutabani wo gwe nditeeka ku ntebe ey�obwakabaka mu kifo kyo, yalizimbira erinnya lyange yeekaalu.’ 

6  Noolwekyo lagira basajja bo bantemere emivule gya Lebanooni. Abaddu bange banaakoleranga wamu n�abaddu bo, era nakuweerezanga empeera yonna, gy�olinsaba olw�abaddu bo. Omanyi nga ku ffe tekuli n�omu alina magezi kutema miti okwenkana ab�e Sidoni.” 

7  Awo Kiramu bwe yawulira obubaka bwa Sulemaani, n�asanyuka nnyo era n�ayogera nti, “Mukama yeebazibwe, kubanga awadde Dawudi omwana ow�amagezi okufuga eggwanga lino eddene.” 

8  Awo Kiramu n�atumira Sulemaani ng�ayogera nti, “Obubaka bwe wampeereza mbufunye, era nnaakola by�oyagala byonna eby�emiti egy�emivule n�emiti egy�emiberosi. 

9  Basajja bange baligiggya mu Lebanooni ne bagiserengesa ku nnyanja, era ndigisengeka ng�ebitindiro okuyita ku nnyanja okugituusa mu kifo ky�olindaga. Nga gituuse eyo ndiragira ne bagisumulula, ne gikuweebwa. Kye njagala okolere ab�omu nnyumba yange, kwe kubawanga emmere.” 

10  Awo Kiramu n�awa Sulemaani emiti gy�emivule n�emiti egy�emiberosi nga bwe yayagala, 

11  ne Sulemaani n�amuwanga ebigero by�eŋŋaano kilo enkumi nnya mu bina eby�emmere ey�ennyumba ye, n�amafuta ag�omuzeeyituuni ebigero amakumi abiri, ze kilo nga bina mu ana buli mwaka. Kino Sulemaani yakikoleranga Kiramu buli mwaka. 

12  Mukama n�awa Sulemaani amagezi, nga bwe yamusuubiza. Ne waba emirembe wakati wa Kiramu ne Sulemaani, n�okulagaana ne balagaana endagaano bombi. 

13   Kabaka Sulemaani n�akuŋŋaanya abakozi mu Isirayiri yonna, ne bawera abasajja emitwalo esatu. 

14  N�abaweerezanga e Lebanooni mu mpalo; buli luwalo nga lumala omwezi gumu e Lebanooni n�emyezi ebiri ewaabwe, era Adoniraamu ye yabavunaanyizibwanga. 

15  Sulemaani yalina abantu emitwalo musanvu abaasitulanga emigugu, n�emitwalo munaana abaatemanga amayinja ku nsozi, 

16  ate n�abaami be enkumi ssatu mu bisatu abaalabiriranga omulimu n�okulagirira abakozi. 

17  Kabaka n�alagira bateme amayinja amanene ddala nga bagaggya mu kirombe ky�amayinja ag�omuwendo, okuzimba emisingi gya yeekaalu n�amayinja amateme obulungi. 

18  Abaweesi ba Sulemaani n�aba Kiramu, wamu n�abasajja ba Gebali ne balongoosa n�okutegeka ne bategeka emiti n�amayinja eby�okuzimba yeekaalu.

