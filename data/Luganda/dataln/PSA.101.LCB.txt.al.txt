1   Nnaayimbanga ku kwagala kwo n�obutuukirivu bwo; nnaayimbiranga ggwe, Ayi Mukama. 

2   Nneegenderezanga, mu bulamu bwange ne nkola eby�obutuukirivu, naye olijja ddi gye ndi? Nnaabeeranga mu nnyumba yange nga siriiko kya kunenyezebwa. 

3   Sijjanga kwereetereza kintu kyonna ekibi. Nkyayira ddala ebikolwa by�abo abava mu kkubo lyo; sijjanga kubyeteekako. 

4   Sijjanga kuba mukuusa; ekibi nnaakyewaliranga ddala. 

5   Oyo alyolyoma muliraanwa we mu kyama, nnaamuzikiririzanga ddala; amaaso ag�amalala n�omutima ogw�amalala sijja kubigumiikirizanga. 

6   Abeesigwa abali mu nsi yaffe nnaabasanyukiranga, balyoke babeerenga nange; akola eby�obutuukirivu y�anamperezanga. 

7  Atayogera mazima taabeerenga mu nnyumba yange. Omuntu alimba sirimuganya kwongera kubeera nange. 

8   Buli nkya nnaazikirizanga abakola ebibi bonna mu nsi, bwe ntyo abakozi b�ebibi ne mbamalirawo ddala mu kibuga kya Mukama.

