1   Naye tewaliba kizikiza eri oyo eyali mu kubonaabona. Edda yatoowaza ensi ya Zebbulooni n�ensi ya Nafutaali, naye mu kiseera ekijja aliwa Ggaliraaya ekitiibwa, ensi ey�abamawanga emitala wa Yoludaani, awali ekkubo erigenda ku nnyanja. 

2   Abantu abaatambuliranga mu kizikiza balabye ekitangaala eky�amaanyi, abo abaatuulanga mu nsi ey�ekizikiza ekingi, omusana gubaakidde. 

3   Oyazizza eggwanga, obongedde essanyu, basanyukira mu maaso go ng�abantu bwe basanyuka mu biseera eby�amakungula, ng�abasajja bwe basanyuka nga bagabana omunyago. 

4   Nga ku lunaku Abamidiyaani lwe baawangulwa, omenye ekikoligo ekyamuzitoowereranga, n�ekiti eky�oku kibegabega kye, n�oluga lw�oyo amunyigiriza. 

5   Kubanga buli ngatto ya mulwanyi ekozesebwa mu lutalo na buli kyambalo ekibunye omusaayi, biriba bya kwokebwa, bye birikozesebwa okukoleeza omuliro. 

6   Kubanga omwana atuzaaliddwa ffe, omwana owoobulenzi atuweereddwa ffe, n�okufuga kunaabanga ku bibegabega bye. N�erinnya lye aliyitibwa nti, Wa kitalo, Omuwi w�amagezi, Katonda Ayinzabyonna, Kitaffe ow�Emirembe Gyonna, Omulangira w�Emirembe. 

7   Okufuga kwe n�emirembe biryeyongeranga obutakoma. Alifugira ku ntebe ya Dawudi ne ku bwakabaka bwe, n�okubuwanirira n�obwenkanya n�obutuukirivu okuva leero okutuusa emirembe gyonna. Obumalirivu bwa Mukama Katonda ow�Eggye bulikituukiriza ekyo. Obusungu bwa Mukama Ku Isirayiri 

8  Mukama yaweereza obubaka obukwata ku Yakobo, ku birituuka ku Isirayiri. 

9   Era abantu bonna balibumanya, Efulayimu n�abantu b�omu Samaliya aboogera n�amalala n�omutima omukakanyavu, 

10   nti, “Amatoffaali gagudde wansi naye tulizimbya amayinja amateme, emisukamooli gitemeddwawo naye tulizzaawo emivule.” 

11   Mukama Katonda kyaliva awa abalabe ba Lezini amaanyi bamulumbe; alibakumaakuma bamulumbe. 

12   Abasuuli balisinziira mu buvanjuba, n�Abafirisuuti bave ebugwanjuba, balyoke basaanyeewo Isirayiri n�akamwa akaasamye. Newaakubadde nga biri bityo, obusungu bwa Mukama buliba tebunnavaawo era omukono gwe guliba gukyagoloddwa. 

13   Kubanga abantu tebakyuse kudda wadde okunoonya Mukama Katonda ow�Eggye eyabakuba. 

14   Bw�atyo Mukama Katonda kyaliva asala ku Isirayiri, omutwe n�omukira, ettabi n�olukindu mu lunaku lumu. 

15   Omutwe be bakadde n�abantu ab�ekitiibwa, n�omukira be bannabbi abayigiriza eby�obulimba. 

16   Kubanga abakulembera abantu bano bababuzaabuuza, n�abo abakulemberwa babuzibwabuzibwa. 

17   Noolwekyo, Mukama tajja kusanyukira bavubuka, wadde okukwatirwa ekisa abo abataliiko ba kitaabwe wadde bannamwandu; kubanga buli omu mukozi wa bibi, era buli kamwa konna kogera eby�obuwemu. Olwa bino byonna, obusungu bwa Mukama tebunakyusibwa kubavaako, era omukono gwe gukyagoloddwa. 

18   Ddala ekibi kyokya ng�omuliro; gumalawo emyeramannyo n�obusaana. Era gukoleeza eby�omu kibira, omukka ne gunyooka ne gutumbiira waggulu. 

19   Olw�obusungu bwa Mukama Katonda ow�Eggye ensi eggiiridde ddala, era n�abantu bali ng�enku ez�okukuma omuliro, tewali muntu alekawo muganda we. 

20   Balimalawo eby�oku mukono ogwa ddyo, naye balisigala bayala; balirya n�eby�oku kkono, naye tebalikkuta. Buli omu alirya ku mubiri gw�ezzadde lye. 

21   Manase alirya Efulayimu ne Efulayimu n�alya Manase ate bombi ne balya Yuda. Naye wadde nga biri bityo, obusungu bwa Mukama buliba tebunnavaawo, era n�omukono gwe guliba gukyagoloddwa.

