1   Pawulo omutume wa Kristo Yesu, olw�okusiima kwa Katonda, n�owooluganda Timoseewo, tuwandiikira ekkanisa ya Katonda eri mu Kkolinso awamu n�abatukuvu bonna abali mu Akaya yonna, 

2  ekisa n�emirembe ebiva eri Katonda Kitaffe ne Mukama waffe Yesu Kristo bibeerenga nammwe. 

3  Katonda oyo Kitaawe wa Mukama waffe Yesu Kristo, Kitaffe ow�okusaasira era Katonda azaamu bonna amaanyi yeebazibwe, 

4  atuzaamu amaanyi mu kubonaabona kwonna kwe tuyitamu, tulyoke tugumye abalala abayita mu kubonaabona okwa buli ngeri, olw�okugumya kwe tufuna nga Katonda atuzaamu amaanyi. 

5  Kubanga nga bwe tugabana ku kubonaabona kwa Kristo, ne Kristo bw�atyo bw�atuzzaamu amaanyi. 

6  Bwe tubonaabona, tubonaabona mulyoke muzibwemu amaanyi era mulokolebwe; oba ne bwe tuba nga tuzzibwamu endasi nammwe muzibwamu endasi, mulyoke mugumire okubonaabona kwe kumu kwe tuyitamu. 

7  Essuubi lyaffe gye muli linywevu, nga tumanyi nti nga bwe mugabanira awamu naffe mu kubonaabona, bwe mutyo bwe mugabanira awamu naffe mu kuzibwamu amaanyi. 

8   Kubanga tetwagala mmwe abooluganda obutategeera, okubonaabona kwe twayitamu mu Asiya kwali kungi ekiyitiridde n�essuubi ery�okuba abalamu ne lituggwaamu. 

9  Naye ffe ffennyini nga tusaliddwa gwa kufa, nga tetusaanidde kwetekamu bwesige bwaffe ffe, wabula mu Katonda azuukiza abafu, 

10  eyatuwonya mu kufa okwo okw�entiisa, era anaatulokolanga, era gwe tulinamu essuubi ery�okutuwonyanga. 

11  Tukolere wamu nga mutusabira, bangi balyoke batwebalizeeko olw�ekirabo kye twaweebwa. Pawulo akyusa mu ntegeka ze 

12   Tulina okwenyumiriza ng�omwoyo gwaffe gutujulira kubanga twatambulira mu buwombeefu ne mu mazima ga Katonda, so si mu magezi ag�omubiri, naye mu kisa kya Katonda nga tuli mu nsi n�okusingira ddala gye muli. 

13  Kubanga tetubawandiikira lwa bintu birala wabula ku ebyo bye musomako era ku ebyo bye mumanyiiko; era nsuubira nga mulibimanyira ddala okutuusa ku nkomerero, 

14  era nga bwe mwamanyako ekitundu nti muli kya kwenyumiriza gye tuli nga naffe bwe tuli eky�okwenyumiriza gye muli ku lunaku lwa Mukama waffe Yesu. 

15  Olw�okwekakasa mu ekyo, nateekateeka okujja gye muli edda, mulyoke musanyuke omulundi ogwokubiri, 

16  nga mpita gye muli okugenda e Makedoniya, ate n�amadda nga nkomawo, mulyoke munsibirire okulaga e Buyudaaya. 

17  Mulowooza nga nateekateeka bwe ntyo olwokubanga nnekyusiza? Oba nti ntekateeka ebintu nga ngoberera omubiri, nga ŋŋamba nti weewaawo ye weewaawo, ate nti si weewaawo, si weewaawo? 

18   Naye nga Katonda bw�ali omwesigwa ekigambo kyaffe gye muli tekiri weewaawo ate nti si weewaawo. 

19  Omwana wa Katonda Yesu Kristo gwe twababuulira, nze ne Sirwano ne Timoseewo teyali nti weewaawo ne si weewaawo, wabula mu ye mwe muli weewaawo bulijjo. 

20  Kubanga nga bwe biri ebisuubizo ebingi ebya Katonda, era mu ye kyetuva tugamba Amiina nga tuyita mu ye, Katonda atenderezebwe mu ffe. 

21  Naye atunyweza ffe awamu nammwe mu Kristo, era eyatufukako amafuta, ye Katonda, 

22  era ye oyo eyatussaako akabonero, n�atuwa amazima g�omwoyo mu mitima gyaffe. 

23   Katonda oyo ye mujulirwa w�emmeeme yange, nga nabasabira ne sijja Kkolinso. 

24  Temusaanye kulowooza nti Ffe tufuga okukkiriza kwammwe, naye tuli bakozi bannammwe, mulyoke musanyuke, kubanga okukkiriza kwammwe kwe kubanywezezza.

