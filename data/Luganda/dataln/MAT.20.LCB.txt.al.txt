1   Awo Yesu n�abagamba nti, “Obwakabaka obw�omu ggulu bufaanana ng�omuntu ssemaka, eyakeera mu makya n�apangisa abakozi okukola mu nnimiro ye ey�emizabbibu. 

2  N�alagaana n�abapakasi okubasasula omuwendo eddinaali emu emu, ze zaali ensimbi ez�olunaku olumu. N�abasindika mu nnimiro ye ey�emizabbibu. 

3   “Bwe waayitawo essaawa nga bbiri n�asanga abalala nga bayimiridde mu katale nga tebalina kye bakola, 

4  nabo n�abagamba nti, ‘Nammwe mugende mu nnimiro y�emizabbibu, era nnaabasasula empeera ebasaanira.’ 

5  Ne bagenda. Ku ssaawa omukaaga ne ku mwenda n�asindikayo abalala mu ngeri y�emu. 

6   “Essaawa nga ziweze nga kkumi n�emu n�asanga abalala nga bayimiridde awo, n�ababuuza nti, ‘Lwaki muyimiridde awo olunaku lwonna nga temulina kye mukola?’ 

7   “Ne bamuddamu nti, ‘Kubanga tetufunye atuwa mulimu.’ N�abagamba nti, ‘Nammwe mugende mukole mu nnimiro yange ey�emizabbibu.’ 

8   “Awo obudde nga buwungeera nannyini nnimiro n�alagira nampala ayite abakozi abawe empeera yaabwe ng�asookera ku b�oluvannyuma. 

9   “Abaatandika ku ssaawa ekkumi n�emu ne baweebwa eddinaali emu emu. 

10  Bali abaasookayo bwe bajja ne basuubira nti Bo ze banaasasulwa zijja kusingako obungi. Naye nabo yabasasula omuwendo gwe gumu ogw�olunaku olumu nga bali. 

11  Bwe baagifuna ne beemulugunyiza nannyini nnimiro 

12  nga bagamba nti, ‘Bano abooluvannyuma baakoledde essaawa emu yokka naye lwaki obawadde empeera eyenkana eyaffe, ffe abaakoze okuva mu makya ne mu musana gw�omu tuntu?’ 

13   “Mukama waabwe kwe kuddamu omu ku bo nti, ‘Munnange si kubbye; bwe wabadde otandika okukola tetwalagaanye eddinaali emu? 

14  Twala eddinaali yo ogende. Naye njagala n�ono asembyeyo okumuwa empeera y�emu nga gye nkuwadde. 

15  Siyinza kukozesa byange nga bwe njagala? Obuggya bukukutte kubanga ndi wa kisa?’ 

16   “Kale nno bwe kityo bwe kiriba abooluvannyuma ne baba aboolubereberye, n�aboolubereberye ne baba abooluvannyuma.” 

17   Awo Yesu bwe yali ayambuka e Yerusaalemi n�atwala abayigirizwa be ekkumi n�ababiri, mu kyama. Bwe baali mu kkubo, n�abagamba nti, 

18  “Laba twambuka e Yerusaalemi, Omwana w�Omuntu aliweebwayo eri bakabona abakulu n�abannyonnyozi b�amateeka, bamusalire omusango ogw�okufa. 

19  Era balimuwaayo mu baamawanga ne bamuduulira ne bamukuba, era balimukomerera ku musaalaba. Naye ku lunaku olwokusatu alizuukizibwa.” Okusaba kwa Nnyina Yakobo ne Yokaana 

20   Awo nnyina w�abaana ba Zebbedaayo, n�ajja eri Yesu ne batabani be bombi, n�amusinza ng�ayagala okubaako ky�amusaba. 

21   Yesu n�amubuuza nti, “Kiki ky�oyagala?” N�addamu nti, “Nsaba, mu bwakabaka bwo, abaana bange bano bombi batuule naawe omu ku mukono gwo ogwa ddyo n�omulala ku gwa kkono.” 

22   Naye Yesu n�amuddamu nti, “Tomanyi ky�osaba. Muyinza okunywa ku kikompe nze kye ŋŋenda okunywako?” Ne baddamu nti, “Tuyinza.” 

23   N�abagamba nti, “Weewaawo ekikompe mugenda kukinywako. Naye eky�okutuula ku mukono gwange ogwa ddyo oba ogwa kkono nze sikirinaako buyinza. Ebifo ebyo byategekebwa dda Kitange.” 

24   Abatume bali ekkumi bwe baawulira ebyo abooluganda ababiri bye baasaba ne babanyiigira nnyo. 

25  Yesu kwe kubayita n�abagamba nti, “Mumanyi ng�abakulembeze b�abamawanga babazitoowereza embeera n�abakulu baabwe babafuza lyanyi. 

26  Naye tekisaanye kuba bwe kityo mu mmwe. Buli ayagala okubeera omukulu mu mmwe, abeerenga muweereza wa banne. 

27  Na buli ayagala okuba ow�olubereberye mu mmwe aweerezenga banne ng�omuddu waabwe. 

28  Mube nga Omwana w�Omuntu atajja kuweerezebwa wabula okuweereza, n�okuwaayo obulamu bwe okununula abangi.” Yesu Azibula Bamuzibe Babiri 

29   Awo Yesu n�abayigirizwa be bwe baali bava mu kibuga Yeriko, ekibiina kinene ne kimugoberera. 

30  Abazibe b�amaaso babiri abaali batudde ku mabbali g�ekkubo bwe baawulira nga Yesu ayita mu kkubo eryo, ne baleekaanira waggulu nnyo nga bakoowoola nti, “Ssebo, Omwana wa Dawudi, tusaasire!” 

31  Ekibiina ne kibalagira okusirika, naye bo, ne beeyongera bweyongezi okukoowoolera waggulu nga boogera nti, “Ssebo, Omwana wa Dawudi, tusasire.” 

32  Yesu bwe yabatuukako n�ayimirira n�ababuuza nti, “Mwagala mbakolere ki?” 

33  Ne bamuddamu nti, “Mukama waffe, twagala otuzibule amaaso.” 

34  Yesu n�abasaasira n�akwata ku maaso gaabwe amangwago ne gazibuka, ne bamugoberera.

