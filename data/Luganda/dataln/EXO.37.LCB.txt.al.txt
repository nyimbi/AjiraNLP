1   Awo Bezaaleeri n�akola Essanduuko mu muti gwa akasiya; ng�obuwanvu bwayo mita emu ne desimoolo emu, n�obugazi sentimita nkaaga mu musanvu, n�obugulumivu nabwo sentimita nkaaga mu musanvu. 

2  N�agibikkako zaabu omuka ennyo kungulu ne munda, era n�agyetoolooza omuge ogwa zaabu. 

3  N�agiweeseza empeta nnya eza zaabu, n�azisiba ku magulu gaayo ana, ng�empeta ebbiri ziri ku ludda lwayo olumu n�endala ebbiri ku ludda lwayo olulala. 

4  N�abajja emisituliro mu muti ogwa akasiya, n�agibikkako zaabu, 

5  n�agisonseka mu mpeta ziri okusituzanga essanduuko. 

6   N�akolerako ekisaanikira, ye ntebe ey�okusaasira nga kya zaabu omuka ennyo; obuwanvu bwakyo bwali mita emu ne desimoolo emu, n�obugazi sentimita nkaaga mu musanvu. 

7  N�akolerako ne bakerubi babiri mu zaabu omuweese ku njuyi ebbiri ez�ekisaanikira, ye ntebe ey�okusaasira. 

8  Kerubi omu yamuteeka ku ludda lumu olw�ekisaanikira, ye ntebe ey�okusaasira, ne kerubi omulala ku ludda olwokubiri, nga bakerubi bombi beekutte wamu n�ekisaanikirako, ye ntebe ey�okusaasira. 

9  Ebiwaawaatiro bya bakerubi yabikola nga bibikkule nga bisonze waggulu, era nga bisiikirizza ekisaanikira, ye ntebe ey�okusaasira. Bakerubi ne batunulagana nga boolekedde ekisaanikira, ye ntebe ey�okusaasira. Emmeeza Ekolebwa 

10   N�akola n�emmeeza mu muti gwa akasiya, obuwanvu bwayo sentimita kyenda, n�obugazi sentimita amakumi ana mu ttaano, n�obugulumivu sentimita nkaaga mu musanvu. 

11  N�agibikkako zaabu omuka ennyo, era n�agyetoolooza omuge ogwa zaabu. 

12  N�agikolerako olukugiro oluweza sentimita musanvu ne desimoolo ttaano obugazi, n�omuge ogwa zaabu okwebungulula olukugiro olwo. 

13  N�aweesa empeta nnya eza zaabu, n�azisiba mu nsonda ennya awali amagulu gaayo ana. 

14  Empeta ezo yazissa kumpi n�olukugiro ziyisibwemu emisituliro gy�emmeeza. 

15  N�akola emisituliro gy�emmeeza mu muti gwa akasiya, n�agibikkako zaabu. 

16  N�akola mu zaabu omuka, ebikozesebwa eby�okubeeranga ku mmeeza: essowaani zaako, n�ebijiiko byako, n�ebibya eby�okufukanga ebiweebwayo eby�okunywa. Ekikondo ky�Ettaala 

17   Yakola ekikondo ky�ettaala nga kya zaabu omuka. Yakiweesezaako entobo yaakyo n�enduli, n�ebikopo ebifaanana ng�ebimuli, amatabi n�emitunsi n�ebimuli byako; byonna yabiweesa mu kyuma kya zaabu kimu bulambalamba. 

18  Kwaliko amatabi mukaaga agafaanana ng�omutuula emisubbaawa; amatabi asatu nga gali ku ludda lumu n�amalala asatu nga gali ku ludda olulala. 

19  Ku ttabi erimu kwaliko ebikopo bisatu nga bikoleddwa ng�ebimuli by�alumondi n�emitunsi n�ebimuli, ate bisatu ne bibeera ku ttabi eddala, n�ebirala bisatu ne bibeera ku buli limu ku matabi amalala okutuusa amatabi omukaaga gonna agava ku kikondo ky�ettaala lwe gaabuna. 

20  Ku kikondo ky�ettaala kwennyini kwaliko ebikopo bina ebyakolebwa ng�ebimuli by�alumondi n�emitunsi gyabyo n�ebimuli byako. 

21  Omutunsi ogumu gwali wansi w�amatabi abiri agava ku kikondo ky�ettaala, n�omuntunsi ogwokubiri ne gubeera wansi w�amatabi abiri agaddirira, n�omutunsi ogwokusatu ne gubeera wansi w�amatabi abiri agaddako, amatabi gonna omukaaga ne gabuna. 

22  Emitunsi n�amatabi gaako yabikola bumu n�ekikondo ky�ettaala mu zaabu omuweese omuka nga biri wamu. 

23   Ekikondo ky�ettaala n�akikolera ettaala musanvu, ne makansi ezikomola entambi, n�essowaani ez�okussaako ebisirinza, nga byonna abikoze mu zaabu omuka. 

24  Ekikondo ky�ettaala ne byonna ebigenderako yabikola mu zaabu omuka eyaweza obuzito bwa kilo amakumi asatu mu nnya. Ekyoto eky�Okwoterezangako Obubaane 

25   Yakola ekyoto, mu miti gy�akasiya, okwoterezangako obubaane, nga kyenkanankana sentimita amakumi ana mu ttaano buli ludda mu buwanvu ne mu bugazi; n�obugulumivu bwa sentimita kyenda; n�amayembe gaakyo nga gali mu muti gumu nakyo. 

26  Ekyoto yakisiigako zaabu omuka kyonna, waggulu ne mu mbiriizi ne ku mayembe, n�akolerako omuge ogwa zaabu okukyebungulula. 

27  Wansi w�omuge mu mbiriizi z�ekyoto zombi, yakolerako empeta bbiri eza zaabu, okuyisangamu emisituliro gyakyo nga wabaddewo gye kitwalibwa. 

28  Emisituliro yagikola mu muti gwa akasiya, n�agisiigako zaabu. 

29   N�atabula amafuta amatukuvu ag�okwawula, n�ateekateeka obubaane obulongosebbwa ennyo, ng�abutabudde bulungi ng�omukugu mu byakaloosa bwe yandikoze.

