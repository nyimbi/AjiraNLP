1   Nze Pawulo, omutume wa Kristo Yesu olw�okwagala kwa Katonda, wamu ne Timoseewo owooluganda, 

2  tuwandiikira abantu ba Katonda, abatukuvu era abooluganda abeesigwa mu Kristo ab�e Kkolosaayi, nti ekisa n�emirembe ebiva eri Katonda Kitaffe bibeerenga nammwe. 

3   Buli bwe tubasabira, twebaza Katonda, Kitaawe wa Mukama waffe Yesu Kristo. 

4  Twawulira okukkiriza kwe mulina mu Kristo Yesu, n�okwagala kwe mulina eri abantu ba Katonda bonna, abatukuvu, 

5  olw�essuubi eryabategekerwa mu ggulu, lye mwawulirako mu kigambo eky�amazima, ye Enjiri. 

6  Enjiri yajja gye muli, era ebunye mu nsi yonna ng�ebala ebibala era nga yeeyongera okukula. Okuviira ddala lwe mwasooka okugiwulira, ne mutegeerera ddala amazima agali mu kisa kya Katonda, Enjiri ebadde yeeyongera okubuna mu mmwe. 

7  Epafula muddu munnaffe omwagalwa omuweereza wa Kristo omwesigwa gye muli, eyabatuusaako Enjiri eyo, 

8  ye yatubuulira okwagala kwe mulina mu Mwoyo. 

9   Noolwekyo, okuviira ddala ku lunaku lwe twawulira ebibafaako, tetulekangayo kubasabira na kubeegayiririra mujjuzibwe okumanya Katonda by�ayagala mu magezi gonna ne mu kutegeera okw�omwoyo. 

10  Era tweyongera okubasabira, mutambulenga nga musiimibwa Mukama era nga mumusanyusa mu buli byonna bye mukola, era nga mubala ebibala mu buli mulimu omulungi, era nga mukula mu kutegeera Katonda. 

11  Amaanyi ag�ekitiibwa kye, galibafuula abagumiikiriza mu buli nsonga yonna, mulyoke musanyuke, 

12  nga mwebaza Kitaffe eyatusaanyiza okugabana ku birungi bye yategekera abantu be abatukuvu ab�obwakabaka obw�ekitangaala. 

13  Katonda eyatuwonya n�atuggya mu maanyi g�ekizikiza aga Setaani, n�atutwala mu bwakabaka bw�Omwana we omwagalwa, 

14  atusonyiwa ebibi byaffe, n�atufuula ba ddembe. Obulamu bwa Kristo 

15   Mu ye mwe tulabira Katonda oyo atalabika, era ye yasooka okubeerawo nga byonna tebinnabaawo. 

16  Mu ye ebintu byonna mwe byatondebwa mu ggulu ne ku nsi, ebirabika n�ebitalabika oba ntebe za bwakabaka oba bwami, oba bafuzi oba ab�obuyinza; ebintu byonna byatondebwa nga biyita mu ye era ku lulwe. 

17  Kristo yaliwo nga byonna tebinnabaawo, era mu ye ebintu byonna mwe binywezebwa. 

18  Ye gwe mutwe gw�omubiri, n�omubiri ogwo ye Kkanisa. Ye mubereberye, era ye yasooka okuzuukira mu bafu, alyoke abeerenga omubereberye mu byonna. 

19  Katonda yasiima okutuukiriza byonna mu ye, 

20  era mu ye ebintu byonna bitabaganyizibwa gy�ali. Yaleetawo emirembe olw�omusaayi gwe, ogwayika ku musaalaba, alyoke atabaganye eby�ensi n�eby�omu ggulu. 

21   Edda temwali kumpi ne Katonda, era ebirowoozo byammwe n�ebikolwa byammwe ebibi bye byabalabisa ng�abakyawa Katonda. 

22  Naye kaakano mutabaganye ne Kristo olw�okufa kwe, abanjuleyo mu maaso ga Katonda nga muli batukuvu era abataliiko bbala wadde ekyokunenyezebwa. 

23  Muteekwa okubeerera ddala mu kukkiriza nga munywedde era nga temusagaasagana okuva mu ssuubi ery�Enjiri gye mwawulira, eyabuulirwa abantu bonna abali ku nsi, nze Pawulo gye nafuukira omuweereza waayo. Okufuba kwa Pawulo ku lw�Ekkanisa 

24   Kaakano nsanyuka olw�okubonaabona kwe mbonaabona ku lwammwe. Era kindeetera essanyu, kubanga ntuukiriza okubonaabona kwa Kristo mu mubiri gwange, nga mbonaabona ku lw�omubiri gwe, ye Kkanisa. 

25  Katonda yateekateeka okunfuula omuweereza w�Ekkanisa ye ku lwammwe, ndyoke mbabuulire ekigambo kya Katonda mu bujjuvu. 

26  Ekyama ekyakwekebwa okuva edda n�edda lyonna, n�emirembe n�emirembe, kaakano kibikkuliddwa abantu be, be batukuvu be. 

27  Katonda bw�atyo bwe yasiima, alyoke amanyise Abaamawanga obugagga obw�ekitiibwa ky�ekyama ekyo. Ekyama ekyo ye Kristo abeera mu mmwe, era ly�essuubi ery�ekitiibwa. 

28   Kristo oyo gwe tutegeeza nga tuyigiriza buli muntu mu magezi gonna era nga tulabula buli omu, tulyoke twanjule buli muntu eri Katonda ng�atuukiridde mu Kristo. 

29  Kyenva ntegana nga nfuba nga nkozesa obuyinza Katonda bw�ampa obw�amaanyi.

