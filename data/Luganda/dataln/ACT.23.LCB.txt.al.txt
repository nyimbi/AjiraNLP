1   Awo Pawulo n�atunuulira Olukiiko enkaliriza, n�agamba nti, “Baganda bange, obulamu bwange bwonna mbadde ntambulira mu makubo ga Katonda okutuusiza ddala ne ku lunaku lwa leero.” 

2  Bwe yayogera atyo, Ananiya, Kabona Asinga Obukulu, n�alagira abo abayimiridde okumpi ne Pawulo bamukubemu oluyi ku mimwa. 

3  Pawulo n�amugamba nti, “Naawe Katonda agenda kukukuba oluyi, oli ng�ekisenge ekiva okusiigibwa ennoni! Oli mulamuzi ki ggwe amenya amateeka ng�olagira bankube mu ngeri eyo, so ng�osuubirwa okugagoberera ng�onsalira omusango?” 

4  Abo abaali bayimiridde okumpi ne Pawulo ne bamugamba nti, “Bw�otyo bw�oyogera ne Kabona Asinga Obukulu owa Katonda?” 

5   Pawulo n�addamu nti, “Baganda bange, sitegedde nga ye Kabona Asinga Obukulu, kubanga Ebyawandiikibwa bigamba nti, ‘Toyogeranga bubi ku bafuzi bammwe.’ ” 

6   Awo Pawulo bwe yalaba ng�abamu abali mu Lukiiko Basaddukaayo n�abalala nga Bafalisaayo, n�ayogerera mu ddoboozi ery�omwanguka eri olukiiko nti, “Baganda bange, nze ndi Mufalisaayo, ne bakadde bange Bafalisaayo! Kaakano mpozesebwa lwa kubanga nzikiriza nga waliwo okuzuukira kw�abafu!” 

7  Bwe baawulira ebyo, Olukiiko ne lwawukanamu wabiri ne wabaawo empaka za maanyi wakati w�Abafalisaayo n�Abasaddukaayo, 

8  kubanga Abasaddukaayo bagamba nti Tewali kuzuukira wadde bamalayika, wadde omwoyo ogutafa, naye bo Abafalisaayo ebyo byonna babikkiriza. 

9   Awo empaka ne zikwata wansi ne waggulu, abamu ku bannyonnyozi b�amateeka, nga ba mu kibiina kya Bafalisaayo, ne beekubira ku ludda lwa Pawulo nga bagamba nti, “Ffe tetulaba kisobyo kyonna omusajja ono ky�akoze. Obanga malayika yayogera naye, oba Mwoyo, ogwo nagwo guba musango?” 

10  Ne beeyongera nnyo okuwakana ng�abamu Pawulo bamusika bamulaza eno, ng�abalala bamulaza eri. Okutuusa omuduumizi w�abaserikale lwe yatandika okutya ng�alaba Pawulo baagala kumuyuzaamu wabiri, n�alagira abaserikale be bagende bamubaggyeko n�amaanyi bamuzzeeyo munda mu nkambi yaabwe. 

11   Ekiro ekyo Mukama waffe n�ayimirira awali Pawulo, n�amugamba nti, “Guma omwoyo, kubanga nga bw�onjulidde n�obuvumu wano mu Yerusaalemi, era bw�otyo bw�onookola ne mu Ruumi.” Olukwe Okutta Pawulo 

12   Enkeera Abayudaaya ne bakuŋŋaana ne bakola olukwe. Ne beeyama nti Tebajja kulya ku kintu kyonna oba okunywa, wabula nga bamaze okutta Pawulo! 

13  Omuwendo gw�abantu abaali mu lukwe luno gwasinga ku makumi ana. 

14  Awo ne bagenda eri bakabona abakulu n�abakulembeze baabwe ne babategeeza nti, “Twerayiridde obutalya kintu kyonna okutuusa nga tusse Pawulo. 

15  Noolwekyo mugambe omuduumizi w�abaserikale akomyewo Pawulo mu Lukiiko. Mumugamba nti Waliwo ebibuuzo bitonotono bye mwagala okwongera okumubuuza. Ffe tulyoke tumuttire mu kkubo nga bamuleeta.” 

16  Naye mutabani wa mwannyina Pawulo bwe yategeera olukwe olwo n�agenda mu nkambi y�abaserikale n�ategeeza Pawulo. 

17  Awo Pawulo n�ayita omuserikale atwala banne n�amugamba nti, “Twala omulenzi ono eri omuduumizi wammwe, kubanga alina ekintu ekikulu ky�ayagala okumutegeeza.” 

18  Omuserikale n�atwala omulenzi eri omuduumizi waabwe n�amugamba nti, “Omusibe Pawulo ampise n�antuma ndeete omulenzi ono gy�oli ng�alina ky�ayagala okukutegeeza.” 

19  Omuduumizi w�abaserikale n�akwata omulenzi ku mukono n�amuzza wabbali n�amubuuza nti, “Kiki ky�oyagala okuntegeeza?” 

20   Omulenzi n�amubuulira nti, “Enkya Abayudaaya bajja kukusaba ozzeeyo Pawulo mu Lukiiko lwabwe, nga beekwasiza ku kwagala abeeko ky�ayongera okwennyonnyolako. 

21  Tokkiriza! Kubanga waliwo abasajja amakumi ana abajja okwekwekerera abaserikale bo abanaaba bamutwala, bamufubutukireko bamutte. Kubanga beerayiridde obutalya n�obutanywa okutuusa nga bamaze okumutta. Kaakano bali eyo nga basuubira nti Onokkiriza.” 

22  Omuduumizi w�abaserikale bwe yali asiibula omulenzi n�amukuutira nti, “Tobuulirako muntu yenna nti Ontegeezezza ebintu bino.” Pawulo Atwalibwa e Kayisaliya 

23   Awo omuduumizi w�abaserikale n�ayita abamyuka be babiri n�abalagira nti, “Mutegeke ekibinja ky�abaserikale ebikumi bibiri, n�abeebagala embalaasi abaserikale nsanvu, n�ab�amafumu ebikumi bibiri, bagende e Kayisaliya ekiro kya leero ku ssaawa ssatu. 

24  Mutegekeewo n�embalaasi Pawulo z�ajja okweyambisa mu lugendo alyoke atwalibwe bulungi atuusibwe mirembe ewa Gavana Ferikisi.” 

25  Awo n�awandiikira gavana ebbaluwa eno nti: 

26   Nze Kulawudiyo Lusiya, nkulamusa Oweekitiibwa Gavana Ferikisi. 

27   Omusajja ono Abayudaaya baamukwata, naye baali bagenda okumutta, nze kwe kuweerezaayo abaserikale bange ne bamutaasa, kubanga nnali ntegedde nga Muruumi. 

28  Awo ne mmutwala mu Lukiiko lwabwe ntegeere ekisobyo kye yali akoze. 

29  Ne nvumbula ng�ensonga ze baali bamuvunaana zaali zifa ku bya kukkiriza kwabwe na by�amateeka gaabwe naye nga tezisaanyiza kussa muntu wadde okumusibya mu kkomera. 

30  Naye bwe nategeezebwa nti waliwo olukwe olw�okumutta, kwe kusalawo okukumuweereza, era nzija kulagira baleete ensonga zaabwe gy�oli. 

31  Awo abaserikale ne basitula ekiro ekyo, nga bwe baalagirwa, ne batwala Pawulo ne batuuka mu Antipatuli. 

32  Enkeera ekibinja eky�oku mbalaasi ne kitwala Pawulo e Kayisaliya, abaserikale abalala bo ne baddayo mu nkambi yaabwe. 

33  Abaserikale ab�omu kibinja eky�oku mbalaasi bwe baatuuka e Kayisaliya ne batwala Pawulo ewa gavana n�ebbaluwa ne bagiwaayo. 

34  Gavana bwe yamala okugisoma, n�abuuza Pawulo essaza mw�ava. Pawulo n�addamu nti, “Nva mu Kirukiya.” 

35  Awo gavana n�amugamba nti, “Abakuvunaana bwe banaatuuka ne ndyoka mpulira ensonga zo mu bujjuvu.” N�alagira bagira bamukuumira mu kkomera eriri mu lubiri lwa Kerode.

