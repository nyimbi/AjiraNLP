1   Mu mwezi ogwokusatu abaana ba Isirayiri nga bavudde mu Misiri, ne batuuka mu Ddungu lya Sinaayi. 

2  Kubanga baali basitudde okuva mu Lefidimu ne bayingira Eddungu lya Sinaayi. Abayisirayiri ne basimba eweema zaabwe mu ddungu omwo mu maaso g�olusozi Sinaayi. 

3   Awo Musa n�ayambuka eri Katonda; Mukama n�amuyita ng�asinziira ku lusozi ng�agamba nti, “Bino by�onoogamba ennyumba ya Yakobo, by�onootegeeza abaana ba Isirayiri nti bw�ati bw�ayogera Mukama nti, 

4  ‘Mwalaba bye nakola Abamisiri, mmwe ne mbasitulira ku biwaawaatiro by�empungu n�embeereetera gye ndi. 

5  Kale, singa mugondera eddoboozi lyange awatali kwerekeramu, ne mukuuma endagaano yange, mulibeera eggwanga lyange ery�enjawulo egganzi mu mawanga gonna, kubanga ensi yonna yange. 

6  Munaabeeranga obwakabaka bwange obwa bakabona, era eggwanga ettukuvu.’ Ebyo bye bigambo by�ojja okutegeeza abaana ba Isirayiri.” 

7   Awo Musa n�akomawo, n�ayita abakulembeze b�abantu n�abategeeza ebigambo ebyo byonna Mukama bye yamulagira. 

8  Abantu bonna ne baddiramu wamu nti, “Ebyo byonna Mukama by�agambye, tujja kubikola.” Musa n�ategeeza Mukama ng�abantu bwe baayogera. 

9  Mukama n�agamba Musa nti, “Nzija kujja gy�oli mu kire ekikutte, abantu bawulire nga njogera naawe, bakukkirizenga era bakwesigenga ennaku zonna.” Musa n�ategeeza Mukama abantu bye baayogera. Okutukuza Abantu 

10   Mukama n�agamba Musa nti, “Genda eri abantu, obatukuze leero n�enkya. Bagambe booze engoye zaabwe, 

11  ku lunaku olwokusatu babeere beetegefu, kubanga ku lunaku olwo Mukama alikka ku lusozi Sinaayi ng�Abayisirayiri bonna balaba. 

12  Abayisirayiri bakugire n�olukomera okwetooloola olusozi, obagambe nti, ‘Mwekuume muleme okwambuka ku lusozi oba okulukwatako we lutandikira. Anaalukwatako ajja kuttibwa. 

13  Tajja kukwatibwako, wabula ajja kukubirwa ddala amayinja oba kufumitibwa. Omuntu tajja kulama, n�ebisolo tewaabeewo kirama.’ Akagombe bwe kanaamala okuvugira akabanga, olwo abantu ne balyoka bajja awali olusozi.” 

14   Awo Musa n�ava ku lusozi n�aserengeta eri abantu, n�abatukuza ne bayoza engoye zaabwe. 

15  N�abagamba nti, “Mwetegekere olunaku olwokusatu, ne bakyala bammwe temubasemberera.” Musa Asisinkana Katonda ku Lusozi Sinaayi 

16   Awo ku lunaku olwokusatu ku nkya ne waba okubwatuka n�okumyansa, n�ekire ekikutte ku lusozi, n�eddoboozi ly�akagombe ery�omwanguka ennyo; abantu bonna abaali mu lusiisira n�okukankana ne bakankana. 

17  Musa n�aggya abantu mu lusiisira n�abaleeta basisinkane Katonda; ne bayimirira wansi w�olusozi. 

18  Olusozi Sinaayi ne lubikkibwa omukka; kubanga Mukama yalukkako mu muliro. Omukka ne gunyooka nga gwambuka ng�oguva mu kyoto, n�olusozi lwonna ne lukankana nnyo. 

19  Eddoboozi ly�akagombe bwe lyeyongera okuvuga n�omwanguka ogw�amaanyi, Musa n�ayogera, ne Katonda n�amwanukula n�eddoboozi ery�okubwatuka. 

20  Awo Mukama n�akka ku ntikko y�Olusozi Sinaayi. Mukama n�ayita Musa agende ku ntikko y�olusozi; Musa n�alinnya. 

21  Mukama n�agamba Musa nti, “Serengeta eri abantu obalabule baleme kuwaguza okujja okutunula ku Mukama, abantu bangi baleme kuzikirira. 

22  Ne bakabona, abasemberera Mukama, nabo basaana beetukuze, kubanga Mukama ayinza okubasaanyaawo.” 

23  Musa n�addamu Mukama nti, “Abantu tebasobola kwambuka ku Lusozi Sinaayi, kubanga ggwe wennyini watulagira nti, ‘Muteekeewo akakomera okwetooloola olusozi, lusigale lwokka nga lutukuvu.’ ” 

24   Mukama n�alagira Musa nti, “Serengeta oleete Alooni; naye bakabona n�abantu tobaganya kuwaguza kujja kwambuka eri Mukama, kubanga ayinza okubasaanyaawo.” 

25  Bw�atyo Musa n�aserengeta mu bantu n�abategeeza.

