1  Kino kye kigambo kya Mukama ekyajjira Yeremiya. 

2  Wuliriza ebigambo by�endagaano eno era yogera n�abantu ba Yuda era n�abo ababeera mu Yerusaalemi. 

3  Bagambe nti, “Bw�ati Mukama Katonda wa Isirayiri bw�ayogera nti, ‘Akolimiddwa omuntu atagondera bigambo by�endagaano eno 

4  bye nalagira bakitammwe bwe nabaggya mu nsi y�e Misiri, okuva mu kikoomi ky�omuliro.’ Nabagamba nti, ‘Muŋŋondere era mukole ebintu byonna nga bwe mbalagira, munaabeeranga bantu bange, nange nnaabeeranga Katonda wammwe, 

5  ndyoke ntuukirize ekirayiro kye nalayirira bajjajjammwe, okubawa ensi ekulukuta amata n�omubisi gw�enjuki, ensi gye mulimu leero.’ ” Awo ne nziramu nti, “Kibeere bwe kityo Mukama.” 

6   Mukama n�aŋŋamba nti, “Langirira ebigambo bino byonna mu bibuga bya Yuda ne mu nguudo za Yerusaalemi. ‘Muwulire ebigambo by�endagaano era mubikole. 

7  Okuva lwe naggya bajjajjammwe mu Misiri okutuusa leero, mbakuutidde emirundi mingi nga mbagamba nti, “Muŋŋondere.” 

8  Naye tebampuliriza wadde okussaayo omwoyo, wabula buli muntu yeeyongera okutambulira mu bukakanyavu bw�omutima gwe omubi. Ne ndyoka mbaleetako ebikolimo byonna ebiri mu ndagaano gye nabalagira okukwata ne batagikwata.’ ” 

9   Ate Mukama n�aŋŋamba nti, “Waliwo olukwe mu basajja ba Yuda ne mu batuuze b�omu Yerusaalemi. 

10  Bazzeeyo mu butali butuukirivu bwa bajjajjaabwe abaagaana okugoberera ebigambo byange. Bagoberedde bakatonda abalala ne babaweereza. Ennyumba zombi eya Isirayiri n�eya Yuda zimenye endagaano gye nakola ne bajjajjaabwe. 

11  Noolwekyo, bw�atyo bw�ayogera Mukama nti, ‘Laba, ndibaleetako akabi ke batayinza kuwona; wadde banaankaabirira, sijja kubawuliriza. 

12  Ebibuga bya Yuda n�abantu ba Yerusaalemi bajja kugenda bakaabirire bakatonda baabwe be bootereza obubaane, naye tebaabayambe n�akamu nga bali mu nnaku. 

13  Mulina bakatonda abenkana ebibuga byammwe obungi, ggwe Yuda; n�ebyoto bye mukoze okwoterezaako obubaane eri Baali byenkana enguudo za Yerusaalemi obungi.’ ” 

14   “Noolwekyo tosabira bantu bano, tobakaabiririra wadde okubegayiririra kubanga siribawulira mu biro lwe baligwako akabi.” 

15   “Omwagalwa akola ki mu yeekaalu yange ng�ate akoze eby�ekivve? Okuwaayo ssaddaaka kuyinza okukuggyako ekibonerezo ekijja? Okola ebibi n�olyoka ojaguza! 

16   Mukama yakutuuma Omuzeyituuni ogubala ennyo, oguliko ebibala ebirungi. Naye ajja kugukumako omuliro n�okuwuuma okw�omuyaga ogw�amaanyi, amatabi gaagwo gakutuke.” 

17   Mukama Katonda ow�Eggye, eyakusimba akulangiriddeko akabi kubanga ennyumba ya Isirayiri n�ennyumba ya Yuda zikoze eby�ekivve ne zinkwasa obusungu bwe zooterezza Baali obubaane. 

18  Mukama yambikkulira nnamanyisa mu bbanga eryo olukwe lwe baali bansalira. 

19  Nnali ng�omwana gw�endiga gwe batwala okuttibwa. Nnali simanyi nga nze gwe baali balyamu olukwe, nga bagamba nti, “Ka tuzikirize omuti n�ekibala kyagwo, ka tumutemere ddala ave ku nsi y�abalamu, erinnya lye lireme okuddayo okujjukirwa n�akatono.” 

20   Naye ggwe Mukama Katonda ow�Eggye, alamula mu bwenkanya, agezesa omutima n�ebirowoozo, ka ndabe bw�obawoolera eggwanga, kubanga ggwe gwenkwasizza ensonga yange. 

21   “Noolwekyo bw�atyo bw�ayogera Mukama Katonda ku basajja b�e Anasosi abanoonya obulamu bwo nga bagamba nti, ‘Totubuulira bunnabbi mu linnya lya Mukama, tuleme okukutta.’ 

22  Noolwekyo bw�ati bw�ayogera Mukama Katonda ow�Eggye nti, ‘Laba, nzija kutta abavubuka n�ekitala; ne batabani baabwe n�abawala bafe enjala. 

23  So tewaliba n�omu alisigalawo, kubanga ndireeta akabi ku basajja b�e Anasosi, mu mwaka gwe ndibabonererezaamu.’ ”

