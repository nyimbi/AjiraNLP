1   Wulira okusaba kwange, Ayi Mukama, okkirize okukoowoola kwange kutuuke gy�oli. 

2   Tonneekweka mu biseera eby�obuyinike bwange. Ntegera okutu kwo onnyanukule mangu bwe nkukoowoola! 

3  Kubanga ennaku zange zifuumuuka ng�omukka, n�amagumba gange gaaka ng�amanda. 

4   Omutima gwange gulinnyirirwa ng�omuddo, era guwotose; neerabira n�okulya emmere yange. 

5   Olw�okwaziirana kwange okunene, nzenna nfuuse ŋŋumbagumba. 

6   Ndi ng�ekiwuugulu eky�omu ddungu, era ng�ekiwuugulu eky�omu nsiko. 

7   Nsula ntunula, nga ndi ng�ekinyonyi ekitudde kyokka ku kasolya k�ennyumba. 

8   Abalabe bange banvuma olunaku lwonna; abo abanduulira bakozesa linnya lyange nga bakolima. 

9   Kubanga ndya evvu ng�alya emmere, n�amaziga gange ne geegattika mu kyokunywa kyange. 

10   Olw�obusungu n�okunyiiga kwo; onneegobyeko n�onsuula eyo. 

11   Ennaku zange ziri ng�ekisiikirize ky�olweggulo nga buziba; mpotoka ng�omuddo. 

12   Naye ggwe, Ayi Mukama, obeera mu ntebe yo ey�obwakabaka emirembe n�emirembe; erinnya lyo linajjukirwanga ab�omu mirembe gyonna. 

13   Olisituka n�osaasira Sayuuni, kino kye kiseera okulaga Sayuuni omukwano; ekiseera kye wateekateeka kituuse. 

14   Kubanga amayinja gaakyo abaweereza bo bagaagala nnyo, n�enfuufu y�omu kibuga ekyo ebakwasa ekisa. 

15   Amawanga gonna ganaatyanga erinnya lya Mukama; ne bakabaka bonna ab�ensi banaakankananga olw�ekitiibwa kyo. 

16   Kubanga Mukama alizimba Sayuuni buto, era n�alabika mu kitiibwa kye. 

17   Alyanukula okusaba kw�abanaku; talinyooma kwegayirira kwabwe. 

18   Bino leka biwandiikirwe ab�omu mirembe egirijja, abantu abatannatondebwa bwe balibisoma balyoke batendereze Mukama. 

19   Bategeere nti Mukama yatunula wansi ng�asinziira waggulu mu kifo kye ekitukuvu; Mukama yasinzira mu ggulu n�atunuulira ensi, 

20   Okuwulira okusinda kw�abasibe, n�okusumulula abo abasaliddwa ogw�okufa; 

21   Erinnya lya Mukama, liryoke litenderezebwe mu Sayuuni, bamutenderezenga mu Yerusaalemi; 

22   abantu nga bakuŋŋaanye, awamu n�obwakabaka, okusinza Mukama. 

23   Mukama ammazeemu amaanyi nga nkyali muvubuka; akendeezezza ku nnaku z�obulamu bwange. 

24   Ne ndyoka mmukaabira nti, Ayi Katonda wange, tontwala nga nkyali mu makkati g�emyaka gy�obulamu bwange, ggw�abeera omulamu emirembe gyonna. 

25   Ku ntandikwa wassaawo omusingi gw�ensi; n�eggulu gy�emirimu gy�emikono gyo. 

26   Byonna biriggwaawo, naye ggwe oli wa lubeerera. Byonna birikaddiwa ng�ebyambalo. Olibikyusa ng�ebyambalo, ne bisuulibwa. 

27   Naye ggwe tokyuka oli wa lubeerera n�emyaka gyo tegirikoma. 

28   Abaana b�abaweereza bo baliba mu ddembe; ne bazzukulu baabwe banaabeeranga w�oli nga tebalina kye batya.

