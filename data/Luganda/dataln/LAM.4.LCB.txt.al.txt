1   Zaabu ng�ettalazze! Zaabu ennungi ng�efuuse! Amayinja ag�omuwendo gasaasaanye buli luguudo we lutandikira. 

2   Abaana ba Sayuuni ab�omuwendo abaali beenkana nga zaabu ennungi, kaakano bali ng�ensuwa ez�ebbumba, omulimu gw�emikono gy�omubumbi. 

3   Ebibe biyonsa abaana baabyo, naye abantu bange bafuuse ng�abatalina kisa, bafaanana nga bammaaya mu ddungu. 

4   Olw�ennyonta omwana ayonka gy�alina, olulimi lwe lukwatira ku kibuno ky�akamwa ke; abaana basaba emmere naye tewali n�omu agibawa. 

5   Abaalyanga ebiwoomerera basabiriza ku nguudo; n�abo abaakuzibwa ng�abambala engoye ezinekaaneka bali ku ntuumu ez�ebisasiro. 

6   Ekibonerezo ky�abantu bange kisinga ekya Sodomu, ekyawambibwa mu kaseera akatono, nga tewali n�omu azze kukibeera. 

7  Abalangira baabwe baatukula nnyo okusinga omuzira, nga beeru okusinga amata; n�emibiri gyabwe nga mimyufu okusinga amayinja amatwakaavu, era banyirivu nga safiro. 

8   Naye kaakano badduggala okusinga enziro, era tebakyasobola kutegeerekeka mu nguudo. Olususu lwabwe lukalidde ku magumba gaabwe; lukaze ng�ekiti ekikalu. 

9   Abafa ekitala bafa bulungi okusinga abafa enjala, kubanga abafa enjala bayongobera ne baggwaawo olw�obutaba na mmere mu nnimiro. 

10   Abakazi ab�ekisa abaagala abaana bafumbye abaana baabwe; abaana abaafuuka emmere abantu bange bwe baazikirizibwa. 

11   Mukama akituukirizza mu busungu bwe obungi, era abayiyeeko obusungu bwe obungi. Yakoleeza omuliro mu Sayuuni ogwayokya emisingi gyakyo. 

12   Bakabaka b�ensi n�abantu ab�ensi endala tebakkiriza, nti abalabe n�ababakyawa baliyingira mu wankaaki wa Yerusaalemi. 

13   Ebyo byabatuukako olw�ebibi bya bannabbi be, n�olw�obutali butuukirivu bwa bakabona be, abaayiwa omusaayi gw�abatuukirivu abaababeerangamu. 

14   Badoobera mu nguudo nga bamuzibe; bajjudde omusaayi so tewali ayaŋŋanga okukwata ku byambalo byabwe. 

15   Abantu baabagobaganya nga boogera nti, “Muveewo, mmwe abatali balongoofu! Muviireewo ddala, so temutukwatako!” Bwe baafuuka emmombooze, amawanga gabagobaganya nga boogera nti, “Tebakyasaana kubeera wano.” 

16   Mukama yennyini abasaasaanyizza, takyabafaako. Bakabona tebakyassibwamu kitiibwa, newaakubadde abakadde okuweebwa ebifo eby�oku mwanjo. 

17   Amaaso gaffe gakooye olw�okulindirira okubeerwa okutajja; nga tulindirira eggwanga eriyinza okutulokola. 

18   Baatucocca ne batulemesa okutambulira mu nguudo zaffe; enkomerero yaffe n�eba kumpi, n�ennaku zaffe ne ziggwaayo. 

19   Abaatuyiganyanga baatusinga embiro okusinga n�empungu ez�omu bbanga. Baatugobera mu nsozi ne batuteegera mu ddungu. 

20   Oyo Mukama gwe yafukako amafuta yagwa mu mitego gyabwe. Twalowooza nga tulikwekebwa mu kisiikirize kye ne tubeeranga mu mawanga. 

21   Sanyuka ojaguze, ggwe Omuwala wa Edomu, abeera mu nsi ya Uzi; naye lumu olinywa ku kikompe n�otamiira ne weeyambula. 

22   Ggwe Muwala wa Sayuuni, ekibonerezo kyo kikomye awo, talikwongerayo mu busibe. Naye ggwe omuwala wa Edomu, Mukama alikubonereza, n�ayanika ekibi kyo mu lujjudde.

