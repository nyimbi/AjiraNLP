1   Muwulire ekigambo kya Mukama, mmwe abantu ba Isirayiri, kubanga Mukama abalinako ensonga mmwe abatuula mu nsi. “Obwesigwa n�okwagala Katonda, n�okumumanya bikendedde mu nsi. 

2   Waliwo okukolima, n�okulimba, n�okutta, n�okubba, n�okukola eby�obwenzi; bawaguza, era bayiwa omusaayi obutakoma. 

3   Ensi kyeneeva ekaaba, ne bonna abagibeeramu ne bafuuka ekitagasa; n�ensolo enkambwe ez�omu nsiko zirifa, n�ennyonyi ez�omu bbanga nazo zirifa, n�ebyennyanja ebiri mu nnyanja ne bifa.” 

4   “Naye temuloopagana, so tewabaawo muntu avunaana munne, kubanga ensonga ngivunaana gwe kabona. 

5   Wakola ebibi emisana n�ekiro, ne bannabbi ne babikolera wamu naawe; kyendiva nzikiriza maama wo. 

6   Abantu bange bazikiridde olw�obutamanya.” “Kyemunaava mulema okubeera bakabona bange; era olw�okulagajjalira etteeka lya Katonda wo, nange kyendiva ndagajjalira abaana bo. 

7   Gye beeyongera okuba abangi, gye baakoma n�okukola ebibi; baasuula ekitiibwa kyabwe ne banswaza. 

8   Bagaggawalira ku bibi by�abantu bange, era basemba okwonoona kwabwe. 

9   Era bwe kityo bwe kiriba eri abantu n�eri bakabona: ndibabonereza olw�enneeyisa yaabwe, era ne mbasasula ng�ebikolwa byabwe.” 

10   “Balirya naye tebalikkuta, balikola ebibi eby�obwenzi kyokka tebalyeyongera bungi, kubanga bavudde ku Mukama ne beewaayo 

11  eri obwenzi, wayini omukadde n�omusu, ne bibamalamu okutegeera. 

12  Abantu bange beebuuza ku kikonge ky�omuti, ne baddibwamu omuti. Omwoyo ogw�obwenzi gubasendasenda ne gubaleetera obutaba beesigwa eri Katonda waabwe. 

13   Baweerayo ssaddaaka ku ntikko z�ensozi, ne baweerayo ebiweebwayo ebyokebwa ku busozi, wansi w�emyalooni, n�emiribine n�emyera awali ekisiikirize ekirungi. Bawala bammwe kyebava baba bamalaaya, ne baka baana bammwe ne bakola obwenzi.” 

14   “Siribonereza bawala bammwe olw�okubeera bamalaaya, newaakubadde baka baana bammwe okukola eby�obwenzi, kubanga abasajja bennyini bassa bumu ne bamalaaya, ne baweerayo ssaddaaka ne bamalaaya ab�omu masabo; abantu abatategeera balizikirira.” 

15   “Newaakubadde ggwe Isirayiri oyenda, omusango guleme okuba ku Yuda. Togenda Girugaali, newaakubadde okwambuka e Besaveni. Tolayiranga nti, ‘Nga Katonda bw�ali omulamu.’ 

16   Abayisirayiri bakakanyavu mu mitima ng�ennyana endalu. Olwo Mukama ayinza atya okubalabirira ng�abaana b�endiga abali mu kisibo? 

17   Efulayimu yeegasse n�abasinza ebifaananyi, mumuleke abeere yekka. 

18   Ebyokunywa ne bwe bibaggwaako, beeyongera mu bwamalaaya; n�abakulembeze baabwe baagala nnyo eby�ensonyi: 

19   Embuyaga kyeziriva zibatwala, ne ssaddaaka zaabwe ne zibaswaza.”

