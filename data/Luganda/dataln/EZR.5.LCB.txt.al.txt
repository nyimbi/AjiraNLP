1   Awo bannabbi Kaggayi ne Zekkaliya muzzukulu wa Iddo ne bategeeza Abayudaaya abaabeeranga mu Yuda ne Yerusaalemi obubaka obuva eri Katonda wa Isirayiri, Katonda waabwe. 

2  Zerubbaberi mutabani wa Seyalutyeri ne Yesuwa mutabani wa Yozadaki ne bagolokoka ne bagenda mu maaso n�omulimu gw�okuddaabiriza ennyumba ya Katonda mu Yerusaalemi, era ne bannabbi ba Katonda nga babayambako. 

3   Mu kiseera kyekimu Tattenayi ow�essaza ly�emitala w�omugga Fulaati, ne Sesalubozenayi ne bagenda gye bali ne bababuuza nti, “Ani eyabawa obuyinza okuddaabiriza yeekaalu eyo n�okuzaawo bbugwe oyo?” 

4  Ate era ne bababuuza n�amannya g�abasajja abaakolanga ku kizimbe ekyo. 

5  Naye Katonda waabwe n�abeeranga wamu n�abakulu b�Abayudaaya, ne bataziyizibwa kugenda mu maaso n�omulimu okutuusa ekigambo nga kivudde eri Daliyo, n�okuddamu kwe nga kuli mu buwandiike. 

6   Kopi ey�ebbaluwa Tattenayi ow�essaza ly�emitala w�omugga Fulaati, ne Sesalubozenayi ne bannaabwe abakungu ab�emitala w�omugga Fulaati gye baaweereza Kabaka Daliyo, 

7  yalimu ebigambo bino wansi. Eri Kabaka Daliyo, Mirembe myereere. 

8  Kitugwanidde okumanyisa kabaka nga bwe twagenze mu ssaza lya Yuda ku yeekaalu ya Katonda omukulu. Abantu bagizimba n�amayinja amanene era bateeka n�embaawo mu bbugwe, era n�omulimu gukolebwa n�obunyiikivu n�okugenda gugenda mu maaso olw�okufuba kwabwe. 

9   Twabuuza abakulu nti, “Ani eyabawa obuyinza okuddaabiriza yeekaalu eyo n�okuzzaawo bbugwe oyo?” 

10  Era twababuuza n�amannya gaabwe, tusobole okukuweereza amannya g�abakulembeze baabwe. 

11   Baatuddamu nti: Tuli baddu ba Katonda w�eggulu n�ensi, era tuddaabiriza yeekaalu eyazimbibwa emyaka egy�edda omu ku bakabaka abakulu aba Isirayiri, n�agimala. 

12  Naye olw�okuba nga bajjajjaffe baasunguwaza Katonda w�eggulu, yabawaayo mu mukono gwa Nebukadduneeza Omukaludaaya, kabaka w�e Babulooni, eyazikiriza yeekaalu eno n�atwala abantu e Babulooni. 

13   Naye mu mwaka ogw�olubereberye ogw�obufuzi bwa Kuulo kabaka w�e Babulooni, kabaka Kuulo oyo n�awa ekiragiro okuddaabiriza ennyumba ya Katonda eno. 

14  Ebintu ebya zaabu n�ebya ffeeza eby�omu nnyumba ya Katonda, Nebukadduneeza bye yanyaga mu yeekaalu eyali mu Yerusaalemi n�abitwala mu ssabo ly�e Babulooni, Kabaka Kuulo n�abiggyayo. Kabaka Kuulo n�abikwasa omusajja erinnya lye Sesubazaali, gwe yalonda okuba owessaza, 

15  era n�amugamba nti, “Twala ebintu ebyo, ogende obiteeke mu yeekaalu eri mu Yerusaalemi, era olabe ng�ennyumba ya Katonda edda mu kifo kyayo.” 

16  Sesubazzali oyo n�ajja n�azimba omusingi gw�ennyumba ya Katonda mu Yerusaalemi, era okuva mu kiseera ekyo n�okutuusa kaakano omulimu gukyagenda mu maaso, tegunnagwa. 

17   “Noolwekyo kabaka bw�aba ng�asiimye, wabeewo okunoonyereza mu bitabo mu ggwanika lya kabaka eyo e Babulooni obanga ddala Kabaka Kuulo yawa ekiragiro okuddaabiriza ennyumba ya Katonda mu Yerusaalemi. N�oluvannyuma kabaka atutumire okututegeeza ky�asazeewo ku nsonga eyo.”

