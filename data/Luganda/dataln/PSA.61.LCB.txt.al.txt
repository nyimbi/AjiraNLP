1   Wulira okukaaba kwange, Ayi Katonda; wulira okusaba kwange. 

2   Nkukoowoola okuva ku nkomerero y�ensi, omutima gwange nga gugenda gunafuwa. Onkulembere ontuuse ku lwazi olunsinga obuwanvu mwe nnyinza okwekweka. 

3   Kubanga gw�oli kiddukiro kyange. Oli kigo eky�amaanyi mwe neekweka omulabe. 

4   Nnaabeeranga mu weema yo ennaku zonna; ndyoke nkuumirwenga mu biwaawaatiro byo. 

5   Kubanga ggwe, Ayi Katonda, owulidde obweyamo bwange: ompadde omugabo awamu n�abo abatya erinnya lyo. 

6   Oyongere ku nnaku z�obulamu bwa kabaka; emyaka gye gimutuuse mu mirembe mingi, 

7   alyoke abeerenga mu maaso ga Katonda ennaku zonna. Okwagala kwo n�obwesigwa bwo bimukuumenga. 

8   Ndyoke nnyimbenga nga ntendereza erinnya lyo ennaku zonna, nga ntuukiriza obweyamo bwange buli lunaku.

