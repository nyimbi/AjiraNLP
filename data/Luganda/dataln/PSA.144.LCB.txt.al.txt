1   Atenderezebwe Mukama, olwazi lwange, atendeka emikono gyange okulwana, era ateekerateekera engalo zange olutalo. 

2   Mukama anjagala ye Katonda wange era kye kiddukiro kyange, ge maanyi gange amangi era ye mulokozi wange. Ye ngabo yange mwe neekweka. Awangula amawanga n�agassa wansi w�ebigere byange. 

3   Ayi Mukama, omuntu kye ki ggwe okumufaako, oba omwana w�omuntu, ggwe okumulowoozaako? 

4   Omuntu ali nga mukka. Ennaku ze ziri ng�ekisiikirize ekiyita obuyisi. 

5   Yawula mu ggulu lyo, Ayi Mukama, okke! Kwata ku nsozi zinyooke omukka! 

6   Myansa abalabe basaasaane, era lasa obusaale bwo obazikirize. 

7   Ogolole omukono gwo ng�osinziira waggulu ennyo, omponye, onzigye mu mazzi amangi, era onzigye mu mikono gya bannamawanga; 

8   Ab�emimwa egyogera eby�obulimba, abalayira nti Kya mazima, so nga bulimba bwereere. 

9   Ayi Mukama, nnaakuyimbiranga oluyimba oluggya; nnaakukubiranga ennanga ey�enkoba ekkumi, 

10   ggwe awa bakabaka obuwanguzi; amponya, nze omuddu wo Dawudi, ekitala ekyogi. 

11   Ndokola, omponye onzigye mu mukono gwa bannamawanga bano ab�emimwa egyogera eby�obulimba, era omukono gwabwe ogwa ddyo gwa bulimba. 

12   Batabani baffe mu buvubuka bwabwe, Ayi Mukama, babeere ng�ebisimbe ebikulidde ddala obulungi, ne bawala baffe babe ng�empagi ennungi ez�oku nsonda okuzimbirwa ennyumba ya kabaka mu lubiri. 

13   Amawanika gaffe gajjule ebibala ebya buli ngeri. Endiga zaffe zizaale enkumi n�obukumi zijjule amalundiro gaffe. 

14   Ente zaffe ziwalule ebizito. Ebisenge by�ekibuga bireme kumenyebwa. Waleme kubaawo kukaaba n�okwaziirana kwonna mu nguudo ez�omu bibuga byaffe. 

15   Abantu abaweereddwa emikisa egyo beesiimye! Balina omukisa abantu abo abalina Katonda waabwe nga ye Mukama.

