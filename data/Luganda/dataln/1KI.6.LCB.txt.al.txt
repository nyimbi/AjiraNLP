1   Mu mwaka ogw�ebina mu kinaana, abaana ba Isirayiri kasookedde bava mu nsi y�e Misiri, mu mwaka ogwokuna ogw�obufuzi bwa Sulemaani, mu mwezi ogwokubiri ogwa Zivu, Sulemaani n�atandika okuzimba yeekaalu ya Mukama. 

2  Eyeekaalu kabaka Sulemaani gye yazimbira Mukama yali obuwanvu mita amakumi abiri mu musanvu, n�obugazi mita mwenda, n�obuwanvu mita kkumi na ssatu n�ekitundu. 

3  Awayingirirwa mu maaso g�ekisenge ekinene ekya yeekaalu, waali mita mwenda, ng�obugazi bwa yeekaalu bwe bwali, ate ng�obugazi bwakyo mu maaso kiri mita nnya n�ekitundu okuva mu maaso ga yeekaalu. 

4  N�akola amadirisa amafunda mu kisenge kya yeekaalu. 

5  Wakati w�ebisenge eby�ekisenge ekinene, n�ekifo aw�okwogerera, n�azimba obusenge obw�okubbalibbali okwetooloola wo. 

6  Ekisenge ekya wansi kyali mita bbiri ne desimoolo ssatu obugazi, n�ekisenge eky�essa erya wakati kyali mita bbiri ne desimoolo musanvu, n�ekisenge eky�essa eryokusatu kyali mita ssatu ne desimoolo bbiri. N�asalako emiti okwetooloola eyeekaalu gireme okukomererwa mu bisenge bya yeekaalu. 

7  Bwe baali nga bazimba yeekaalu, baakozesanga amayinja agaali galongosereddwa gye bagatemeranga, era tewaawulirwa kuvuga okw�engeri yonna okw�ennyondo newaakubadde embazzi wadde ekyuma eky�engeri yonna mu kifo awaali wazimbirwa yeekaalu. 

8   Omulyango ogw�ekisenge ekya wakati gwali ku luuyi olw�obukiikaddyo obwa yeekaalu; waabangawo amadaala agaakozesebwanga okugenda mu kisenge ekya wakati, n�okweyongerayo mu kisenge ekyokusatu ekya waggulu. 

9  Awo n�azimba yeekaalu n�agimala, n�agisereka n�emiti n�embaawo ez�emivule. 

10  N�azimba n�ebisenge ebitono okwetooloola yeekaalu, n�obugulumivu bwa buli kimu bwali mita emu n�ekitundu, nga byesigamizibbwa ku kisenge kya yeekaalu n�emiti gy�emivule. 

11   Awo ekigambo kya Mukama ne kijjira Sulemaani nti, 

12  “Bino bye bikwata ku yeekaalu eno gy�ozimba; bw�onootambuliranga mu mateeka gange, n�ogondera ebiragiro byange, n�okwatanga n�amateeka gange gonna ng�ogatambuliramu, kale ndituukiriza ekigambo kye nayogera eri Dawudi kitaawo. 

13  Era nnaabeeranga wamu n�abaana ba Isirayiri, so siryabuulira bantu bange Isirayiri.” 

14   Sulemaani n�azimba yeekaalu n�agimala. 

15  Ku bisenge eby�omunda n�assaako embaawo ez�emivule n�azikomelera okuva wansi wa yeekaalu okutuukira ddala ku kasolya, era ne wansi wa yeekaalu n�ayaliirirawo embaawo ez�emiberosi. 

16  N�ayawuzaamu emabega wa yeekaalu, n�akolawo ekifo mu yeekaalu ekyenkana mita mwenda, nga ky�ekisenge awaayimirirwanga okwogera, eky�awatukuvu ennyo, ng�akozesa embaawo ez�emivule okuva wansi okutuuka ku kasolya. 

17  Ekisenge ekinene ddala ekyali mu maaso g�ekisenge, awaayimirirwanga okwogera waali obuwanvu mita kkumi na munaana. 

18  Ne munda wa yeekaalu mwali mwaliriddwamu emivule egyayolebwako entaabwa n�ebimuli ebyanjulukuse. Byonna byali bya mivule; tewaali jjinja eryalabika. 

19   N�ateekateeka ekisenge eky�omunda ddala okumpi n�awaayimirirwanga okwogera mu yeekaalu, okuteekamu essanduuko ey�endagaano ya Mukama. 

20  Era munda awaayimirirwanga okwogera mwalimu ebbanga erya mita mwenda obuwanvu, ne mita mwenda obugazi, ne mita mwenda obugulumivu. Munda mwonna n�asiigamu zaabu ennongoose, era n�akola n�ekyoto n�akisabika n�emivule. 

21  Sulemaani n�asabika munda wa yeekaalu ne zaabu ennongoose, n�ayongerako n�enjegere eza zaabu mu maaso g�omu kisenge eky�omunda ekyali kibikiddwako zaabu. 

22  Munda wa yeekaalu mwonna, n�assaamu zaabu, ne ku kyoto eky�omu kisenge awaayimirirwanga okwogera n�asiigako zaabu. 

23  Mu kisenge awaayimirirwanga okwogera n�akolawo bakerubi babiri ab�emiti egy�emizeeyituuni, buli kerubi obugulumivu bwe mita nnya n�ekitundu. 

24  Obuwanvu bw�ekiwaawaatiro ekimu ekya kerubi omu bwali mita bbiri n�obutundu busatu, n�ekiwaawaatiro ekyokubiri mita bbiri n�obutundu busatu, ze mita nnya n�ekitundu okuva ku luuyi olumu olw�ekiwaawaatiro ekimu okutuuka ku luuyi olw�ekiwaawaatiro ekyokubiri. 

25  Kerubi owookubiri naye yali mita nnya n�ekitundu, era bakerubi bombi baali ekigero kye kimu n�endabika yaabwe nga y�emu. 

26  Obugulumivu bwa buli kerubi bwali mita nnya n�ekitundu. 

27  N�ateeka bakerubi mu kisenge eky�omunda ddala mu yeekaalu, ng�ebiwaawaatiro byabwe byanjuluzibbwa. Ekiwaawaatiro ekya kerubi omu ne kikwata ku kisenge eruuyi, n�ekiwaawaatiro ekya kerubi omulala ne kikwata ku kisenge ekirala eruuyi, ebiwaawaatiro byabwe ne bikwatagana wakati wa yeekaalu. 

28  Bakerubi n�abasiigako zaabu. 

29  Ku bisenge byonna ebya yeekaalu okwetooloola, mu bisenge eby�omunda, ne mu bisenge eby�ebweru, n�akola ebifaananyi ebyole ebya bakerubi, n�enkindu, n�ebimuli ebyanjulukuse. 

30  Ne wansi mu bisenge eby�omunda n�eby�ebweru ebya yeekaalu n�assaamu zaabu. 

31  Awayingirirwa mu kifo awaayimirirwanga okwogera, waali wawaniriddwa emifuubeeto n�empagi ez�enzigi, omulyango nga gwa nsonda ttaano. 

32  Ku nzigi zombi ez�emiti egy�emizeeyituuni n�akubako ebifaananyi ebyole ebya bakerubi, n�enkindu, n�ebimuli ebyanjulukuse, bakerubi n�enkindu n�abisiiga zaabu. 

33  Mu ngeri y�emu n�akola omulyango oguyingira mu kisenge ekinene ddala, n�ateekawo emifuubeeto egy�emizeeyituuni, omulyango nga gwa nsonda nnya. 

34  N�akola n�enzigi bbiri za miberosi, buli luggi nga lulina embaawo bbiri ezakyukiranga mu myango. 

35  Ku zo n�ayolako ebifaananyi ebya bakerubi, n�enkindu n�ebimuli ebyanjulukuse, n�abisiiga zaabu ensanuuse. 

36  N�azimba oluggya olw�omunda n�embu ssatu ez�amayinja amateme obulungi, n�olubu olw�emiti egy�emivule. 

37  Awo mu mwaka ogwokuna, mu mwezi Zivu omusingi gwa yeekaalu ya Mukama ne gumalirizibwa. 

38  Mu mwaka ogw�ekkumi n�ogumu mu mwezi Buli, gwe mwezi ogw�omunaana, ebitundu byonna ebya yeekaalu ne bimalirizibwa ng�ebigero byabyo bwe byali. Yamala emyaka musanvu ng�agizimba.

