1   Omwoyo wa Mukama Katonda ali ku nze, kubanga Mukama anfuseeko amafuta okubuulira abaavu n�abali obubi ebigambo ebirungi, antumye okuyimusa abalina emitima egimenyese. Okulangirira eddembe eri abawambe, n�abasibe bateebwe bave mu makomera. 

2   Okulangirira omwaka gwa Mukama ogw�okulabiramu obulungi bwe; olunaku lwa Mukama olw�okuwalanirako eggwanga era n�okuzzaamu amaanyi abo bonna abakungubaga. 

3   Okugabirira abo bonna abali mu Sayuuni abakungubaga, okubawa engule ey�obubalagavu mu kifo ky�evvu, n�amafuta ag�essanyu mu kifo ky�ennaku. Ekyambalo ky�okutendereza mu kifo ky�omwoyo w�okukeŋŋeentererwa balyoke bayitibwe mivule gy�abutuukirivu, ebisimbe bya Mukama, balyoke baweebwe ekitiibwa. 

4   Baliddamu bazimbe ebyali bizise, balirongoosa ebibuga ebyali byerabirwa edda. 

5   Abaamawanga balibalundira ebisibo byammwe, abagwira babakolere mu nnimiro zammwe ne mu nnimiro z�emizabbibu. 

6   Era muyitibwe bakabona ba Mukama, abantu baliboogerako ng�abaweereza ba Mukama, mulirya obugagga bw�amawanga, era mu bugagga bwabwe mwe mulyenyumiririza. 

7   Mu kifo ky�ensonyi, abantu bange baliddizibwawo emirundi ebiri. Mu kifo ky�okuswala basanyuke olw�ebyo bye balifuna era balifuna omugabo gwa mirundi ebiri, essanyu lyabwe liribeerera emirembe gyonna. 

8   Kubanga nze, Mukama, njagala obwenkanya, nkyawa okunyaga era n�obutali butuukirivu. Mu bwesigwa bwange ndibasasula era nkole nabo endagaano ey�emirembe n�emirembe. 

9   N�ezzadde lyabwe liritutumuka nnyo mu mawanga n�abaana baabwe eri abantu. Abo bonna abalibalaba balibamanya, nti bantu Mukama be yawa omukisa. 

10   Nsanyukira nnyo mu Mukama, emmeeme yange esanyukira mu Katonda wange. Kubanga annyambazizza ebyambalo eby�obulokozi era n�anteekako n�omunagiro ogw�obutuukirivu, ng�omugole omusajja bw�ayambala engule nga kabona, ng�omugole omukazi bw�ayambala amayinja ge ag�omuwendo. 

11   Kuba nga ettaka bwe livaamu ebimera, era ng�ennimiro bwereetera ensigo okumeruka, bw�atyo Mukama Katonda bwalireeta obutuukirivu n�ettendo okumeruka, ensi zonna zikirabe.

