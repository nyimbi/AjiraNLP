1   Isirayiri bwe yali omwana omuto, namwagala, era namuyita okuva mu Misiri. 

2   Naye buli lwe nayongeranga okuyita Isirayiri, nabo gye beeyongeranga okusemberayo ne bawaayo ssaddaaka eri Babaali, ne bootereza ebifaananyi ebyole obubaane. 

3   Nze nayigiriza Efulayimu okutambula, nga mbakwata ku mukono; naye tebategeera nga nze nabawonya. 

4   Nabakulembera n�emiguwa egy�okusaasira okw�obuntu, n�ebisiba eby�okwagala. Naggya ekikoligo mu bulago bwabwe ne neetoowaza ne mbaliisa. 

5   Tebaliddayo mu nsi ya Misiri, era Obwasuli tebulibafuga kubanga baagaana okwenenya? 

6   Ekitala kirimyansiza mu bibuga byabwe ne kizikiriza ebisiba ebya wankaaki waabwe, ne kikomya enteekateeka zaabwe. 

7   Abantu bange bamaliridde okunvaako. Ne bwe banaakoowoola oyo Ali Waggulu Ennyo, taabagulumize. 

8   “Nnyinza ntya okukuleka ggwe Efulayimu? Nnyinza ntya okukuwaayo ggwe Isirayiri? Nnyinza ntya okukufuula nga Aduma? Nnyinza ntya okukukola nga Zeboyimu? Omutima gwange gwekyusiza munda yange, Mpulira nkukwatiddwa ekisa kingi. 

9   Siikole ng�obusungu bwange obungi bwe buli, so siridda kuzikiriza Efulayimu; kubanga siri muntu wabula ndi Katonda, Omutukuvu wakati mu mmwe: sirijja na busungu. 

10   Baligoberera Mukama; era aliwuluguma ng�empologoma. Bw�aliwuluguma, abaana be balijja nga bakankana okuva ebugwanjuba. 

11   Balijja nga bakankana ng�ebinyonyi ebiva e Misiri, era ng�enjiibwa eziva mu Bwasuli. Ndibafuula abatuuze mu maka gaabwe,” bw�ayogera Mukama. Ekibi kya Isirayiri 

12   Efulayimu aneebunguluzza obulimba, n�ennyumba ya Isirayiri eneebunguluzza obukuusa, ne Yuda ajeemedde Katonda, ajeemedde omwesigwa Omutukuvu.

