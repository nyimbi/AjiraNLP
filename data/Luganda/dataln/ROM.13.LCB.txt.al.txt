1   Buli muntu awulirenga abafuzi, kubanga tewali buyinza butava eri Katonda, era n�abafuzi abaliwo Katonda ye yabalonda. 

2  Noolwekyo abawakanya abafuzi, bawakanya buyinza bwa Katonda. Era baba bawakanya kiragiro kye, bwe batyo ne beereetako bokka omusango. 

3  Kubanga abafuzi baba tebalwanyisa bikolwa birungi naye ebibi. Oyagala obutakangibwa wa buyinza, kola bulungi osiimibwe, 

4  kubanga muweereza wa Katonda ku lw�obulungi bwo. Naye bw�onookolanga ekibi, osaanidde otye kubanga ekitala ky�alina si kya bwereere, kubanga muweereza wa Katonda awoolera eggwanga eri oyo akola ekibi. 

5  Noolwekyo kibagwanira okuba abawulize, si lwa busungu bwokka, naye n�olw�okumanya nga kye kituufu. 

6  Era kyemuva muwa omusolo kubanga abakozi abo baweereza ba Katonda nga banyiikirira emirimu gyabwe. 

7  Abantu bonna basasulenga ebibabanjibwa; musasulenga emisolo eri abo be muteekwa okuwa omusolo, n�ow�empooza mumuwenga empooza; n�oyo ateekwa okutiibwa mumutyenga, n�oyo ateekwa okuweebwa ekitiibwa mumuwenga ekitiibwa. 

8   Temubeeranga na bbanja lyonna eri omuntu yenna, wabula okwagalananga; kubanga ayagala muntu munne ng�atuukiriza amateeka. 

9  Kubanga amateeka gano nti, “Toyendanga, tottanga, tobbanga, teweegombanga,” n�etteeka eddala, ligattiddwa mu kino nti “Yagalanga muliraanwa wo nga bwe weeyagala wekka.” 

10  Ayagala muliraanwa we tamukola bubi; noolwekyo okwagala kyekuva kutuukiriza amateeka. 

11   Mumanye nga kino kye kiseera, era essaawa etuuse mugolokoke okuva mu tulo, kubanga kaakano obulokozi bwaffe buli kumpi okusinga ne we twakkiririza. 

12  Ekiro kiyise, obudde bunaatera okukya, noolwekyo tweyambulemu ebikolwa eby�ekizikiza, twambale ebyokulwanyisa eby�omusana. 

13  Tutambulenga ng�ab�omu musana, so si mu binyumu ne mu kutamiira, ne mu bwenzi n�obukaba, ne mu kuyombagana n�obuggya, 

14  naye twambale Mukama waffe Yesu Kristo so tetuwanga mubiri bbanga kukola ng�okwegomba kwagwo bwe kuli.

