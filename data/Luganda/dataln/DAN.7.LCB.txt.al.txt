1   Mu mwaka ogw�olubereberye ogw�obufuzi bwa Berusazza kabaka w�e Babulooni, Danyeri n�aloota era n�ayolesebwa ng�agalamidde ku kitanda kye. N�awandiika byonna bye yaloota. 

2   Danyeri n�ayogera nti, “Mu kwolesebwa kwange ekiro, nalaba empewo ez�omu ggulu nnya nga zisiikuula ennyanja ennene, 

3  n�ensolo enkambwe nnya ez�ebika eby�enjawulo ne ziva mu nnyanja. 

4   “Eyasooka yali mpologoma ng�erina ebiwaawaatiro eby�empungu. Awo bwe nnali nga nkyagitunuulira, ebiwaawaatiro byayo ne bigikuunyuukako, n�esitulibwa, n�eyimirira ku magulu abiri ng�omuntu, n�eweebwa omutima ogw�omuntu. 

5   “Ate ne ndaba ensolo enkambwe eyookubiri, eyali ng�eddubu. N�esitulibwa ku luuyi olumu era yalina embiriizi ssatu mu kamwa kaayo, n�eragirwa nti, ‘Situka olye ennyama nnyingi.’ 

6   “Oluvannyuma ne ndaba ensolo enkambwe endala eyali ng�engo, ng�erina ebiwaawaatiro bina eby�ennyonyi, ng�erina n�emitwe ena, n�eweebwa n�obuyinza okufuga. 

7  “N�oluvannyuma mu kwolesebwa kwange ekiro, ne ndaba ensolo enkambwe eyokuna, nga ya ntiisa, nga ya buyinza era nga ya maanyi mangi nnyo. Yalina amannyo amanene ag�ekyuma, n�erya n�ebetenta, n�erinnyirira ebyasigalawo. Yali yanjawulo ku nsolo enkambwe endala, ng�erina n�amayembe kkumi. 

8   “Awo bwe nnali nga nkyalowooza ku mayembe, ne walabika mu maaso gange ejjembe eddala, ettono, eryava mu ago; n�amayembe asatu ku ago ag�olubereberye ne gasimbulirwa ddala. Ejjembe eryo lyalina amaaso ng�ag�omuntu, n�akamwa akaayogeranga eby�okwegulumiza. 

9   “Era nga nkyali awo ne ndaba, “entebe ez�obwakabaka nga ziteekeddwawo, n�Owedda n�Edda n�atuula ku ntebe ye ey�obwakabaka. Ebyambalo bye byali byeru ng�omuzira, n�enviiri ez�oku mutwe gwe nga njeru ng�ebyoya by�endiga. Entebe ye ey�obwakabaka yali eyakaayakana ng�ennimi z�omuliro, ne namuziga zaayo nga zaaka omuliro. 

10   Omugga gw�omuliro nga gukulukuta, nga gukulukutira awo mu maaso ge. Abantu nkumi na nkumi baamuweerezanga, n�emitwalo n�emitwalo baayimiriranga mu maaso ge. Okuwozesa emisango ne kutandika, ebitabo ne bibikkulwa. 

11   “Awo ne neyongera okwetegereza ebigambo eby�okwegulumiza, ejjembe lye byayogeranga. Ne ntunula okutuusa ensolo enkambwe bwe yafumitibwa n�ettibwa, n�esuulibwa mu muliro, n�ezikirizibwa. 

12  Ensolo enkambwe endala zo zaggibwako obuyinza bwazo, kyokka ennaku zaazo ne zongerwako. 

13   “Mu kwolesebwa okwo ekiro ne ndaba, laba, omuntu eyafaanana ng�omwana w�omuntu, ng�ajja n�ebire eby�omu ggulu. N�ajja okumpi n�Owedda n�Edda, n�asembezebwa mu maaso ge. 

14  N�aweebwa obuyinza, n�ekitiibwa, n�obwakabaka n�amaanyi agava waggulu; abantu bonna, n�amawanga gonna, n�abantu ab�ennimi zonna ne bamusinzanga. Okufuga kwe kwa mirembe na mirembe, tekuliggwaawo, n�obwakabaka bwe tebulizikirizibwa. Amakulu g�Ekirooto 

15   “Nze Danyeri ne ntawaanyizibwa mu mutima, n�okwolesebwa kwe nafuna ne kunneeraliikiriza. 

16  Ne nsemberera omu ku baali bayimiridde awo ne mubuuza amakulu g�ebyo byonna. “N�antegeeza amakulu g�ebintu ebyo, n�aŋŋamba nti, 

17  ‘Ensolo enkambwe ezo ennya, be bakabaka abana abalisibuka mu nsi. 

18  Naye abatukuvu ab�Oyo Ali Waggulu Ennyo baliweebwa obwakabaka, era buliba bwabwe emirembe n�emirembe, weewaawo okutuusa emirembe gyonna.’ 

19  “Awo ne njagala okumanya ensolo enkambwe eyokuna ky�etegeeza, etaafaanana ng�endala zonna, eyali ey�entiisa ennyo, amannyo gaayo nga ga kyuma, n�enjala zaayo nga za kikomo, eyabetenta, n�emenyaamenya era n�erinnyirira ezaasigalawo. 

20  Ate ne njagala n�okumanya ku by�amayembe ekkumi agaali ku mutwe gwayo, ne ku by�ejjembe liri eddala eryasibuka wakati mu go, asatu ne galivuunamira, ejjembe eryo lye lyalina amaaso n�akamwa akayogeranga eby�okwegulumiza, era mu buyinza nga lirabika okusinga ganne gaalyo. 

21  Awo bwe nnali nkyatunula, ejjembe eryo ne lirwana n�abatukuvu ne lyagala okubawangula, 

22  okutuusa ow�Edda n�Edda bwe yajja n�asala omusango, abatukuvu b�Oyo Ali Waggulu Ennyo ne bagusinga, era n�ekiseera ne kituuka ne baweebwa obwakabaka. 

23   “N�annyinnyonnyola nti, ‘Ensolo enkambwe eyokuna bwe bwakabaka obwokuna obulirabika ku nsi, era tebulifaanana ng�obwakabaka obulala; era bulirya ensi yonna, ne bugirinnyirira ne bugibetentabetenta. 

24  Amayembe ekkumi, be bakabaka ekkumi abaliva mu bwakabaka obwo, era walirabikawo n�omulala oluvannyuma lw�abo, atalifaanana ng�aboolubereberye. Aliwangula bakabaka basatu. 

25  Alyogera ebigambo ebibi ku Oyo Ali Waggulu Ennyo, era aligezaako okukyusakyusa ebiseera ebyateekebwawo n�amateeka agassibwawo. Era abatukuvu baliweebwayo mu mukono gwe okufugibwa okumala emyaka esatu n�ekitundu. 

26   “ ‘Kyokka oluvannyuma omusango gulisalibwa, n�obuyinza bwe ne bumuggyibwako, ne buzikiririzibwa ddala. 

27  N�oluvannyuma ekitiibwa, n�obuyinza n�obukulu obw�obwakabaka obuli wansi w�eggulu, buliweebwa abatukuvu b�Oyo Ali Waggulu Ennyo. Obwakabaka bwe bulibeerawo emirembe gyonna, n�amatwale amalala gonna galimugondera ne gamuweereza.’ 

28   “Ebigambo ebyo wano we bikoma. Naye nze Danyeri natawaanyizibwa nnyo mu mutima, n�amaaso gange ne gammyuka, naye ensonga ezo ne nzeekuuma.”

