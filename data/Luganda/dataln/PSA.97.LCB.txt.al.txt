1   Mukama afuga; ensi esanyuke, n�embalama eziri ewala zijaguze. 

2   Ebire n�ekizikiza bimwetooloola; obutuukirivu n�obwenkanya gwe musingi gw�entebe y�obwakabaka bwe. 

3   Omuliro gumukulembera ne gwokya abalabe be ku njuyi zonna. 

4   Okumyansa kwe kumulisa ensi; ensi n�ekulaba n�ekankana. 

5   Ensozi zisaanuuka ng�envumbo awali Mukama, mu maaso ga Mukama ow�ensi yonna. 

6   Eggulu lirangirira obutuukirivu bwe; n�abantu bonna ne balaba ekitiibwa kye. 

7   Abasinza ebifaananyi ebikole n�emikono bonna baswadde, abo abeenyumiririza mu bifaananyi ebyole. Mumusinze mwe mwenna bakatonda. 

8   Sayuuni akiwulira n�asanyuka, n�ebyalo bya Yuda bijaguza; kubanga ogoberera eby�ensonga, Ayi Katonda. 

9   Kubanga ggwe, Ayi Mukama, oli waggulu nnyo okusinga ensi; ogulumizibwa okusinga bakatonda bonna. 

10   Abo abaagala Mukama bakyawa ekibi, akuuma obulamu bw�abamwesiga, n�abawonya okuva mu mukono gw�omukozi w�ebibi. 

11   Omusana gwe gwakira abatuukirivu, n�abalina omutima ogw�amazima bajjula essanyu. 

12   Musanyukirenga mu Mukama mmwe abatuukirivu, era mwebazenga erinnya lye ettukuvu.

