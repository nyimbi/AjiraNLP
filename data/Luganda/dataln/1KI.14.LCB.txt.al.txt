1  Awo mu biro ebyo Abiya mutabani wa Yerobowaamu n�alwala, 

2  Yerobowaamu n�agamba mukyala we nti, “Golokoka ogende e Siiro, nga weefuddefudde baleme kumanya nga bw�oli mukazi wa Yerobowaamu. Akiya nnabbi, eyanjogerako nti ndiba kabaka w�abantu bano ali eyo. 

3  Twala emigaati kkumi, ne bukeeke, n�ensumbi ey�omubisi gw�enjuki, ogende gy�ali era ye alikubuulira omwana bw�aliba.” 

4  Awo muka Yerobowaamu n�akola bw�atyo, n�agenda ewa Akiya e Siiro. Akiya yali muzibe, kubanga amaaso ge gaali gayimbadde olw�obukadde. 

5  Naye Mukama yali alabudde Akiya nga muka Yerobowaamu bw�anajja okumubuuza ebifa ku mutabani waabwe, eyali alwadde era nga bw�ajja okumuddamu, nga bw�anaatuuka ajja kwefuula okuba omuntu omulala. 

6  Awo Akiya bwe yawulira enswagiro ku mulyango, n�amugamba nti, “Yingira muka Yerobowaamu. Lwaki weefuula okuba omuntu omulala? Ntumiddwa gy�oli n�amawulire amabi. 

7  Genda ogambe Yerobowaamu nti Kino Mukama, Katonda wa Isirayiri ky�agamba nti, ‘Nakugulumiza nga nkuggya mu bantu, ne nkufuula omukulembeze wa bantu bange Isirayiri. 

8  Naggya obwakabaka mu nnyumba ya Dawudi, ne mbukuwa, naye tobadde ng�omuddu wange Dawudi, eyagondera ebiragiro byange era n�abigoberera n�omutima gwe gwonna, ng�akola ekyo ekyali ekirungi mu maaso gange. 

9  Oyonoonye nnyo okusinga bonna abaakusooka. Weekoledde bakatonda abalala, n�okola n�ebifaananyi ebisaanuuse n�onneerabira; onsunguwazizza nnyo. 

10  “ ‘Kyendiva nsanyaawo ennyumba ya Yerobowaamu, era ndiggyawo ku Yerobowaamu buli mwana owoobulenzi yenna mu Isirayiri, omuddu n�atali muddu. Ndiyokya ennyumba ya Yerobowaamu, ng�omuntu bw�ayokya obusa, okutuusa lwe liggweerawo ddala. 

11  Abo bonna aba Yerobowaamu abalifiira mu kibuga, embwa zirirya emirambo gyabwe, n�ennyonyi ez�omu bbanga zirirya egy�abo abalifiira ku ttale, kubanga Mukama y�akyogedde!’ 

12  “Wabula ggwe, ddayo eka. Bw�onooba wakalinnya ekigere mu kibuga kyo, omulenzi anaafa. 

13  Isirayiri yonna banaamukaabira era ne bamuziika. Ye yekka ow�ennyumba ya Yerobowaamu aliziikibwa, kubanga ye yekka mu nnyumba ya Yerobowaamu Mukama Katonda wa Isirayiri, gw�alabyemu akalungi. 

14  “Mukama alyeyimusiza kabaka wa Isirayiri alisaanyaawo ennyumba ya Yerobowaamu mu kiseera ekitali ky�ewala nnyo. 

15  Mukama aliva ku Isirayiri, abeere ng�ekitoogo bwe kinyeenyezebwa mu mazzi, era alisimbula Isirayiri okubaggya mu nsi eno ennungi eya bajjajjaabwe, n�abasaasaanyiza emitala w�Omugga, kubanga baasunguwaza Mukama bwe baakola bakatonda Baaseri. 

16  Era aliva ku Isirayiri olw�ebibi bya Yerobowaamu n�ebyo by�ayonoonesezza Isirayiri.” 

17  Awo muka Yerobowaamu n�agolokoka okugenda e Tiruza. Olwayingira mu nnyumba yaabwe, omulenzi n�afa. 

18  Ne bamuziika, era Isirayiri yonna ne bamukungubagira ng�ekigambo kya Mukama kye yayogerera mu nnabbi Akiya bwe kyali. 

19  N�ebirala byonna ebyabaawo mu mirembe gya Yerobowaamu, entalo ze, n�okufuga kwe, tebyawandiikibwa mu kitabo eky�eby�omu mirembe gya bassekabaka ba Isirayiri? 

20  Yafugira emyaka amakumi abiri mu ebiri, oluvannyuma ne yeebakira wamu ne bajjajjaabe; Nadabu mutabani we n�amusikira, n�alya obwakabaka. Lekobowaamu Kabaka wa Yuda 

21  Lekobowaamu mutabani wa Sulemaani n�alya obwakabaka bwa Yuda, ng�alina emyaka amakumi ana mu gumu. Yafugira emyaka kkumi na musanvu mu Yerusaalemi, ekibuga Mukama kye yeeroboza mu bika byonna ebya Isirayiri olw�erinnya lye. Nnyina yayitibwanga Naama, Omwamoni. 

22  Yuda ne bakola ebibi mu maaso ga Mukama, okusinga ne bajjajjaabwe bye baakola era ebibi byabwe ne bikwasa Mukama obuggya. 

23  Beezimbira ebifo ebigulumivu n�empagi za Baaseri ku buli lusozi oluwanvu ne wansi wa buli muti omugazi. 

24  Era waaliwo n�abaalyanga ebisiyaga mu nsi, ne bakolanga eby�emizizo byonna abamawanga Katonda be yagoba mu maaso g�Abayisirayiri bye baakolanga. 

25  Mu mwaka ogwokutaano ogw�obufuzi bwa kabaka Lekobowaamu, Sisaki kabaka w�e Misiri n�alumba Yerusaalemi. 

26  N�atwala eby�obugagga eby�omu yeekaalu ya Mukama, n�ebyobugagga eby�omu lubiri lwa kabaka byonna, ng�okwo kw�otadde engabo eza zaabu Sulemaani ze yali akoze. 

27  Awo kabaka Lekobowaamu n�akola engabo ez�ebikomo okuzzaawo ziri, era n�azikwasa abaduumizi b�abambowa abaakuumanga wankaaki w�olubiri lwa kabaka. 

28  Buli Kabaka lwe yalaganga mu yeekaalu ya Mukama, abambowa ne bambalira engabo ezo, era Oluvannyuma ne bazizaayo mu kisenge ky�abambowa we zaaterekebwanga. 

29  Ebyafaayo ebirala byonna eby�omulembe gwa Lekobowaamu, ne bye yakola byonna, tebyawandiikibwa mu kitabo eky�ebyomumirembe gya bassekabaka ba Yuda? 

30  Waabangawo entalo ez�olubeerera wakati wa Lekobowaamu ne Yerobowaamu. 

31  Lekobowaamu ne yeebakira wamu ne bajjajjaabe, era n�aziikibwa mu kibuga kya Dawudi. Nnyina yayitibwanga Naama Omwamoni. Abiyaamu mutabani we n�amusikira, n�alya obwakabaka.

