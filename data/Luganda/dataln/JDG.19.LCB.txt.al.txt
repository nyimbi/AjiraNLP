1   Awo mu biro ebyo tewaali kabaka mu Isirayiri. Ne wabaawo Omuleevi eyabeeranga mu kyalo mu nsi ey�ensozi eya Efulayimu eyawasa omukazi mu Besirekemu mu Yuda. 

2  Naye mukazi we oyo n�ataba mwesigwa n�anoba ku bba, n�addayo mu nnyumba ya kitaawe e Besirekemu mu Yuda n�amalayo emyezi ena. 

3  Bba n�agolokoka n�agenda n�omuweereza we n�endogoyi bbiri okwogera ne mukazi we amukomyewo. Omukazi n�amutwala mu nnyumba ya kitaawe era kitaawe w�omuwala bwe yamulaba n�asanyuka era n�amwaniriza. 

4  Awo mukoddomi we, kitaawe w�omuwala n�amuwaliriza asigaleyo ennaku ssatu. Ne balya ne banywa ne basula eyo. 

5   Awo ku lunaku olwokuna ne bagolokoka mu makya, Omuleevi ne yeeteekateeka okugenda. Kyokka kitaawe w�omuwala n�agamba mukoddomi we nti, “Mwesanyuse mumale okulya ku mmere, mulyoke mugende.” 

6  Ne batuula ne balya era ne banywa bonna wamu. Kitaawe w�omuwala n�agamba omusajja nti, “Kaakano kkiriza osule, omutima gwo gusanyukeko.” 

7  Omusajja bwe yagolokoka okugenda, mukoddomi we n�amuwaliriza okusigala era n�asula ekiro ekyo. 

8  Ku lunaku olwokutaano, bwe yagolokoka mu makya okugenda, kitaawe w�omuwala n�amugamba nti, “Weesanyuse kaakano. Ojjira weesanyusa okutuusa obudde lwe bunaawungeera.” Ne balya bonna wamu. 

9  Omusajja bwe yagolokoka okugenda ne mukazi we n�omugole we, mukoddomi we kitaawe w�omuwala n�amugamba nti, “Laba, kaakano obudde buzibye. Sula obudde buyise. Sigala wano weesanyuse, onoogolokoka enkya n�oddayo ewuwo.” 

10  Naye omusajja n�atakkiriza. N�asitula n�agenda ne mukazi we, n�endogoyi ze zombi nga zeetisse, ku luuyi olw�e Yebusi, ye Yerusaalemi. 

11   Bwe baali bali kumpi ne Yebusi, n�obudde nga buyise, omuweereza n�agamba mukama we nti, “Jjangu tukyame tuyingire mu kibuga kino eky�Abayebusi tusule omwo.” 

12  Mukama we n�amuddamu nti, “Tetuukyame kuyingira mu kibuga ky�abatali baana ba Isirayiri, eky�abannaggwanga. Tujja kweyongerayo tulage e Gibea.” 

13  N�agamba omuweereza we nti, “Tusemberere ekimu ku bifo ebyo, tusule e Gibea oba mu Laama.” 

14  Ne beeyongerayo. Enjuba n�egwa nga basemberera Gibea ekya Benyamini. 

15  Ne bakyama eyo mu Gibea, gye baba basula. Ne balaga mu kifo ekigazi eky�ekibuga ne batuula eyo, kyokka ne wataba muntu n�omu eyajja okubatwala ewuwe. 

16   Era laba, ne wajja omusajja omukadde eyali ava ku mirimu gye egy�omu nnimiro akawungeezi, ng�asibuka mu nsi ey�ensozi eya Efulayimu, ng�abeera mu Gibea. Abantu b�e Gibea baayitibwanga Babenyamini. 

17  N�ayimusa amaaso ge n�alaba omusajja omutambuze, ng�ali mu kifo ekigazi eky�ekibuga. Omusajja n�amubuuza nti, “Ova wa era olaga wa?” 

18  N�amuddamu nti, “Nva mu Besirekemu mu Yuda, ndaga mu byalo eby�ensi ey�ensozi eya Efulayimu gye mbeera. Nva mu Besirekemu mu Yuda, nzirayo mu nnyumba ya Mukama, naye tewali anyannirizza mu nnyumba ye.” 

19  Wabula nnina essubi n�emmere ey�endogoyi zange, ate naffe abaweereza bo tulina emmere ne wayini ebitumala nze, n�omuweereza wo omukazi, n�omuvubuka. 

20  Omusajja omukadde n�abagamba nti, “Mbanirizza ewange mwenna. Temwetaaga kusula mu kifo ekigazi eky�ekibuga.” 

21  Awo n�abatwala mu nnyumba ye, n�aliisa endogoyi ze, ne banaaba ku bigere, ne balya, ne banywa. 

22   Awo bwe baali nga beesanyusaamu, laba, abasajja ab�omu kibuga ekyo, abaana ab�obutali butuukirivu ne bazingiza ennyumba nga bwe bakoona oluggi. Ne bagamba nannyini nnyumba, omusajja omukadde nga bwe bawowoggana nti, “Fulumya omusajja oyo ayingidde mu nnyumba yo, tumusiyage.” 

23   Nannyini nnyumba n�afuluma, n�abagamba nti, “Nedda mikwano gyange, temubeera bagwenyufu. Olw�okuba ng�omusajja ono azze mu nnyumba yange, temukola kintu kya buswavu bwe kityo. 

24  Mulaba muwala wange wuuno, mbeerera, ate n�omukazi w�omusajja naye nzija kubamuwa. Baabo mubakole kye mwagala. Naye omusajja ono temumukola kintu kya buswavu bwe kityo.” 

25   Naye abasajja ne bagaana okumuwuliriza. Omusajja kyeyava addira mukazi we, n�amufulumya, ne bamukwata ne bamusobyako ekiro kyonna, ne bamuta agende ng�emmambya esala. 

26  Omukazi n�addayo n�atuuka obudde nga bukya, n�agwa ku luggi lw�ennyumba, mukama we gye yali asuze, n�abeera awo okutuusa obudde bwe bwakya. 

27  Mukama we bwe yagolokoka mu makya, n�aggulawo enzigi z�ennyumba ye n�afuluma agende ku lugendo lwe, laba, mukazi we ng�agudde mu maaso g�ennyumba, ng�emikono gye gikunukkiriza omulyango. 

28  N�agamba mukazi we nti, “Golokoka tugende.” Kyokka ne wataba kanyego. Omusajja n�amuteeka ku ndogoyi, n�agenda ewuwe. 

29   Bwe yatuuka ewuwe, n�addira akambe, n�akwata mukazi we, n�amusalaasalamu ebifi kkumi na bibiri, n�abiweereza mu buli kitundu ekya Isirayiri. 

30  Awo buli muntu eyabirabangako n�agamba nti, “Ekikolwa ekiri nga kino tekikolebwanga so tekirabibwanga okuva ku lunaku abaana ba Isirayiri lwe baayambukirako okuva mu nsi y�e Misiri n�okutuusa leero. Mukirowoozeeko, mukifumiitirizeeko era tulabe eky�okukola.”

