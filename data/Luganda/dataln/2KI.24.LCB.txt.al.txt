1  Mu biro ebyo, Nebukadduneeza kabaka w�e Babulooni n�alumba, era n�afuula Yekoyakimu omuddu we okumala emyaka esatu. Naye Yekoyakimu oluvannyuma n�ajeema, n�akola olutalo ku Nebukadduneeza. 

2  Awo Mukama n�asindikira Yekoyakimu ebibinja by�Abakaludaaya, n�Abasuuli, n�Abamowaabu, n�Abamoni, n�abatuma okulumba Yuda, ng�ekigambo kya Mukama kye yayogerera mu baweereza be bannabbi bwe kyali. 

3  Era ddala ebyo by�atuukirira ku Yuda ng�ekiragiro kya Mukama bwe kyali, okubaggya mu maaso ge olw�ebibi bya Manase n�ebirala byonna bye yakola, 

4  ng�okwo kwe kuli okuyiwa omusaayi ogutaliiko musango. Yajjuza Yerusaalemi n�omusaayi ogutaliiko musango, Mukama kye yali tagenda kusonyiwa. 

5  Ebyafaayo ebirala ebyaliwo ku mulembe gwa Yekoyakimu ne byonna bye yakola, tebyawandiikibwa mu kitabo eky�ebyomumirembe gya bassekabaka ba Yuda? 

6  Awo Yekoyakimu n�afa, mutabani we Yekoyakini n�amusikira okuba kabaka. 

7  Kabaka w�e Misiri teyava nate mu nsi ye, kubanga kabaka w�e Babulooni yali awambye ebibye byonna okuviira ddala ku mukutu gw�Omugga ogw�e Misiri oguyiwa ku Nnyanja Ennene okutuuka ku Mugga Fulaati. Yekoyakini Kabaka wa Yuda 

8  Yekoyakini we yafuukira kabaka yalina emyaka kkumi na munaana, era n�afugira mu Yerusaalemi okumala emyezi esatu. Nnyina erinnya lye yali Nekusita muwala wa Erunasani ow�e Yerusaalemi. 

9  N�akola ebibi mu maaso ga Mukama, nga kitaawe bwe yakola. 

10  Mu biro ebyo eggye lya Nebukadduneeza kabaka w�e Babulooni ne lirumba ekibuga ky�e Yerusaalemi, ne kizingizibwa. 

11  Nebukadduneeza yennyini n�ajja mu kibuga, ng�eggye lye likyakizingizza. 

12  Awo Yekoyakini kabaka wa Yuda, ne nnyina, n�abaddu ba kabaka, n�abakungu be, n�abaami be bonna ne beewaayo eri kabaka w�e Babulooni mu mwaka gwe ogw�omunaana bukya alya bwakabaka, era Yekoyakini n�atwalibwa nga musibe. 

13  Era mu kiseera kye kimu, Nebukadduneeza n�atwala eby�obugagga byonna okuva mu yeekaalu ya Mukama, n�okuva mu lubiri lwa kabaka, era n�atemaatema ebibya byonna ebya zaabu, Sulemaani kabaka wa Isirayiri bye yali akoze ng�abitadde mu yeekaalu ya Mukama, nga Mukama bwe yalagira. 

14  N�atwala Yerusaalemi kyonna, n�abakungu bonna, n�abasajja abalwanyi bonna, ne baffundi bonna n�abaweesi bonna mu buwaŋŋanguse, awamu ne bawera abantu ng�omutwalo gumu. Abasemberayo ddala obwavu be yalekamu bokka. 

15  Nebukadduneeza n�atwala Yekoyakini e Babulooni nga musibe okuva mu Yerusaalemi, era n�atwala ne nnyina, ne bakyala ba kabaka, n�abakungu be, n�abaami abaali ab�ekitiibwa mu nsi. 

16  Ate era yawamba abasajja ab�amaanyi kasanvu, ne baffundi n�abaweesi lukumi, bonna n�abatwala e Babulooni nga basibe. 

17  Nebukadduneeza n�addira Mataniya kitaawe wa Yekoyakini omuto, n�amufuula kabaka, era n�amukyusa n�erinnya n�amutuuma Zeddekiya. Zeddekiya, Kabaka wa Yuda 

18  Zeddekiya we yafuukira kabaka yalina emyaka amakumi abiri mu gumu, era n�afugira mu Yerusaalemi emyaka kkumi na gumu. Nnyina erinnya lye yali Kamutali muwala wa Yeremiya ow�e Libuna. 

19  N�akola ebibi mu maaso ga Mukama, nga Yekoyakini bwe yakola. 

20  Ebyo byonna ebyatuuka ku Yerusaalemi ne ku Yuda, byabaawo olw�obusungu bwa Mukama obwababubuukirako, era n�oluvannyuma n�abagoba mu maaso ge. Naye oluvannyuma Zeddekiya y�ajeemera kabaka w�e Babulooni.

