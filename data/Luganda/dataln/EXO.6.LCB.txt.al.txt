1   Awo Mukama n�addamu Musa nti, “Kaakano ojja kulaba kye nnaakola Falaawo. Kubanga alibaleka ne bagenda olw�amaanyi, era olw�amaanyi alibagoba mu nsi ye.” 

2   Katonda n�agamba Musa nti, “NZE MUKAMA. 

3  Nalabikira Ibulayimu, ne Isaaka ne Yakobo nga Katonda Ayinzabyonna; kyokka saabategeeza linnya lyange nti NZE MUKAMA. 

4  Era nabasuubiza mu ndagaano yange okubawa ensi ya Kanani, gye baabeerangamu ng�abagwira abatambuze. 

5  Kaakano mpulidde okusinda kw�abaana ba Isirayiri abatuntuzibwa Abamisiri mu buddu, ne nzijukira endagaano yange. 

6   “Noolwekyo tegeeza abaana ba Isirayiri nti ‘Nze Mukama. Ndibatikkulako emigugu gy�Abamisiri, era ndibawonya obuddu, ne mbanunula n�omukono gwange ogw�amaanyi nga nsalira Abamisiri omusango. 

7  Ndibafuula abantu bange, era nnaabeeranga Katonda wammwe, era mulitegeera nga nze Mukama Katonda wammwe abawonyezza ebizibu by�Abamisiri. 

8  Ndibaleeta mu nsi gye nalayira okuwa Ibulayimu ne Isaaka ne Yakobo; ndigibawa n�efuuka yammwe. Nze Mukama.’ ” 

9   Musa n�ategeeza abaana ba Isirayiri ebigambo ebyo. Naye tebaamuwuliriza, kubanga emitima gyali gibennyise, nga n�okutuntuzibwa kubayitiridde. 

10  Awo Mukama n�agamba Musa nti, 

11  “Genda otegeeze Falaawo kabaka w�e Misiri aleke abaana ba Isirayiri bave mu nsi ye.” 

12   Naye Musa n�addamu Mukama nti, “Laba, abaana ba Isirayiri bagaanyi okumpuliriza, kale Falaawo anampuliriza atya nze atayogera bulungi?” 

13  Naye Mukama n�ayogera ne Musa ne Alooni, n�abalagira bategeeze abaana ba Isirayiri ne Falaawo nti, Mukama abalagidde okuggya abaana ba Isirayiri mu nsi y�e Misiri. Obuzaale bwa Musa ne Alooni 

14   Gano ge mannya aga bajjajjaabwe ab�omu bika byabwe: Batabani ba Lewubeeni, mutabani wa Isirayiri omubereberye, be bano: Kanoki ne Palu, Kezulooni ne Kalumi, 

15   Batabani ba Simyoni: Yamweri ne Yamini, ne Okadi, Yakini ne Zokali, Sawuli (omwana w�omukyala Omukanani). 

16   Gano ge mannya ga batabani ba Leevi ng�emirembe bwe giri: Gerusoni ne Kokasi ne Merali. Leevi yawangaala emyaka kikumi mu asatu mu musanvu. 

17   Batabani ba Gerusoni be bano mu bika byabwe: Libuni ne Simeeyi. 

18   Bano be batabani ba Kokasi: Amulaani ne Izukali, Kebbulooni ne Wuziyeeri. Kokasi yawangaala emyaka kikumi mu asatu mu esatu. 

19   Bano be batabani ba Merali: Makuli ne Musi. Abo be b�omu bika bya Leevi ng�emirembe gyabwe bwe gyali. 

20   Amulaamu n�awasa senga we Yokebedi; n�amuzaalira: Alooni ne Musa. Amulaamu n�awangaala emyaka kikumi mu asatu mu musanvu. 

21   Bano be baana ba Izukali: Koola ne Nefega ne Zikiri. 

22   Abaana ba Wuziyeeri be bano: Misayeri ne Erizafani ne Sisiri. 

23   Alooni n�awasa Eriseba, muwala wa Aminadaabu era nga ye mwannyina wa Nakayisoni. Yamuzaalira abaana bano: Nadabu ne Abiku, Eriyazaali ne Isamaali. 

24   Bano be baana ba Koola: Asira ne Erukaana, ne Abiyasaafu. Abo be b�omu kika kya Abakoola. 

25   Eriyazaali, mutabani wa Alooni, yawasa omu ku bawala ba Putiyeeri, n�amuzaalira Finekaasi. Ago ge mannya g�abakulu b�ebika by�Abaleevi, n�ennyumba zaabwe mu bika ebyo. 

26   Abo ye Alooni ne Musa Mukama be yalagira nti, “Muggyeeyo abaana ba Isirayiri bonna mu nsi y�e Misiri.” 

27  Be bo abaayogera ne Falaawo, kabaka w�e Misiri, ku by�okuggyayo abaana ba Isirayiri mu Misiri. Ye Musa oyo, ne Alooni oyo. 

28  Ku lunaku olwo Mukama kwe yayogerera ne Musa mu nsi y�e Misiri, 

29  Mukama yagamba Musa nti, “Nze Mukama. Tegeeza Falaawo, kabaka w�e Misiri, buli kimu kyonna kye nkugamba.” 

30  Naye Musa n�addamu Mukama nti, “Nze atamanyi kwogera bulungi, Falaawo anampuliriza atya?”

