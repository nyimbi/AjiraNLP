1   Tendereza Mukama! Tendereza Mukama ggwe emmeeme yange! 

2   Nnaatenderezanga Mukama ennaku zonna ez�obulamu bwange; nnaayimbanga okutendereza Katonda wange nga nkyali mulamu. 

3   Teweesiganga bafuzi, wadde abantu obuntu omutali buyambi. 

4   Kubanga bafa ne bakka emagombe; ne ku lunaku olwo lwennyini, byonna bye baba bateeseteese ne bifa. 

5   Yeesiimye oyo ayambibwa Katonda wa Yakobo; ng�essuubi lye liri mu Mukama Katonda we, 

6   eyakola eggulu n�ensi n�ennyanja ne byonna ebirimu, era omwesigwa emirembe gyonna. 

7   Atereeza ensonga z�abajoogebwa mu bwenkanya, n�abalumwa enjala abawa ebyokulya. Mukama asumulula abasibe. 

8   Mukama azibula amaaso ga bamuzibe, era awanirira abazitoowereddwa. Mukama ayagala abatuukirivu. 

9   Mukama alabirira bannamawanga, era ayamba bamulekwa ne bannamwandu; naye ekkubo ly�abakola ebibi alifaafaaganya. 

10   Mukama anaafuganga emirembe gyonna, Katonda wo, Ayi Sayuuni, anaabanga Katonda wa buli mulembe. Mutendereze Mukama!

