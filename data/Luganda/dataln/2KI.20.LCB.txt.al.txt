1  Mu biro ebyo Keezeekiya n�alwala n�abulako katono okufa. Nnabbi Isaaya mutabani wa Amozi n�agenda gy�ali n�amugamba nti, “Bw�ati bw�ayogera Mukama nti: Teekateeka ennyumba yo, kubanga ogenda kufa so togenda kuwona.” 

2  Keezeekiya ne yeekyusa n�atunuulira ekisenge, ne yeegayirira Mukama ng�agamba nti, 

3  “Jjukira, Ayi Mukama Katonda, nga bwe ntambulidde mu maaso go mu bwesigwa n�omutima ogutuukiridde, era ne nkola ebirungi mu maaso go.” Keezeekiya n�akaaba nnyo. 

4  Awo Isaaya bwe yali nga tannava mu luggya olwa wakati, ekigambo kya Mukama ne kimujjira nti, 

5  “Ddayo ogambe Keezeekiya omukulembeze w�abantu bange nti, ‘Bw�ati bw�ayogera Mukama, Katonda wa jjajjaawo Dawudi nti: Mpulidde okusaba kwo, era n�amaziga go ngalabye. Nzija kukuwonya. Oluvannyuma lw�ennaku ssatu onooyambuka n�olaga mu yeekaalu ya Mukama. 

6  Ndikwongerako emyaka emirala kkumi n�ettaano, era laba ndikulokola ggwe n�ekibuga kino mu mukono gwa kabaka w�e Bwasuli, nga nnwanirira ekibuga kino ku lwange nze ne ku lw�omuddu wange Dawudi.’ ” 

7  Awo Isaaya n�alagira baleete ekitole ky�ettiini, ne bakisiiga ku jjute, Keezeekiya n�awona. 

8  Keezeekiya yali abuuzizza Isaaya nti, “Kabonero ki akalindaga nti Mukama amponyezza, era nti ndyambuka mu yeekaalu ya Mukama nga wayiseewo ennaku ssatu?” 

9  Isaaya n�addamu nti, “Kano ke kaliba akabonero gy�oli okuva eri Mukama nti ajja kutuukiriza kye yasuubiza: ekisiikirize kinaatambula mu maaso amadaala kkumi, oba kinaaddayo emabega amadaala kkumi?” 

10  Keezeekiya n�addamu nti, “Kintu kyangu nnyo ekisiikirize okugenda mu maaso amadaala kkumi, Noolwekyo kiddeyo emabega amadaala kkumi.” 

11  Awo Isaaya n�akoowoola erinnya lya Mukama, era Mukama n�azzaayo ekisiikirize emabega amadaala kkumi okuva ne we kyali ku madaala ga Akazi. Obusirusiru bwa Keezeekiya 

12  Mu biro ebyo Berodakubaladani mutabani wa Baladani kabaka w�e Babulooni n�aweereza Keezeekiya ebbaluwa n�ekirabo, kubanga yawulira nti Keezeekiya yali alwadde. 

13  Keezeekiya n�ayaniriza ababaka abaleeta ebbaluwa, n�abalambuza amawanika ge gonna omwali eby�omuwendo ebingi ng�effeeza, ne zaabu, n�ebyakaloosa n�amafuta ag�omuwendo omungi. Yabalambuza ennyumba omwali ebyokulwanyisa, n�eby�omuwendo ebirala ebyali mu mawanika ge. Tewali kintu mu lubiri wadde mu bwakabaka bwe bwonna Keezeekiya ky�ataabalaga. 

14  Awo nnabbi Isaaya n�agenda eri Kabaka Keezeekiya n�amubuuza nti, “Abasajja abo bagambye ki era bavudde wa?” Keezeekiya n�addamu nti, “Bavudde mu nsi ey�ewala mu Babulooni.” 

15  Nnabbi n�amubuuza nti, “Balabye ki mu lubiri lwo?” N�addamu nti, “Balabye buli kintu mu lubiri lwange, tewali na kimu ku by�omu mawanika gange kye nabakwese.” 

16  Isaaya n�agamba Keezeekiya nti, “Wuliriza ekigambo kya Mukama: 

17  Laba, ekiseera kijja byonna ebiri mu lubiri lwo, ne byonna bajjajjaabo bye baatereka, lwe biritwalibwa e Babulooni. Tewaliba kintu ekirisigalawo,” bw�ayogera Mukama. 

18  “Era abamu ku bazzukulu bo, ab�omubiri gwo n�omusaayi gwo, abaliba bakuzaaliddwa balitwalibwa mu busibe, era baliba balaawe mu lubiri lwa kabaka w�e Babulooni.” 

19  Keezeekiya n�addamu nti, “Ekigambo kya Mukama ekyo ky�oyogedde kirungi.” Yalowooza mu mutima gwe nti, “Kasita, emirembe n�obutebenkevu binaabeerangawo mu mirembe gyange.” 

20  Ebirala byonna ebyabaawo mu mirembe gya Keezeekiya n�ebyobuzira bye byonna, ne bwe yakola ekidiba n�omudumu omunene ebyaleetanga amazzi mu kibuga, tebyawandiikibwa mu kitabo ky�ebyafaayo eky�ebyomumirembe bya bassekabaka ba Yuda? 

21  Keezeekiya n�afa, mutabani we Manase n�amusikira okuba kabaka.

