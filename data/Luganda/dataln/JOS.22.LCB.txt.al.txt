1   Awo Yoswa n�ayita Abalewubeeni n�Abagaadi n�ekitundu eky�ekika kya Manase, 

2  n�abagamba nti, “Mwekuumye ne mukola byonna Musa omuweereza wa Mukama Katonda bye yabalagira. 

3  Ebbanga lyonna n�okutuusa leero temulekeredde baganda bammwe, mubadde beegendereza okukuuma ekiragiro kya Mukama Katonda wammwe. 

4  Era kaakano Mukama Katonda wammwe awadde baganda bammwe emirembe nga bwe yabasuubiza. Noolwekyo muddeeyo mu maka gammwe mu nsi Musa omuweereza wa Mukama gye yabawa ku luuyi luli olulala olwa Yoludaani. 

5  Wabula mwegendereze okukuumanga ebiragiro era n�amateeka Musa omuweereza wa Mukama bye yabalagira: okwagalanga Mukama Katonda wammwe, okutambuliranga mu makubo ge gonna, okukuumanga ebiragiro bye, n�okumunywererangako era n�okumuweerezanga n�omutima gwammwe gwonna era n�emmeeme yammwe yonna.” 

6  Yoswa n�alyoka abasabira omukisa n�abasiibula ne baddayo mu maka gaabwe. Ekyoto ku Yoludaani 

7   Ekitundu ekimu eky�ekika kya Manase, Musa yali akigabidde ettaka mu Basani, n�ekitundu ekirala eky�ekika kya Manase ne baganda baabwe, Yoswa n�akiwa ettaka ku luuyi olw�ebugwanjuba bwa Yoludaani. Yoswa n�abawa omukisa n�abasiibula baddeyo ewaabwe. 

8  N�abagamba nti, “Ente nnyingi, ne ffeeza, ne zaabu, n�ekikomo, n�ekyuma, era n�engoye nnyingi bye munyaze ku balabe bammwe; mubigabaane ne baganda bammwe.” 

9   Awo Abalewubeeni n�abaana ba Gaadi n�ekitundu eky�ekika kya Manase nga bava mu baana ba Isirayiri mu Siiro ekiri mu nsi ya Kanani ne baddayo mu nsi yaabwe, mu Gireyaadi, gye baali bagabanye bo bennyini ng�ekiragiro kya Mukama Katonda bwe kyali okuyita mu Musa. 

10  Era bwe baatuuka mu kitundu ekiriraanye Yoludaani mu nsi ya Kanani, abaana ba Lewubeeni n�abaana ba Gaadi n�ekitundu eky�ekika kya Manase, ne bazimba awo ekyoto, ekinene ddala. 

11  Wabula abantu ba Isirayiri bwe baawulira nti bazimbye ekyoto ku Yoludaani ku luuyi lwa Isirayiri, 

12  ekibiina kyonna ekya Isirayiri ne bakuŋŋaana e Siiro beetegekere olutalo babalumbe. 

13   Awo abaana ba Isirayiri ne batuma Finekaasi omwana wa Eriyazaali kabona eri Abalewubeeni, n�Abagaadi, n�ekitundu ky�ekika kya Manase mu nsi ya Gireyaadi. 

14  Ne batumirako abakungu kkumi, omu omu omukulu w�ennyumba mu buli kika kya Isirayiri. 

15  Bwe bajja eri Abalewubeeni, n�Abagaadi, n�ekibiina kyonna ekya Manase mu nsi ya Gireyaadi ne babagamba nti, 

16  “Ekibiina kyonna ekya Mukama bwe kiti bwe kigamba, ‘Muyinza mutya okukyama bwe muti okuva ku Mukama Katonda wa Isirayiri? Muyinza mutya okuva ku Mukama ne mwezimbira ekyoto ne mumujeemera awo? 

17  Ekibi kya Peoli tekyatumala, ate nga n�okwerongoosa tubadde tetunnaba kwerongoosa kwemalako kibi ekyo, wadde kawumpuli yagwa ku kibiina kya Mukama Katonda, 

18  ate mmwe ne mulekeraawo okugoberera Mukama Katonda? Bwe munaajeemera Mukama leero, enkya ajja kunyiigira eggwanga lyonna erya Isirayiri. 

19  Obanga ensi gye mututte sinnongoofu, mujje eno eri ensi ya Mukama, weema ya Mukama gy�eri, tugabane eno gye tuli; kye mutasaana kukola kwe kujeemera Mukama, oba okutufuula ffe abajeemu nga mwezimbira ekyoto ekitali kya Mukama Katonda waffe. 

20  Akani mutabani wa Zeera teyajeema bwe yatoola ku bintu Mukama bye yali yeerobozza, ekiruyi kya Mukama ne kijjira ekibiina kyonna ekya Isirayiri? Si ye yekka eyazikirira olw�ekibi kye.’ ” 

21  Abalewubeeni, n�Abagaadi, n�ekitundu ky�ekika kya Manase ne balyoka baddamu abakulu b�ebika bya Isirayiri nti, 

22  “Mukama Katonda ow�Amaanyi, Mukama ow�Amaanyi! Ye amanyi, era Isirayiri akimanye! Bwe kiba nga kyabadde mu kwediima oba kujeemera Mukama, temutusonyiwa leero. 

23  Bwe tuba nga ekyatuzimbya ekyoto kwe kuva ku Mukama, tukiweereko ekiweebwayo ekyokebwa oba ekiweebwayo ekyobutta oba ssaddaaka ez�ebiweebwayo olw�emirembe, Mukama Katonda yennyini atuvunaane. 

24  Nedda, twakikola mu kutya nti mu mirembe egijja abaana baffe balitubuuza nti, ‘Mukama Katonda wa Isirayiri mumumanyiiko ki? 

25  Kubanga Mukama yakola Yoludaani okubeera ensalo wakati wammwe naffe mmwe Abalewubeeni, n�Abagaadi, temulina mugabo eri Mukama Katonda.’ Noolwekyo abaana bammwe bayinza okugaana abaana baffe okusinza Mukama Katonda. 

26  “Kyetwava tugamba nti, ‘Leka tuzimbe kaakano ekyoto ekitali kya kukozesa ku biweebwayo ebyokebwa, wadde ssaddaaka,’ 

27  naye kibeere akabonero ak�obujulizi wakati waffe nammwe, era ne wakati we mirembe egirituddirira nti tugenda mu maaso ga Mukama Katonda ne tumusinza n�ebiweebwayo byaffe ebyokebwa ne ssaddaaka era n�ebiweebwayo olw�emirembe si kulwa nga abaana bammwe bagamba abaana baffe mu biseera ebijja nti, ‘Temulina mugabo gwonna eri Mukama Katonda.’ 

28  Kyetwava tugamba nti, ‘Bwe balitugamba batyo oba okugamba abaana baffe abaliddawo, tulibaddamu nti, “Mulabe ekifaananyi kye kyoto kya Mukama Katonda, bakitaffe kye baakola, si lwa biweebwayo ebyokebwa wadde ssaddaaka, naye okubeera omujulirwa wakati waffe nammwe.” ’ 

29  Kikafuuwe ffe okujeemera Mukama era n�okumuvaako leero ne tutamugoberera nga tuzimba ekyoto eky�ebiweebwayo ebyokebwa, oba ebiweebwayo eby�empeke, oba ssaddaaka, ekitali kyoto kya Mukama Katonda waffe ekiri mu maaso ga Ssanduuko y�Endagaano ye!” Ekyoto Kikkirizibwa 

30  Finekaasi kabona, n�abakulu b�ebibiina by�ebika bya Isirayiri abaali naye bwe baawulira ebigambo Abalewubeeni, n�Abagaadi n�aba Manase bye bayogera, ne bibasanyusa nnyo. 

31  Finekaasi mutabani wa Eriyazaali kabona n�agamba Abalewubeeni n�Abagaadi n�abaana ba Manase nti, “Leero tutegedde nti Mukama ali wakati mu ffe, kubanga temukoze kivve kino eri Mukama Katonda, kaakano abantu ba Isirayiri mubawonyezza omukono gwa Mukama Katonda.” 

32  Awo Finekaasi mutabani wa Eriyazaali kabona, n�abakulu b�ebika ne bava eri Abalewubeeni, n�Abagaadi mu nsi ye Kanani, ne baddayo eri abantu ba Isirayiri ne bababuulira ebibaddeyo. 

33  Bye baayogera ne bisanyusa abantu ba Isirayiri ne bagulumiza Katonda ne bataddayo kwogera ku bya lutalo kubalumba, bazikirize ensi Abalewubeeni, n�Abagaadi gye baali basenze. 

34   Abalewubeeni n�Abagaadi ne batuuma ekyoto erinnya Mujulizi, ne bagamba nti, “Kubanga mujulizi eri ffe nti Mukama ye Katonda.”

