1   Mmwe bakama b�abaddu, mubenga benkanya eri abaddu bammwe nga mumanyi nti nammwe mulina Mukama wammwe mu ggulu. 

2  Munyiikirirenga mu kusaba, nga temuddirira, wabula nga mwebazanga 

3  nga mwenna awamu mutusabira Katonda atuggulirewo oluggi okubuulira Enjiri, n�okutegeeza ekyama kya Kristo, kye nasibirwa. 

4  Ndyoke njolesenga ekyama ekyo nga bwe kiŋŋwanidde okukyogerako. 

5  Abo abatannakkiriza mutambulenga nabo n�amagezi, nga mukozesa bulungi ebiseera bye mulina. 

6  Enjogera yammwe ebeerenga ya kisa, era ng�enoga omunnyo, mulyoke mumanye eky�okwanukulanga buli muntu yenna. 

7   Tukiko owooluganda omwagalwa era omuweereza omwesigwa era muddu munnaffe mu Mukama waffe alibategeeza ebinfaako byonna. 

8  Kyenva mmutuma gye muli mulyoke mumanye ebitufaako, era abazzeemu n�amaanyi, 

9  awamu ne Onesimo owooluganda omwagalwa era omwesigwa, omu ku b�ewammwe; balibategeeza byonna ebifa eno. 

10   Alisutaluuko, musibe munnange, ne Makko omujjwa wa Balunabba, gwe baabagambako nti Bw�aliba ng�aze gye muli mumusembezanga, babatumidde; 

11  ne Yesu ayitibwa Yusito abalamusizza. Abo be Bayudaaya, bakozi bannange bokka mu bwakabaka bwa Katonda, abaanzizaamu amaanyi. 

12  Epafula ow�ewammwe, omuddu wa Kristo Yesu, afuba bulijjo ku lwammwe okubasabira, mulyoke muyimirirenga nga munywedde mu kukkiriza era nga mutegeereranga ddala mu byonna Katonda by�ayagala, abalamusizza. 

13  Kubanga mmuweera obujulirwa, nga bw�afuba ennyo ku lwammwe, n�ab�omu Lawodikiya, n�ab�omu Kiyerapoli. 

14  Lukka, omusawo omwagalwa ne Dema, babalamusizza. 

15  Mulamuse abooluganda ab�omu Lawodikiya, ne Nunfa, n�ekkanisa ekuŋŋaanira mu nnyumba ye. 

16   Ebbaluwa eno bw�emalanga okusomebwa mu mmwe, mulabe nti esomerwa n�ab�ekkanisa y�omu Lawodikiya, era nammwe musome ebbaluwa eriva e Lawodikiya. 

17   Era mugambe Alukipo nti, “Ssaayo omwoyo ku kuweereza kwe waweebwa mu Mukama waffe, okutuukirize.” 

18   Nze Pawulo nzennyini nze mpandiise okulamusa kuno. Munzijukirenga mu busibe bwange. Ekisa kibeerenga nammwe.

