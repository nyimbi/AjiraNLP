1   Mmanyi bulungi nga tekinneetaagisa kubawandiikira ku nsonga y�okuweereza abatukuvu; 

2  kubanga mmanyi nga bwe mwagala ennyo okuyamba, ne mikwano gyaffe wano mu Makedoniya nabategeezaako nga nnenyumiriza ku lwammwe nti ab�omu Akaya babadde beetegefu okuviira ddala mu mwaka ogwayita, era obumalirivu bwammwe bwakubiriza bangi. 

3  Nabatumira abooluganda okwenyumiriza kwaffe ku lwammwe kuleme kuba kwa bwereere mu nsonga eyo, mube beetegefu nga bwe nagamba. 

4  Si kulwa ng�ab�e Makedoniya bajja nange ne babasanga nga temwetegese, ne tuswala, ne bwe tutaboogerako nti ye mmwe, mu kubeesiga mmwe. 

5  Kyenvudde ndowooza nga kiŋŋwanidde okubagumya abooluganda, bano babasookeyo, bateeketeeke ekirabo kye mwasuubiza, ekirabo ekyo kitegekebwe kibeere omukisa so si ekintu eky�okuwalirizibwa. 

6   Naye mujjukire nti, “Asiga ekitono alikungula kitono, naye asiga ekinene alikungula kinene.” 

7  Buli omu akola nga bw�asazeewo mu mutima gwe, si lwa nnaku, newaakubadde olw�okuwalirizibwa, kubanga Katonda ayagala oyo agaba n�essanyu. 

8  Katonda ayinza okwaza ekisa kyonna gye muli, bulijjo mubeerenga n�ebibamala byonna mu buli kintu nga musukkirira mu mulimu gwonna omulungi, 

9  nga bwe kyawandiikibwa nti, “Yasaasaanya, yagabira abaavu. Obutuukirivu bwe bubeerera emirembe gyonna.” 

10   Kubanga oyo awa omulimi ensigo okusiga, ate n�amuwa n�emmere ey�okulya, anaayazanga ensigo yammwe era n�agyongerako, era anaayongeranga ebibala eby�obutuukirivu. 

11  Anaabagaggawazanga mu buli kintu, ekyebazisa Katonda mu ffe. 

12   Kubanga omulimu gw�obuweereza buno tegukoma ku kuyamba batukuvu abali mu kwetaaga kyokka, kusukkirira mu kwebaza okungi eri Katonda. 

13  Olw�obukakafu obuvudde mu buweereza obwo, Katonda agulumizibwa olw�okugonda okw�okwatula kwammwe eri Enjiri ya Kristo, ne mu kugaba kwe mwalaga mu bye mwabawa, n�eri abantu bonna, 

14  era n�okubasabira kwe babasabira kubanga babaagala nnyo olw�ekisa kya Katonda eky�ekitalo kye mulina; 

15  Katonda yeebazibwe olw�ekirabo ekitayogerekeka.

