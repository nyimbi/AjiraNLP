1   Muyimbire Mukama n�essanyu mmwe abatuukirivu; kisaanira abalongoofu okumutenderezanga. 

2   Mutendereze Mukama n�ennanga, mumukubire ennyimba ku ntongooli ey�enkoba ekkumi. 

3   Mumuyimbire oluyimba oluggya; musune enkoba ze ntongooli n�amagezi nga bwe muyimba mu ddoboozi ery�omwanguka olw�essanyu. 

4   Kubanga ekigambo kya Mukama kituufu era kya mazima; mwesigwa mu buli ky�akola. 

5   Mukama ayagala obutuukirivu n�obwenkanya. Ensi ejjudde okwagala kwa Mukama okutaggwaawo. 

6   Mukama yayogera kigambo, eggulu ne likolebwa; n�assiza omukka mu kamwa ke eggye lyonna ery�omu ggulu ne litondebwa. 

7   Yakuŋŋaanya amazzi g�ennyanja mu ntuumu, agayanja n�agasibira mu masitoowa gaago. 

8   Ensi yonna esaana etyenga Mukama, n�abantu ab�omu mawanga gonna bamussengamu ekitiibwa; 

9   kubanga yayogera bwogezi n�etondebwa, n�alagira n�eyimirira nga nywevu. 

10   Mukama asansulula enteekateeka y�amawanga; alemesa abantu okutuukiriza bye bagenderera. 

11   Naye enteekateeka za Mukama zibeerawo nga nywevu emirembe gyonna; n�ebigendererwa by�omutima gwe bya lubeerera. 

12   Lirina omukisa eggwanga eririna Katonda nga ye Mukama waalyo, ng�abantu baalyo yabalonda babeere bantu be. 

13   Mukama asinziira mu ggulu n�alaba abaana b�abantu bonna; 

14   asinziira mu kifo kye mw�abeera n�alaba abantu bonna abali ku nsi. 

15   Ye y�ategeka ebirowoozo byabwe bonna ne yeetegereza byonna bye bakola. 

16   Tewali kabaka asobola kuwona olw�obunene bw�eggye lye; era tewali mulwanyi ayinza kuwona olw�amaanyi ge amangi. 

17   Okusuubira embalaasi yokka okukuwanguza olutalo kuteganira bwerere; newaakubadde erina amaanyi mangi naye tesobola kulokola. 

18   Naye amaaso ga Mukama galabirira abo abamutya; abalina essuubi mu kwagala kwe okutaggwaawo, 

19   abawonya okufa, era abawonya enjala. 

20   Tulindirira Mukama nga tulina essuubi, kubanga ye mubeezi waffe era ye ngabo yaffe. 

21   Mu ye emitima gyaffe mwe gijaguliza, kubanga twesiga erinnya lye ettukuvu. 

22   Okwagala kwo okutaggwaawo kubeerenga mu ffe, Ayi Mukama, ng�essuubi lyaffe bwe liri mu ggwe.

