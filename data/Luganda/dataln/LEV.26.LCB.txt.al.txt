1   “Temwekoleranga bifaananyi oba okwesimbira ebifaananyi ebyole, oba amayinja ge muyise amatukuvu, era temuteekanga mayinja mawoole mu nsi yammwe okugavuunamiranga. Nze Mukama Katonda wammwe. 

2  Mukwatenga Ssabbiiti zange, era n�ebifo byange ebitukuvu mubissengamu ekitiibwa. Nze Mukama Katonda. 

3   “Bwe munaakwatanga amateeka gange, ne mugondera ebiragiro byange n�obwegendereza, 

4  nnaabatonnyesezanga enkuba mu ntuuko zaayo, n�ettaka linaavangamu ebibala byalyo, n�emiti egy�omu nnimiro ginaabalanga ebibala byagyo. 

5  Munaawuulanga okutuusa ku makungula g�emizabbibu, n�okukungula emizabbibu kunaabatuusanga mu biseera eby�okusiga; era munaalyanga emmere yonna nga bwe mwetaaga, ne mubeera mu nsi yammwe nga mulina emirembe. 

6   “Ndibawa emirembe mu nsi ne mwebaka bulungi, so tewaabengawo anaabatiisatiisanga. Ebisolo ebikambwe ndibimalamu mu nsi yammwe, era temuubeerengamu ntalo. 

7  Munaawonderanga abalabe bammwe ne mubatta n�ekitala ne mubawangula. 

8  Abataano mu mmwe banaagobanga ekikumi, era ekikumi mu mmwe banaagobanga omutwalo ogumu, era munaawangulanga abalabe bammwe n�ekitala. 

9   “Nnaabassangako omwoyo ne mbawa okuzaala ne mweyongera obungi, era endagaano yange nammwe nnaagituukirizanga. 

10  Munaabanga mukyalya ku makungula ag�omwaka oguyise ne mugafulumya olw�amakungula amaggya. 

11  Ekifo kyange eky�okubeeramu nnaakiteekanga mu mmwe, era omutima gwange teguubatamwenga. 

12  Nnaatambuliranga mu mmwe, era nnaabanga Katonda wammwe, nammwe munaabanga bantu bange. 

13  Nze Mukama Katonda wammwe eyabaggya mu nsi ey�e Misiri, mulyoke mukome okuba abaddu b�Abamisiri; namenya ebikoligo byammwe ne mbasobozesa okutambula nga mwesimbye. Ebibonerezo ebiva mu Bujeemu 

14   “Naye bwe mutampulirenga, ne mutagondera biragiro ebyo byonna, 

15  era bwe munaanyoomoolanga ebiragiro byange ne mukyawa amateeka gange, ne mulemwa okutuukiriza ebiragiro byange ebyo byonna, bwe mutyo ne mutakuumanga ndagaano yange, 

16  kale, kino kye ndibakola: Ndibaleetera entiisa eza mangu ez�embagirawo, n�obulwadde obw�olukonvuba obubalumya akasiiso n�omusujja, ebiribaziba amaaso ne bibakamulamu obulamu. Era muliteganira bwereere okusimba ebibala byammwe, kubanga abalabe bammwe be balibirya. 

17  Ndibeefuukira, abalabe bammwe n�okubawangula ne babawangula; abo ababakyawa banaabafuganga, ne mudduka n�okudduka so nga tewali abagoba. 

18  Oluvannyuma lw�ebyo byonna okubatuukako, era bwe mutaŋŋonderenga, kale ndyongera okubabonereza okusingawo emirundi musanvu, olw�ebibi byammwe. 

19  Amalala gammwe n�emputtu ndibibaggyamu, eggulu ne likakanyala ng�ekyuma, n�ettaka ne likaluba ng�ekikomo. 

20  Amaanyi gammwe ganaabafanga busa, kubanga ettaka lyammwe teriivengamu mmere yaalyo, wadde emiti egy�omu nsi yammwe okubala ebibala byagyo. 

21   “Era bwe muneeyongeranga okutambulira mu makubo ge sikkiriza, ne mugaana okumpulira, ndyongera okubaleetako endwadde nnyingi nga za mirundi musanvu ng�ebibi byammwe bwe byenkana. 

22  Era ndibasindikira ensolo ez�omu nsiko, ezinaalyanga abaana bammwe, ne zizikiriza ente zammwe n�omuwendo gwammwe ne gukendeera, nga n�enguudo zammwe tewakyali azitambuliramu. 

23   “Era okukangavvula okwo bwe kutaabakyusenga kudda gye ndi, naye ne mweyongera okujeema, 

24  kale, nange ndibalaga obukambwe, era nze kennyini ndibeebonerereza emirundi musanvu olw�ebyonoono byammwe. 

25  Era nnaabaleeteranga entalo okwesasuza olw�okumenya endagaano. Bwe muneekuŋŋaanyizanga mu bibuga byammwe, nnaabaleeteranga endwadde enkambwe, era n�abalabe bammwe banaabawangulanga. 

26  Bwe ndikendeeza ku bungi bw�emmere yammwe, olwo abakazi ekkumi banaabafumbiranga emmere yammwe mu ntamu emu, era buli omu banaamupimirangako akatole katono. Munaalyanga, naye temukkutenga. 

27  “N�ebyo byonna bwe binaalemanga okukyusa emitima gyammwe okumpulira, naye ne mweyongera okunjeemeranga; 

28  nange nnaabasunguwaliranga, nze kennyini ne mbeebonerereza emirundi musanvu olw�ebibi byammwe. 

29  Mulirya batabani bammwe ne bawala bammwe. 

30  Ndizikiriza ebyoto bya bakatonda bammwe, ne ntemaatema bakatonda abalala, ne ntuuma emirambo gyammwe ku mirambo gya bakatonda abalala; era ndibakyawa. 

31  Ebibuga byammwe binaasigaliranga awo tayo, n�ebifo byammwe ebitukuvu nga tebiriiko abifaako, era n�akaloosa akava mu biweebwayo byammwe tekansanyusenga. 

32  Ensi yammwe ndigifuula ddungu n�abalabe bammwe abanaagibeerangamu ne bagyewuunya. 

33  Ndibasaasaanyiza mu mawanga ne mbagobereza ekitala kyange. Ensi yammwe erifuuka amalungu n�ebibuga byammwe nga bimenyeddwa. 

34  Awo ettaka ne liryoka lifuna emyaka egya ssabbiiti zaalyo mu bbanga eryo lye lirimala nga tewali alifaako, nga mmwe muli mu nsi z�abalabe bammwe; ettaka ne liwummulako ne lyeyagalira mu ssabbiiti zaalyo ezo. 

35  Ebbanga eryo lyonna ettaka lye lirimala nga tewali kikolerwako, liriba n�okuwummula kwe litaafuna mu ssabbiiti ezaayita bwe mwali nga mmwe mulibeerako. 

36   “Mu mmwe, abaliba basigaddewo nga bakyali balamu, nditeeka okutya mu mitima gyabwe nga bali eyo mu nsi z�abalabe baabwe, nga n�eddoboozi ly�akakoola k�omuti akafuumuulibwa n�empewo kabatiisa. Banaddukanga ng�abaliko abalabe ab�ebitala ababagoba, banaagwanga newaakubadde nga tewaabeerengawo babawondera. 

37  Banaagwaŋŋanangako ng�abadduka okwewonya omulabe ow�ekitala newaakubadde nga tewaabengawo babawondera. Bwe mutyo temuusobolenga kwolekera balabe bammwe. 

38  Mulisaanawo mu mawanga; ensi z�abalabe bammwe ziribamira. 

39  N�abo ku mmwe abanaabanga basigaddewo banaakoozimbiranga mu nsi z�abalabe bammwe olw�ebibi byabwe, era balikoozimba n�olw�ebibi bya bakitaabwe. Okuzza obuggya Endagaano. 

40   “Naye bwe baneenenyanga ebibi byabwe n�ebyonoono bya bakitaabwe n�obunnanfuusi bwabwe gye ndi n�obujeemu bwabwe, 

41  ebyandeetera okubalaga obukambwe ne mbasindika ne mu nsi z�abalabe baabwe, era amalala g�emitima gyabwe egitali mikomole bwe galikkakkana ne bakkiriza okukola ebibonerezo olw�ebyonoono byabwe, 

42  kale ndijjukira endagaano yange ne Yakobo, ne nzijukira endagaano yange ne Isaaka n�endagaano yange ne Ibulayimu, era ndijjukira n�ensi yaabwe. 

43  Naye ensi banaabanga bagivuddemu n�efuna ssabbiiti zaayo kubanga abaagibeerangamu tebakyagirimu. Banaabonerezebwanga olw�ebibi byabwe kubanga baanyoomoolanga amateeka gange ne batagondera biragiro byange. 

44  Newaakubadde ng�ebyo biriba bwe bityo, bwe banaabanga mu nsi z�abalabe baabwe, siibeggyengako wadde okubakyawanga n�okumenyawo ne mmenyerawo ddala endagaano yange gye nalagaana nabo; kubanga Nze Mukama Katonda waabwe. 

45  Naye ku lwabwe, najjukiranga endagaano gye nalagaana ne bajjajjaabwe, be naggya mu nsi ey�e Misiri nga n�amawanga gonna galaba ndyoke mbeere Katonda waabwe. Nze Mukama.” 

46  Ago ge mateeka n�ebiragiro n�amateeka amakulu Mukama ge yakolera abaana ba Isirayiri, nga bwe yalagira Musa, ku lusozi Sinaayi.

