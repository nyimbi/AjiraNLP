1   Onsaasire, Ayi Mukama, ggwe alina okwagala okutaggwaawo. Olw�okusaasira kwo okungi nziggyaako ebyonoono byange byonna. 

2   Nnaazaako obutali butuukirivu bwange, ontukulize ddala okuva mu kibi kyange. 

3   Ebyonoono byange mbikkiriza, era ebibi byange mbimanyi bulijjo. 

4   Ggwe wennyini ggwe nnyonoonye, ne nkola ebitali bya butuukirivu mu maaso go ng�olaba; noolwekyo by�oyogera bituufu, era n�ensala yo ey�omusango ya bwenkanya. 

5   Ddala, nazaalibwa mu kibi; kasookedde ntondebwa mu lubuto lwa mmange ndi mwonoonyi. 

6   Oyagala amazima agaviira ddala mu mutima gwange. Ompe amagezi munda ddala mu nze. 

7   Onnaaze n�ezobu ntukule onnaaze ntukule n�okusinga omuzira. 

8   Onzirize essanyu n�okwesiima, amagumba gange ge wamenyaamenya gasanyuke. 

9   Totunuulira bibi byange, era osangule ebyonoono byange byonna. 

10   Ontondemu omutima omulongoofu, Ayi Katonda, era onteekemu omwoyo omulungi munda yange. 

11   Tongoba w�oli, era tonzigyako Mwoyo wo Omutukuvu. 

12   Onkomezeewo essanyu ery�obulokozi bwo, era ompe omutima ogugondera by�oyagala, 

13   ndyoke njigirizenga aboonoonyi amakubo go, n�abakola ebibi bakukyukirenga bakomewo gy�oli. 

14   Ondokole mu kibi eky�okuyiwa omusaayi, Ayi Katonda, ggwe Katonda ow�obulokozi bwange; olulimi lwange lunaatenderezanga obutuukirivu bwo. 

15   Ayi Mukama, yasamya emimwa gyange, n�akamwa kange kanaakutenderezanga. 

16   Tosanyukira ssaddaaka, nandigikuleetedde; n�ebiweebwayo ebyokebwa tobisanyukira. 

17   Ssaddaaka Katonda gy�ayagala gwe mwoyo ogutegedde okusobya kwagwo. Omutima ogumenyese era oguboneredde, Ayi Katonda, toogugayenga. 

18   Okulaakulanye Sayuuni nga bw�osiima. Yerusaalemi okizzeeko bbugwe waakyo. 

19  Olyoke osanyukire ssaddaaka ey�obutuukirivu, ebiweebwayo ebyokebwa ebikusanyusa; n�ente ziweebweyo ku kyoto kyo.

