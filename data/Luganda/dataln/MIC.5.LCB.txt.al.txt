1   Kuŋŋaanya amaggye go, ggwe ekibuga ekirina amaggye, kubanga tulumbiddwa. Omukulembeze wa Isirayiri balimukuba omuggo ku luba. 

2   “Naye ggwe Besirekemu Efulasa, newaakubadde ng�oli mutono mu bika bya Yuda, mu ggwe mwe muliva alibeera omufuzi wange mu Isirayiri. Oyo yaliwo okuva edda n�edda, ng�ensi tennabaawo.” 

3   Mukama kyaliva awaayo Isirayiri eri abalabe baayo okutuusa omukyala alumwa okuzaala lwalizaala omwana, era baganda be abaasigalawo ne balyoka bakomawo eri bannaabwe mu Isirayiri. 

4   Aliyimirira n�anyweera n�aliisa ekisibo kye mu maanyi ga Mukama, mu kitiibwa ky�erinnya lya Mukama Katonda we. Era abantu be tebalibaako abateganya, kubanga aliba mukulu okutuusa ku nkomerero y�ensi. 

5   Omukulu oyo aliba mirembe gyabwe. Omwasuli bw�alirumba ensi yaffe n�abuna ebigo byaffe, tulimuyimbulira abasumba musanvu, n�abakulembeze munaana. 

6   Abo be balifuga ensi ya Asuli n�ekitala era ensi ya Nimuloodi nayo bagyonoone. Naye alitulokola eri Omwasuli bw�alitulumba mu nsi yaffe era bw�aliyingira mu nsalo zaffe. 

7   Abantu ba Isirayiri abalisigalawo balibeera wakati mu mawanga agabeetoolodde, babe ng�omusulo oguva eri Mukama, ng�obukubakuba obutonnyeredde ku muddo obutalindirira muntu oba abaana b�abantu. 

8   Ng�empologoma bw�ebeera n�ensolo endala ez�omu nsiko, abantu abaasigalawo aba Yakobo balibeera mu mawanga mangi agabeetoolodde; ate era ng�empologoma ento mu bisibo by�endiga, bw�egenda n�eyitamu n�etaagulataagula ne wataba n�omu aziwonya. 

9   Omukono gwo guliwangula abalabe bo, ne bonna abakuyigganya balizikirizibwa. 

10   “Ku lunaku olwo,” bw�ayogera Mukama, “Ndizikiriza embalaasi zo ne nsanyaawo n�amagaali go. 

11   Ndizikiriza ebibuga eby�omu nsi yo era mmenyemenye n�ebigo byo byonna. 

12   Obulogo bwo ndibumalawo era toliddayo kukolima nate. 

13   N�ebibumbe bye musinza ndibizikiriza. Ne nziggyawo n�amayinja ge mwawonga; temuliddayo nate kuvuunamira bakatonda be mwekoledde n�emikono gyammwe. 

14   Era ndisigula Baasera okuva mu mmwe, ebibuga byammwe n�embizikiriza. 

15   Era ndyesasuza ku mawanga agataŋŋondedde n�obusungu n�ekiruyi.”

