1  Bw�otuulanga okulya n�omufuzi, weetegerezanga ebiri mu maaso go; 

2  era weegendereze bw�obanga omanyi ng�olulunkanira ebyokulya. 

3   Tolulunkanira mmere ye ennungi, kubanga erimbalimba. 

4   Teweemalangako mirembe ng�oyaayaanira obugagga; weefuge obeere mukkakkamu. 

5   Eby�obugagga obikubako eriiso limu nga by�agenze dda, kubanga ddala bimera ebiwaawaatiro ne bibuuka mu bbanga ng�empungu. 

6   Tolyanga mmere ya muntu mukodo, wadde okwegomba ebirungi by�alya. 

7   Kubanga ye muntu abalirira ensimbi z�asaasaanyizza, n�akugamba nti, “Weeriire, weenywere,” naye ng�omutima gwe tegukusanyukira. 

8  Akatono k�onooba olidde onookasesema, ebigambo byo ebirungi eby�okwebaza bibe bya bwereere. 

9   Totegana kubuulirira musirusiru, kubanga ajja kunyooma ebigambo byo eby�amagezi. 

10   Tojjululanga nsalo ey�edda, so toyingiriranga nnimiro za bamulekwa, 

11   kubanga abalwanirira w�amaanyi, alikuggulako omusango. 

12   Ossangayo omwoyo eri okuyigirizibwa, n�amatu go eri ebigambo by�okutegeera. 

13   Tolekangayo kukangavvula mwana, bw�omubonereza n�akaggo tekimutta. 

14   Mubonerezenga n�akaggo, kiwonye emmeeme ye okufa. 

15   Mwana wange, bw�oba n�omutima ogw�amagezi, kinsanyusa. 

16   Nnaajjaguzanga okuva ku ntobo y�omutima gwange, bw�onooyogeranga ebituufu. 

17   Omutima gwo gulemenga okukwatirwa aboonoonyi obuggya, kyokka nyiikira okutya Mukama ebbanga lyonna. 

18   Mazima ddala onoobanga n�essuubi mu biseera eby�omu maaso, n�essuubi lyo eryo teririggwaawo. 

19   Mwana wange wulirizanga, obeerenga n�amagezi, okumenga omutima gwo mu kkubo ettuufu. 

20   Teweegattanga ku abo abeekamirira omwenge, n�abalulunkanira ennyama: 

21   Kubanga omutamiivu n�omuluvu baavuwala, n�okubongoota olutata kubambaza enziina. 

22   Wulirizanga kitaawo eyakuzaala, so togayanga nnyoko ng�akaddiye. 

23   Gula amazima so togatunda, ffuna amagezi, n�okuyigirizibwa n�okutegeera. 

24   Kitaawe w�omutuukirivu alina essanyu lingi, n�oyo azaala omwana ow�amagezi amwenyumiririzaamu. 

25   Leka kitaawo ne nnyoko basanyuke, omukazi eyakuzaala ajaguzenga. 

26   Mwana wange mpa omutima gwo, n�amaaso go geekalirize amakubo gange, 

27   kubanga omukazi omwenzi lukonko luwanvu, n�omukazi omubambaavu luzzi lufunda. 

28   Ateega ng�omutemu, n�ayongera ku muwendo gw�abasajja abatali beesigwa eri bakazi baabwe. 

29   Ani alina obuyinike? Ani alina ennaku? Ani alina ennyombo? Ani alina okwemulugunya? Ani alina ebiwundu eby�obwereere? Ani amyuse amaaso? 

30   Abo abatava ku mwenge, nga bagenda baloza ku mwenge omutabule. 

31  Totunuulira wayini ng�amyuse, bw�atemaganira mu ggiraasi ng�akka empolampola; 

32  ku nkomerero aluma ng�omusota, wa busagwa ng�essalambwa. 

33  Amaaso go galiraba ebyewuunyo, n�omutwe gwo ne gulowooza ebitategeerekeka. 

34  Oliba ng�omuntu eyeebase wakati mu nnyanja, obanga oyo alengejjera waggulu ku mulongooti. 

35   Olyogera nti, “Bankubye, naye sirumiddwa. Bankubye naye sirina kye mpuliddemu. Nnaazuukuka ddi, neeyongere okunywa?”

