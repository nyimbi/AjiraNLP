1   “Naye kaakano bansekerera; abantu abansinga obuto, bakitaabwe be nnandibadde nteeka wamu n�embwa ezikuuma endiga zange. 

2  Amaanyi g�emikono gyabwe gaali gangasa ki? Abantu abaali baweddemu amaanyi ag�obuvubuka bwabwe, 

3   abakoozimbye abaali mu bwetaavu era abayala, bameketa ettaka ekkalu mu nsi enjereere mu budde obw�ekiro. 

4   Banoga ebiragala ebiwoomerera ng�omunnyo mu bisaka, enkolokolo ez�omwoloola y�emmere yaabwe. 

5  Baagobebwa bave mu bantu bannaabwe, ne babaleekaanira gy�obeera nti, baali babbi. 

6   Baawalirizibwa okubeera mu migga egyakalira, mu njazi ne mu binnya wansi mu ttaka. 

7   Baakaabira mu bisaka ng�ensolo ne beekweka mu bikoola by�emiti. 

8   Ezzadde ly�abasirusiru abatalina bwe bayitibwa, baagobebwa mu nsi. 

9   Naye kaakano abaana baabwe bansekerera nga bannyimba; nfuuse ekyenyinyalwa gye bali, 

10   abatanjagala abanneesalako, banguwa okunfujjira amalusu mu maaso. 

11   Kaakano Katonda nga bw�atagguludde akasaale kange, ammazeemu amaanyi; beeyisizza nga bwe balaba mu maaso gange. 

12   Abantu bano bannumba ku mukono gwange ogwa ddyo; bategera ebigere byange emitego, ne baziba amakubo banzikirize. 

13   Banzingiza ne banzikiriza, nga tewali n�omu abayambye. 

14  Banzingiza ng�abayita mu kituli ekigazi, bayingira nga bayita mu muwaatwa. 

15   Nnumbiddwa ebitiisa eby�amaanyi; ekitiibwa kyange kifuumuuse ng�ekifuuyiddwa empewo, era n�obukuumi bwange ne bubulawo ng�ekire.” Okubonaabona kwa Yobu 

16   “Era kaakano obulamu bwange buseebengerera buggwaawo, ennaku ez�okubonaabona zinzijjidde. 

17  Ekiro kifumita amagumba gange era obulumi bwe nnina tebukoma. 

18  Mu maanyi ge amangi Katonda abeera ng�olugoye lwe nneebikka, n�ensibibwa ng�ekitogi ky�ekyambalo kyange. 

19   Ansuula mu bitosi, ne nfuuka ng�enfuufu n�evvu. 

20   “Nkukaabirira nti, Ayi Katonda, naye toddamu; Nnyimirira, naye ontunuulira butunuulizi. 

21   Onkyukira n�obusungu; onnumba n�omukono gwo ogw�amaanyi. 

22   Onsitula mu bbanga n�ongobesa empewo, n�onziza eno n�eri mu muyaga. 

23   Mmanyi nga olintuusa mu kufa, mu kifo kye wateekerawo abalamu bonna. 

24  “Ddala tewali ayamba muntu anyigirizibwa ng�akaaba mu kunyigirizibwa kwe. 

25   Saakaabira abo abaali mu buzibu? Emmeeme yange teyalumirirwa abaavu? 

26   Naye bwe nanoonya obulungi, ekibi kye kyajja; bwe nanoonya ekitangaala, ekizikiza kye kyajja. 

27   Olubuto lwange lutokota, terusirika; ennaku ez�okubonaabona kwange zinjolekedde. 

28   Nzenna ŋŋenda nzirugala naye si lwa kwokebwa musana; nnyimirira mu lukuŋŋaana, ne nsaba obuyambi. 

29   Nfuuse muganda w�ebibe, munne w�ebiwuugulu. 

30   Olususu lwange luddugadde, era lususumbuka; n�omubiri gwange gwokerera. 

31   Ettendo lyange lifuuseemu kukaaba n�akalere kange ne kavaamu eddoboozi ery�ebiwoobe.”

