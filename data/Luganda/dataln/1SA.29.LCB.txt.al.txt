1   Awo Abafirisuuti ne bakuŋŋaanyiza eggye lyabwe lyonna e Afeki, n�Abayisirayiri ne basiisira ku luzzi oluli mu Yezuleeri. 

2  Abakulembeze b�Abafirisuuti bwe baali nga bakumba n�ebibinja byabwe eby�ebikumi n�eby�enkumi, Dawudi n�abasajja be ne babagoberera nga babavaako emabega wamu ne Akisi. 

3  Abaduumizi b�Abafirisuuti ne babuuza nti, “Ate bano Abaebbulaniya bakola ki wano?” Akisi n�abaddamu nti, “Oyo ye Dawudi, omukungu wa Sawulo kabaka wa Isirayiri. Abadde nange okusukka mu mwaka, era okuva ku lunaku lwe yayabulira Sawulo n�okutuusa leero, sirabanga nsonga ku ye.” 

4  Naye abaduumizi b�Abafirisuuti ne bamunyiigira ne bamugamba nti, “Sindika omusajja oyo addeyo mu kifo kye wamuwa. Tasaanye kugenda naffe mu lutalo, si kulwa nga atwefuukira wakati mu lutalo. Olowooza waliwo ekkubo eddala erisinga lino okumusobozesa okufuna okuganja eri mukama we bw�amutwalira emitwe gy�abasajja baffe? 

5  Oyo si ye Dawudi gwe baayimbangako, nga bazina, nga boogera nti, “ ‘Sawulo asse enkumi ze, ne Dawudi asse emitwalo gye?’ ” 

6   Awo Akisi n�ayita Dawudi n�amugamba nti, “Amazima ddala nga Mukama bw�ali omulamu, obadde mwesimbu era eyeesigibwa, era nandyagadde oweerereze wamu nange mu magye. Okuva ku lunaku lwe wajja gye ndi n�okutuusa leero sirabanga bukyamu mu ggwe, naye abakulu tebakusiimye. 

7  Noolwekyo ddayo kaakano, ogende mirembe oleme okwemulugunyizisa abafuzi b�Abafirisuuti.” 

8  Awo Dawudi n�amubuuza nti, “Naye nkoze ki? Nsonga ki gy�olabye etali nnungi mu muweereza wo okuva ku lunaku lwe natandika okukuweereza n�okutuusa leero? Kiki ekindobera okugenda okulwanyisa abalabe ba mukama wange kabaka?” 

9   Akisi n�amuddamu nti, “Mmanyi nga tolina nsonga n�emu mu maaso gange nga malayika wa Katonda, naye abaduumizi b�Abafirisuuti bagambye nti, ‘Tosaana kugenda naffe mu lutalo.’ 

10  Kaakano obudde bwe bunaakya onoogolokoka ggwe wamu n�abasajja ba mukama wo, be wazze nabo, mugende ku makya obudde nga bwakalaba.” 

11   Awo Dawudi ne basajja be ne bagolokoka ku makya nnyo ne baddayo mu nsi ey�Abafirisuuti, Abafirisuuti bo ne bambuka e Yezuleeri.

