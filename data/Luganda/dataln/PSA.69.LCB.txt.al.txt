1   Ondokole, Ayi Katonda, kubanga amazzi gandi mu bulago. 

2   Ntubira mu bitosi nga sirina we nnywereza kigere. Ntuuse ebuziba n�amataba gansaanikira. 

3   Ndajanye ne nkoowa, n�emimiro ginkaze. Amaaso ganzizeeko ekifu gakooye olw�okutunula enkaliriza nga nnindirira Katonda wange. 

4   Abo abankyayira obwereere bangi okusinga enviiri ez�oku mutwe gwange; abalabe bange bangi abannoonya okunzita awatali nsonga; ne mpalirizibwa mbaddizeewo ekyo kye sibbanga. 

5   Ayi Katonda, omanyi obusirusiru bwange, n�okusobya kwange tekukukwekeddwa. 

6  Sisaana kuswaza abo abakwesiga, Ayi Mukama, Mukama ow�Eggye. Abo abakunoonya baleme kuswazibwa ku lwange, Ayi Katonda wa Isirayiri. 

7   Ngumiikirizza okuvumwa ku lulwo, n�amaaso gange ne gajjula ensonyi. 

8   Nfuuse nga omugwira eri baganda bange, munnaggwanga eri abaana ba mmange. 

9   Nzijudde obuggya olw�ennyumba yo, n�abo abakuvuma bavuma nze. 

10   Bwe nkaaba ne nsiiba, ekyo nakyo ne kinvumisa. 

11   Bwe nnyambala ebibukutu ne nfuuka eky�okuzanyisa kyabwe. 

12   Abo abatuula ku mulyango gw�ekibuga banduulira, era nfuuse luyimba lw�abatamiivu. 

13   Naye nze, Ayi Mukama, nsaba ggwe, mu kiseera eky�ekisa kyo. Olw�okwagala kwo okungi, onnyanukule, Ayi Katonda, ondokole nga bwe wasuubiza. 

14   Onnyinyulule mu ttosi nneme okutubira; omponye abankyawa, onzigye mu mazzi amangi; 

15   amataba galeme okumbuutikira n�obuziba okunsanyaawo, n�ennyanja ereme okummira. 

16   Onnyanukule, Ayi Mukama olw�obulungi bw�okwagala kwo; onkyukire olw�okusaasira kwo okungi. 

17   Tokisa muddu wo maaso go; yanguwa okunziramu, kubanga ndi mu kabi. 

18   Onsemberere onziruukirire, onnunule mu balabe bange. 

19   Omanyi bwe nsekererwa, ne bwe nswazibwa ne bwe siteekebwamu kitiibwa, era n�abalabe bange bonna obamanyi. 

20   Okusekererwa kunkutudde omutima era kummazeemu amaanyi. Nanoonya okusaasirwa ne kumbula, n�ow�okumpooyawooya naye nga simulaba. 

21   Mu kifo ky�emmere bampa mususa, era bwe nalumwa ennyonta bampa nkaatu. 

22   Emmere yaabwe gye bategese okulya ebafuukire ekyambika, n�embaga zaabwe ez�ebiweebwayo zibafuukire omutego. 

23   Amaaso gaabwe gazibe baleme okulaba, n�emigongo gyabwe gyewetenga ennaku zonna. 

24   Bayiweeko ekiruyi kyo, obamalewo n�obusungu obw�amaanyi go obungi. 

25   Ebifo byabwe bifuuke bifulukwa, waleme kubaawo n�omu abeera mu weema zaabwe. 

26   Kubanga bayigganya oyo gw�ofumise, ne boogera ku bulumi bw�oyo gw�olumizza. 

27   Bavunaane omusango kina gumu, era tobaganya kugabana ku bulokozi bwo. 

28   Bawanduukululwe mu kitabo ky�obulamu; baleme kulabika ku lukalala lw�abatuukirivu. 

29   Ndi mu bulumi era mu nnaku; obulokozi bwo, Ayi Katonda, bunkuume. 

30   Nnaatenderezanga erinnya lya Katonda nga nnyimba; nnaamugulumizanga n�okwebaza. 

31   Kino kinaasanyusanga Mukama okusinga okumuwa ente ennume, oba okumuwa seddume n�amayembe gaayo, n�ebigere byayo. 

32   Abaavu banaakirabanga ne basanyuka; mmwe abanoonya Katonda omutima gwammwe ne gubeera omulamu. 

33   Kubanga Mukama awulira abo abali mu kwetaaga, era ababe ne bwe baba mu busibe, tabanyooma. 

34   Kale eggulu n�ensi bimutenderezenga awamu n�ennyanja zonna n�ebyo ebizirimu. 

35   Kubanga Katonda alirokola Sayuuni, n�ebibuga bya Yuda n�abizimba buggya, abantu ne babibeerangamu nga byabwe. 

36   Abaana b�abaweereza be balikisikira; n�abo abaagala erinnya lya Mukama omwo mmwe banaabeeranga.

