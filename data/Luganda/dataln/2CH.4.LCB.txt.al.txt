1   Yazimba ekyoto eky�ekikomo, obuwanvu bwakyo mita mwenda, n�obugazi bwakyo mita mwenda, ng�obugulumivu bwakyo mita nnya n�ekitundu. 

2  N�akola Ennyanja ensaanuuse, nga neekulungirivu, nga ya mita nnya n�ekitundu okuva ku mugo okutuuka ku mugo, ng�obugulumivu eri mita bbiri ne desimoolo ssatu, ate ng�obwetooloovu eri mita kkumi na ssatu n�ekitundu. 

3  Wansi waakyo waaliyo ebifaananyi by�ente ennume nga mumbe, nga buli emu eri kitundu kya mita obuwanvu, era nga zikyetoolodde. Ebifaananyi byasaanuusibwanga mu nnyiriri bbiri bbiri, ekidiba bwe kyasaanuusibwanga. 

4   Ennyanja yatuulanga ku bifaananyi by�ente ennume kkumi na bbiri, essatu nga zitunuulira obukiikakkono, n�essatu endala nga zitunuulira ebugwanjuba, n�essatu endala nga zitunuulira obukiikaddyo, n�essatu endala nga zitunuulira ebuvanjuba. Ennyanja yatuulanga ku zo waggulu, n�amagulu gaazo ag�emabega nga gatunudde munda, wakati waayo. 

5  Obukwafu bwayo bwali nga luta, n�omugo gwayo ng�omugo gw�ekikopo, n�okufaanana ng�efaanana ng�ekimuli ky�amalanga. Yatekebwangamu lita emitwalo mukaaga. 

6  N�akolayo ne bensani kkumi ez�okwolezangamu, etaano n�azissa ku luuyi olw�obukiikaddyo, n�ettaano endala n�azissa ku luuyi olw�obukiikakkono. Omwo mwe mwanyumungulizibwanga ebintu ebyakozesebwanga mu kiseera eky�okuwaayo ebiweebwayo ebyokebwa, naye ng�Ennyanja ya bakabona okuginaabirangamu. 

7  N�akola ebikondo eby�ettaala ez�omukono kkumi nga bya zaabu, ng�ekiragiro kyabyo bwe kyali, n�abiteeka mu yeekaalu, ebitaano ku luuyi olw�obukiikaddyo, n�ebitaano ebirala ku luuyi olw�obukiikakkono. 

8  N�akola n�emmeeza kkumi, n�aziteeka mu yeekaalu, etaano ku luuyi olw�obukiikaddyo, n�etaano endala ku luuyi olw�obukiikakkono. N�akola ne bbakuli ezikozesebwa okumansira kkumi nga za zaabu. 

9   N�akola oluggya lwa bakabona, n�oluggya olunene ddala, n�enzigi ez�oluggya, n�enzigi n�azisaaba n�ekikomo. 

10  Ennyanja n�agiteeka ku luuyi olw�obukiikaddyo obw�ebuvanjuba mu yeekaalu. 

11   N�akola n�ensuwa, n�ebisena, ne bbakuli. Awo Kulamu n�amaliriza omulimu ogwali gumuwereddwa kabaka Sulemaani ku yeekaalu ya Katonda: 

12  empagi bbiri, n�emitwe egifaanana ng�ebakuli ku mitwe gy�empagi, n�ebitimba bya mirundi ebiri nga bibeera ku mitwe egyali ku mpagi, 

13   n�amakomamawanga ebikumi bina obw�ebitimba biri ebibiri, buli kitimba nga kirina ennyiriri bbiri ez�amakomamawanga, nga zitimbye emitwe gy�empagi. 

14   N�akola n�ebiyimirirwako, n�amabensani gaakwo, 

15  n�Ennyanja n�ebifaananyi by�ente ennume emumbe, 

16  n�ensuwa, n�ebisena, n�ewuuma ez�ennyama, n�ebintu byonna ebigenderako. 

17   Ebintu byonna Kulamu bye yakolera Kabaka Sulemaani ku lwa yeekaalu ya Mukama yabizigula n�ekikomo. Mu lusenyi lwa Yoludaani, kabaka gye yabisaanuusiza awali ettaka ery�ebbumba wakati wa Sukkosi ne Zereda. 

18  Sulemaani n�akola ebintu ebyo byonna nga bingi nnyo nnyini, n�obuzito bw�ekikomo mwe byakolebwa ne butamanyibwa. 

19   Sulemaani n�akola ebintu byonna ebyole mu yeekaalu ya Katonda: ekyoto ekya zaabu, n�emmeeza okwabanga emigaati egy�okulaga, 

20   n�ebikondo eby�ettaala ez�omukono nga bya zaabu, wamu ne ttaala zaabyo, okwakiranga mu maaso g�awaayimirirwanga okwogera, ng�ekiragiro bwe kyali, 

21   n�ebimuli, ne ttaala, ne wuuma nga byonna zaabu ntuukirivu, 

22   n�ebisalako ebisirinza, ne bensani, ne bbakuli ez�okumansira akaloosa, ne fulampeni nga bya zaabu ennongoose, n�enzigi za yeekaalu, n�enzigi ez�omunda mu Kifo Ekitukuvu Ennyo, n�enzigi ez�ekisenge ekinene, nga byonna bya zaabu.

