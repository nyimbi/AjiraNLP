1   Ani ono ava mu Edomu mu kibuga Bozula anekaanekanye mu ngoye emyufu. Ani ono ali mu ngoye za bakabaka akumba mu bukulu bw�ekitiibwa kye? “Ye nze alangirira obutuukirivu, ow�amaanyi okulokola.” 

2   Lwaki oyambadde ebyambalo ebimyufu ng�eby�omusogozi w�omu ssogolero lya wayini? 

3   “Nva kulinnyirira amawanga nga emizabbibu, tewali n�omu yajja kunnyambako. Nabalinnyiririra mu busungu era omusaayi gwabwe ne gusammukira ku ngoye zange, era guyiise ku byambalo byange. 

4   Kubanga olunaku olw�okununula abantu bange lwali lutuuse, olunaku olw�okuwoolera eggwanga abalabe baabwe. 

5   Natunula naye nga tewali n�omu ayinza kunnyamba, newuunya okulaba nga tewaali n�omu ayinza kunkwatirako. Kale omukono gwange ne gundeetera obuwanguzi, era obusungu bwange ne bunnyweza. 

6   Mu busungu bwange nalinnyirira abantu, mu kiruyi kyange ne mbatamiiza, omusaayi gwabwe ne nguyiwa ku ttaka.” 

7   Ndibuulira ku bulungi bwa Mukama, ebikolwa ebyamugwanyisa okutenderezebwa, okusinziira ku byonna Mukama by�atukoledde; weewaawo ebirungi ebingi by�akoledde ennyumba ya Isirayiri, okusinziira ku kisa kye, okusinziira ku bungi bw�okwagala kwe okutajjulukuka. 

8   Yagamba nti, “Ddala bantu bange, abaana aboobulenzi abatannimbelimbe,” era bw�atyo n�afuuka omulokozi waabwe. 

9   Yabonaabonera wamu nabo mu kubonaabona kwabwe kwonna, era malayika ayimirira mu maaso ge n�abawonya. Mu kwagala kwe n�ekisa kye yabanunula; yabayimusa n�abeetikka mu nnaku zonna ez�edda. 

10   Naye baajeema ne banyiiza Mwoyo Mutukuvu, kyeyava abakyukira n�afuuka omulabe waabwe era ye kennyini n�abalwanyisa. 

11   Ne balyoka bajjukira ennaku ez�edda, ennaku ez�edda eza Musa n�abantu be; aluwa oyo eyabayisa mu nnyanja n�omulunzi w�ekisibo kye. Aluwa oyo eyateeka Mwoyo Mutukuvu wakati mu bo 

12   eyatuma omukono gwe ogw�ekitiibwa ogw�amaanyi okubeera ku mukono gwa Musa ogwa ddyo, eyayawulamu amazzi nga balaba, yeekolere erinnya ery�emirembe n�emirembe? 

13   Ani eyabakulembera n�abayisa mu buziba? Ng�embalaasi mu nsi eyeetadde enjereere tebeesittala. 

14   Ng�ente ezigenda mu nsi eyeetadde, Omwoyo wa Mukama yabawummuza. Bw�otyo bwe wakulembera abantu bo okwekolera erinnya ery�ettendo. 

15   Tunula wansi ng�oli waggulu mu ggulu olabe, ng�oli ku ntebe yo ey�ekitiibwa egulumidde entukuvu. Obunyiikivu bwo n�ebikolwa byo eby�amaanyi biri ludda wa? Obulungi bwo n�ekisa bitukwekeddwa. 

16   Ggwe Kitaffe, wadde nga Ibulayimu tatumanyi era nga Isirayiri tatutegeera, Ayi Mukama Katonda, ggwe Kitaffe Omununuzi waffe okuva edda n�edda lye linnya lyo. 

17   Ayi Mukama Katonda, lwaki otuleka ne tuva ku makubo go, n�okakanyaza omutima gwaffe, ne tutakutya? Komawo olw�obulungi bw�abaddu bo amawanga g�omugabo gwo. 

18   Abantu bo abatukuvu baali mu kifo kyo ekitukuvu akaseera katono, naye kaakano abalabe baffe bakirinnyiridde. 

19   Ffe tuli bantu bo okuva edda n�edda; naye bo tobafuganga, tebayitibwanga linnya lyo.

