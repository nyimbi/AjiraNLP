1  Ku lwa Sayuuni ssiisirike, era ku lwa Yerusaalemi ssiiwummule, okutuusa nga obutuukirivu bwe butemagana ng�emmambya esala, obulokozi bwe ng�ettaala eyaka. 

2   Amawanga galiraba obutuukirivu bwo, era ne bakabaka bonna baliraba ekitiibwa kyo. Oliyitibwa erinnya epya akamwa ka Mukama lye kalikuwa. 

3   Olibeera ngule etemagana mu mikono gya Mukama, enkuufiira y�obwakabaka mu mukono gwa Katonda wo. 

4   Ataliddayo kuyitibwa nti, Eyalekebwa, ensi yo teriddamu kuyitibwa nti, Yazika. Naye oliyitibwa nti, Gwe nsanyukira, n�ensi yo eyitibwe nti, Eyafumbirwa. Kubanga Mukama akusanyukira era ensi yo eribeera ng�omukazi afumbiddwa. 

5   Kubanga ng�omuvubuka bwawasa omuwala omuto bw�atyo eyakutonda bwalikulabirira. Nga omugole omusajja bwasanyukira oyo gw�awasizza, bw�atyo Katonda bwalikusanyukira. 

6   Ntadde abakuumi ku bbugwe wo, ggwe Yerusaalemi abataasirike emisana n�ekiro. Mmwe abakoowoola Mukama temuwummula. 

7   Era temumuganya kuwummula okutuusa nga azimbye Yerusaalemi era ng�agifudde ettendo mu nsi. 

8   Mukama yalayira n�omukono gwe ogwa ddyo era n�omukono gwe ogw�amaanyi: “Siriddayo nate kuwaayo ŋŋaano yo kubeera mmere y�abalabe bo, era bannaggwanga tebaddeyo kunywa nvinnyo yo gy�otawaanidde. 

9  Naye abo abagikungula be baligirya ne batendereza Mukama, n�abo abanoga emizabbibu be baliginywera mu mpya z�omu watukuvu wange.” 

10   Muyiteemu, muyite mu miryango mugende! Muzimbe oluguudo, mulugyemu amayinja. Muyimusize amawanga ebbendera. 

11   Laba Mukama alangiridde eyo yonna ensi gy�ekoma, nti, “Gamba omuwala wa Sayuuni nti, ‘Laba omulokozi wo ajja, Laba aleeta n�ebirabo bingi, n�abantu b�anunudde bamukulembedde.’ ” 

12   Era baliyitibwa Abantu Abatukuvu, Abanunule ba Mukama, ne Yerusaalemi kiyitibwe, Ekibuga Mukama ky�ayagala, Ekibuga Ekitakyali ttayo.

