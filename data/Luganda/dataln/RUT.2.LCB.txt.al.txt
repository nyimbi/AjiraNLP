1   Nawomi yalina mulamu we, ng�ava mu kika kya bba, Erimereki, nga mugagga, erinnya lye nga ye Bowaazi. 

2  Awo Luusi Omumowaabu n�agamba Nawomi nti, “Ka ŋŋende mu nnimiro okulonda ebirimba bya sayiri, ngoberere oyo anankwatirwa ekisa.” Nawomi n�amuddamu nti, “Genda, muwala wange.” 

3  Amangwago, n�agenda, n�atandika okulonda mu nnimiro abakunguzi we bayise. Awo ne yesanga ng�atuuse mu nnimiro ya Bowaazi, ow�omu kika kya Erimereki. 

4   Mu kiseera kye kimu Bowaazi n�atuuka okuva e Besirekemu, n�agamba abakunguzi be nti, “Mukama Katonda abeere nammwe.” Nabo ne bamuddamu nti, “Naawe Mukama Katonda akuwe omukisa.” 

5  Awo Bowaazi n�abuuza nampala wa bakunguzi be nti, “Omuwala ono w�ani?” 

6  N�amuddamu nti, “Ono ye muwala Omumowaabu eyajja ne Nawomi okuva e Mowaabu. 

7  Atwegayiridde alondelonde abakunguzi we bayise mu binywa, era asiibye akola okuva obw�enkya okutuusa essaawa eno, okuggyako akabanga akatono ke yawumuddemu.” 

8  Awo Bowaazi n�agamba Luusi nti, “Wuliriza, muwala ggwe. Togendanga n�olondanga mu nnimiro endala yonna, tovanga mu eno, naye obeeranga wamu nabaweereza bange abawala. 

9  Gendereranga ennimiro basajja bange mwe bamaze okukungula, era ogobererenga abawala. Abasajja mbalagidde obutakutawanya. Era ennyonta bw�ekulumanga, onywenga ku mazzi abasajja ge basenye.” 

10   Awo Luusi bwe yawulira ebyo, n�avuunama ku ttaka, ng�agamba nti, “Ng�ondaze ekisa mu maaso go, n�onfaako nze, munnaggwanga.” 

11  Naye Bowaazi n�addamu nti, “By�okoledde nnyazaala wo kasookedde balo afa, ne bwe waleka kitaawo ne nnyoko era n�abantu bo n�ojja mu nsi ey�abantu botomanyi, babintegezezza byonna. 

12  Mukama Katonda wa Isirayiri gwe weeyuna wansi w�ebiwaawaatiro bye, akusasule olw�ebyo by�okoze, era akuwe empeera ennene ddala.” 

13   Awo Luusi n�addamu nti, “Nneeyongere okulaba ekisa mu maaso go mukama wange, kubanga oyogedde ebigambo ebyekisa eri omuweereza wo era emmeeme yange ogizizza mu nteeko wadde nga sigwanira kuba omu ku baweereza bo.” 

14   Ekiseera ekyokulya bwe kyatuuka, Bowaazi n�agamba Luusi nti, “Jjangu okoze omugaati gwo mu wayini akatuuse.” Awo Luusi bwe yatuula wansi, Bowaazi n�amuwa sayiri ensiike, n�alya, n�akkuta, n�emulemera nawo. 

15  Oluvannyuma ng�okulya kuwedde, n�agolokoka agende alonde, era Bowaazi n�alagira abaddu be nti, “Ne bw�anaalonda mu binywa temumugaana. 

16  Wakiri, mumuleke yerondere mu miganda so temumuwuuna.” 

17   Awo Luusi n�alonda mu nnimiro okutuuka akawungeezi, oluvannyuma n�awuula ne sayiri gye yali akuŋŋaanyizza, n�aweza nga kilo kkumi na ssatu. 

18  Yonna n�agyetikka, n�agitwala mu kibuga, ne nnyazaala we n�agiraba. Era yamuleetera ne ku mmere gye yali afissizzaawo. 

19  Nnyazaala we yasanyuka nnyo, era n�amubuuza nti, “Wakoze mu nnimiro y�ani leero? Aweebwe omukisa oyo akukwatiddwa ekisa!” Awo Luusi n�abuulira nnyazaala we nannyini nnimiro mwe yakoze, n�erinnya ly�omwami nga ye Bowaazi. 

20   Nawomi namugamba nti, “Mukama Katonda atalekanga kulaga kisa eri abalamu n�abafu, amuwe omukisa. Anti omusajja oyo muganda waffe ddala, era y�omu ku banunuzi baffe ddala.” 

21   Luusi Omumowaabu n�ayongerako nti, “N�okuŋŋamba yaŋŋambye nti nkolere wamu n�abakozi be okutuusa lwe balimala eby�okukungula bye.” 

22  Awo Nawomi n�agamba Luusi muka mwana we nti, “Kijja kuba kirungi nnyo muwala wange, okubeeranga kumpi nabaweereza be abakazi, kubanga singa onoogenda mu nnimiro y�omulala akabi kayinza okukutuukako.” 

23   Awo Luusi n�abeeranga kumpi n�abaweereza ba Bowaazi ng�alonda okutuusa amakungula ga sayiri n�eŋŋaano bwe gaggwa, n�abeeranga wamu ne nnyazaala we.

