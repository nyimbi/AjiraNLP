1   Keezeekiya yali wa myaka amakumi abiri mu etaano bwe yalya obwakabaka; n�afugira emyaka amakumi abiri mu mwenda mu Yerusaalemi. Nnyina ye yali Abiya muwala wa Zekkaliya. 

2  Keezeekiya n�akola ebirungi mu maaso ga Mukama, nga jjajjaawe Dawudi bwe yakola. 

3   Mu mwaka gwe ogwasooka, mu mwezi ogw�olubereberye, n�aggulawo enzigi za yeekaalu ya Mukama, n�aziddaabiriza. 

4  N�ayingiza bakabona n�Abaleevi, n�abakuŋŋaanyiza mu luggya olugazi ku luuyi olw�ebuvanjuba, 

5  n�abagamba nti, “Mumpulirize Abaleevi, kaakano mwetukuze, ate mutukuze ne yeekaalu ya Mukama Katonda wa bajjajjammwe, muggye buli kitali kirongoofu mu watukuvu. 

6  Bajjajjaffe baayonoona, ne bakola ebitali birungi mu maaso ga Mukama Katonda waffe ne bamuvaako. Baggya amaaso gaabwe ku kifo Mukama gy�abeera, ne bamukuba amabega. 

7  Baggalawo n�enzigi ez�ekisasi ne bazikiza n�ettabaaza, so tebootereza bubaane wadde okuwaayo ebiweebwayo ebyokebwa mu watukuvu eri Katonda wa Isirayiri. 

8  Obusungu bwa Mukama kyebwava bukka ku Yuda ne ku Yerusaalemi, era abafudde ekikangabwa, n�ekisekererwa era ekinyoomebwa, nga bwe mulaba n�amaaso gammwe. 

9  Bajjajjaffe kyebaava bagwa n�ekitala, ate batabani baffe, ne bawala baffe ne bakyala baffe bo ne batwalibwa mu busibe. 

10  Kaakano mmaliridde mu mutima gwange okukola endagaano ne Mukama, Katonda wa Isirayiri obusungu bwe obw�amaanyi butuveeko. 

11  Batabani bange temuddangayo kulagajjala nate, kubanga Mukama abalonze okuyimiriranga mu maaso ge okumuweerezanga, n�okumwoterezanga obubaane.” 

12   Awo Abaleevi ne batandika okukola era baali: Makasi mutabani wa Amasayi, ne Yoweeri mutabani wa Azaliya ab�omu lulyo lwa Bakokasi, ne Kiisi mutabani wa Abudi, ne Azaliya mutabani wa Yekalereri ab�omu lulyo lwa Merali, ne Yowa mutabani wa Zimma, ne Adeni mutabani wa Yowa ab�omu lulyo lwa Bagerusoni, 

13   ne Simuli ne Yeyeri bazzukulu ba Erizafani, ne Zekkaliya ne Mattaniya, bazzukulu ba Asafu, 

14  ne Yekweri ne Simeeyi, bazzukulu ba Kemani, ne Semaaya ne Wuziyeeri bazzukulu ba Yedusuni. 

15   Ne bakuŋŋaanya baganda baabwe, ne beetukuza bo bennyini, n�oluvannyuma ne bayingira okutukuza yeekaalu ya Mukama nga kabaka bwe yali alagidde, ng�agoberera ebigambo bya Mukama. 

16  Bakabona ne bayingira mu watukuvu wa Mukama ne batukuzaamu. Ne bafulumya ebitaali birongoofu byonna ebyasangibwa mu yeekaalu ya Mukama ne babiteeka mu luggya lwa yeekaalu ya Mukama, Abaleevi ne babitwala ebweru mu Kiwonvu Kiduloni. 

17  Okutukuza ne kutandika ku lunaku olusooka mu mwezi ogw�olubereberye; ku lunaku olw�omunaana mu mwezi ogwo ne batuuka ku kisasi kya Mukama. Ne bamala ennaku munaana nga batukuza yeekaalu ya Mukama; ku lunaku olw�ekkumi n�omukaaga olw�omwezi ogw�olubereberye ne bamaliriza. 

18  Awo ne bagenda eri kabaka Keezeekiya ne bamutegeeza nti, “Tutukuzizza yeekaalu ya Mukama yonna, ekyoto eky�okuweerayo ebiweebwayo ebyokebwa n�ebintu byakwo byonna, n�emmeeza ey�emigaati egy�okulaga n�ebintu byakwo byonna. 

19  N�ebintu byonna kabaka Akazi bye yaggyamu olw�obutali bwesigwa bwe, tubiteeseteese ne tubitukuza, era laba biri mu maaso g�ekyoto kya Mukama.” 

20  Awo bwe bwakya, enkeera kabaka Keezeekiya n�akuŋŋaanya abakungu ab�omu kibuga, ne balaga mu yeekaalu ya Mukama. 

21  Ne baleeta ente ennume musanvu, n�endiga ennume musanvu, n�endiga ento nga nnume musanvu, n�embuzi ennume musanvu okuba ebiweebwayo olw�ekibi ku lw�obwakabaka, ne ku lwa watukuvu, ne ku lwa Yuda. N�alyoka alagira bakabona, bazzukulu ba Alooni okubiweerayo ku kyoto kya Mukama. 

22  Awo ne batta ente ennume, bakabona ne baddira omusaayi ne bagumansira ku kyoto, oluvannyuma ne batta endiga ennume ne bamansira omusaayi gwazo ku kyoto, n�oluvannyuma ne batta n�endiga ento ne bamansira omusaayi gwazo ku kyoto. 

23  Embuzi ennume ezaali ez�ekiweebwayo ku lw�ekibi ne zireetebwa mu maaso ga kabaka n�ekibiina, ne bazisaako emikono gyabwe, 

24  n�oluvannyuma bakabona ne bazitta, ne bawaayo omusaayi gwazo ng�ekiweebwayo olw�ekibi ku kyoto, okutangiririra Isirayiri yenna, kubanga kabaka yali alagidde okuwaayo ekiweebwayo ekyokebwa n�ekiweebwayo olw�ekibi ku lwa Isirayiri yenna. 

25   N�ateeka Abaleevi mu yeekaalu ya Mukama nga balina ebitaasa, entongooli, n�ennanga, ng�ekiragiro kya Dawudi, ne Gaadi omulabi wa kabaka ne Nasani nnabbi bwe kyali; kubanga ekiragiro ekyo kyava eri Mukama ng�ayita mu bannabbi be. 

26  Awo Abaleevi ne bayimirira nga bakutte ebivuga bya Dawudi, ne bakabona nga bakutte amakondeere. 

27   Keezeekiya n�alagira okuwaayo ssaddaaka ey�ekiweebwayo ekyokebwa ku kyoto. Era okuwaayo ekiweebwayo ekyokebwa bwe kwatandika, abayimbi nabo ne batandika okuyimbira Mukama, n�amakondeere n�ebivuga ebirala ebya Dawudi kabaka wa Isirayiri nabyo ne bivuga. 

28  Ekibiina kyonna ne basinza, abayimbi ne bayimba, n�abamakondeere ne bagafuuwa, era ebyo byonna ne byongerwa okukolebwa okutuusa okuwaayo ssaddaaka ey�ekiweebwayo ekyokebwa bwe kwaggwa. 

29   Awo okuwaayo ebiweebwayo bwe kwaggwa, kabaka n�abo bonna abaaliwo ne bavuunama ne basinza. 

30  Kabaka Keezeekiya n�abakungu ne balagira Abaleevi okuyimba nga batendereza Mukama mu bigambo bya Dawudi n�ebya Asafu omulabi. Ne bayimba nga batendereza n�essanyu, ne bavuunama ne basinza. 

31   Awo Keezeekiya n�ayogera nti, “Kaakano mwetukuzizza eri Mukama, musembere, muleete ssaddaaka n�ebiweebwayo ebyokwebaza mu yeekaalu ya Mukama.” Ekibiina ne kireeta ssaddaaka n�ebiweebwayo eby�okwebaza, n�abo bonna abeesiimira ne baleeta ebiweebwayo ebyokebwa. 

32  Omuwendo gw�ebiweebwayo ebyokebwa ekibiina gwe kyaleeta gwali ente ennume nsanvu, n�endiga ennume kikumi, n�endiga ento nga nnume ebikumi bibiri, ng�ebyo byonna bye byali ebiweebwayo ebyokebwa eri Mukama. 

33  N�ensolo ezatukuzibwa okuba ssaddaaka zaali ente ennume lukaaga, n�endiga enkumi ssatu. 

34  Wabula bakabona ne baba batono ne batayinza kubaaga biweebwayo ebyokebwa byonna, baganda baabwe Abaleevi ne babayambako okutuusa bakabona abalala bwe beetukuza; omulimu ne guggwa, kubanga Abaleevi baali beegendereza nnyo mu kwetukuza okusinga bakabona. 

35  Ebiweebwayo ebyokebwa bingi, wamu n�amasavu ag�ebiweebwayo olw�emirembe, n�ebiweebwayo ebyokunywa ebyawerekerezebwa ku biweebwayo ebyokebwa. Okuweereza mu yeekaalu ya Mukama ne kuzzibwawo. 

36  Awo Keezeekiya n�abantu bonna ne bajaguza olw�ekyo Katonda kye yali akoledde abantu be mu bbanga ettono ennyo.

