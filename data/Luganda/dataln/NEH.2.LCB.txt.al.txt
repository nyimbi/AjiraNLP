1   Awo mu mwezi gwa Nisani mu mwaka ogw�amakumi abiri ku mulembe gwa Kabaka Alutagizerugizi, nga bamuleetedde wayini, ne nzirira wayini ne muwa kabaka. Nnali sinakuwalirangako mu maaso ge. 

2  Kabaka n�ambuuza nti, “Kiki ekikunakuwazizza otyo ng�omulwadde? Kino si kigambo kirala wabula obuyinike obw�omu mutima.” Ne ntya nnyo, 

3  naye ne ŋŋamba kabaka nti, “Kabaka abeere omulamu emirembe gyonna. Lwaki sinakuwala ng�ekibuga bajjajjange gye baaziikibwa kizise, nga ne wankaaki waakyo yayokebwa omuliro?” 

4   Kabaka n�ambuuza nti, “Kiki ky�oyagala?” Awo ne nsaba eri Katonda w�eggulu, 

5  n�oluvannyuma ne nziramu kabaka nti, “Kabaka bw�anasiima, era omuddu wo bw�anaalaba ekisa mu maaso go, ansindike ŋŋende mu Yuda, mu kibuga bajjajjange gye baaziikibwa, nkiddaabirize.” 

6   Awo kabaka, ne mukyala we ng�amuli ku lusegere, n�ambuuza nti, “Olugendo lwo luliba lwa nnaku meka, era olidda ddi?” Kabaka n�asiima okuntuma, ne neegerera ekiseera. 

7   Ne nsaba kabaka nti, “Kabaka bw�anaasiima, awandiikire abaamasaza abali emitala w�omugga Fulaati ebbaluwa, ntambule mirembe okutuuka mu Yuda. 

8  Ate era nsaba ebbaluwa gye nnaatwalira Asafu omukuumi w�ekibira kya kabaka, ampe emiti gye ndikolamu embaawo ez�okubajjamu enzigi za yeekaalu, n�eza wankaaki wa bbugwe w�ekibuga, n�ekifo we nnaabeeranga.” Olw�omukono gwa Katonda wange ogwali nange, kabaka n�ampa bye namusaba. 

9  Awo ne ndaga eri abaamasaza abaali emitala w�omugga Fulaati ne mbakwasa ebbaluwa eziva ewa kabaka. Kabaka yampa abakungu b�eggye n�abeebagala embalaasi okumperekerako. 

10   Naye Sanubalaati Omukoloni ne Tobiya omukungu Omwamoni bwe baakiwulira, ne banyiiga nnyo bwe baamanya nga waliwo omuntu afuddeyo ku mbeera y�abaana ba Isirayiri. Nekkemiya Alambula Bbugwe wa Yerusaalemi 

11   Ne ntuuka e Yerusaalemi, ne mbeerayo ennaku ssatu, 

12  ne ngolokoka mu kiro ne ntambulatambula n�abamu ku basajja, naye ne sibuulira muntu n�omu ku ebyo Katonda wange bye yali atadde ku mutima gwange okukolera Yerusaalemi. Twagenda n�ensolo emu yokka gye nnali neebagadde. 

13   Ekiro ekyo ne mpita mu Mulyango ogw�omu Kiwonvu ne njolekera Oluzzi olw�Omusege, n�Omulyango ogw�Obusa, ne ŋŋenda nga neetegereza bbugwe wa Yerusaalemi eyali amenyeddwa, ne wankaaki waakyo eyayokebwa omuliro. 

14  N�oluvannyuma ne neyongerayo eri Omulyango ogw�Oluzzi n�eri Ekidiba kya Kabaka, naye ensolo yange n�eteyinza kuyitawo. 

15  Kyennava nserengeta mu kiwonvu ekiro nga ŋŋenda neetegereza bbugwe. Bwe namaliriza ne nkyuka ne nkomawo nga mpitira mu Mulyango ogw�omu Kiwonvu. 

16  Abakungu tebaamanya gye nnali ndaze newaakubadde kye nnali nkola; era nnali sinnabuulirako Bayudaaya newaakubadde bakabona, newaakubadde abakungu newaakubadde abakulu, n�abalala abaali bateekwa okukola omulimu. 

17   Awo ne mbagamba nti, “Mulaba akabi ke tulimu; Yerusaalemi kizise, ne wankaaki waakyo ayokeddwa omuliro. Mujje tuddaabirize bbugwe wa Yerusaalemi tuve mu buswavu bwe tulimu.” 

18  Ne mbategeeza omukono gwa Katonda ogw�ekisa bye gwali gunkoledde, ne kabaka bye yaŋŋamba. Ne baddamu nti, “Tugolokoke tutandike okuzimba.” Era ne batandika omulimu. 

19   Naye Sanubalaati Omukoloni, ne Tobiya omukungu Omwamoni ne Gesemu Omuwalabu bwe baakiwulira ne batunyooma n�okutusekerera ne batusekerera. Ne batubuuza nti, “Kiki kye mukola? Mwagala kujeemera kabaka?” 

20   Ne mbaddamu nti, “Katonda w�eggulu alituyamba okukituukiriza, era ffe abaddu be tulitandika okuzimba, naye mmwe temulina mugabo newaakubadde obusika newaakubadde ekijjukizo mu Yerusaalemi.”

