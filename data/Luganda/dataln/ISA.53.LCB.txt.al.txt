1   Ani akkiriza ebigambo byaffe, era ani abikkuliddwa omukono gwa Mukama? 

2   Kubanga yakulira mu maaso ga Mukama ng�ekisimbe ekigonvu era ng�omulandira oguva mu ttaka ekkalu. Teyalina kitiibwa wadde obulungi obutusikiriza tulage gy�ali; tewaali kalungi mu ye katumwegombesa. 

3   Yanyoomebwa n�agaanibwa abantu; omuntu eyagumira ennaku n�obuyinike. Tetwayagala na kumutunulako, ng�omuntu gwe wandikubye amabega ng�ayitawo, bwe twamunyooma ne tutamuyitamu ka buntu. 

4   Mazima ddala yeetikka obuyinike bwaffe, n�atwala ennaku yaffe, obulumi obwanditulumye bwe bwamunyiga. Ate nga twalowooza nti okubonaabona kwe kyali kibonerezo okuva eri Katonda. 

5   Naye yafumitibwa olw�okusobya kwaffe. Yabetentebwa olw�obutali butuukirivu bwaffe. Yeetikka ekibonerezo ffe tusobole okubeera n�emirembe. Ebiwundu bye, bye bituwonya. 

6   Ffenna twawaba ng�endiga; buli omu ku ffe n�akwata ekkubo lye; Mukama n�amuteekako obutali butuukirivu bwaffe ffenna. 

7   Yanyigirizibwa era n�obonyaabonyezebwa naye talina kye yanyega, yali ng�omwana gw�endiga ogutwalibwa okuttibwa, era ng�endiga bwesirika obusirisi mu maaso g�abo abagisalako ebyoya bwesirika, bw�atyo bwe yasirika. 

8   Mu kunyigirizibwa n�okusalirwa omusango yatwalibwa. Ani amanyi ku bye zadde lye? Yaggyibwa mu nsi y�abalamu, ng�akubiddwa olw�okusobya kw�abantu, bange. 

9   Ne bamussa mu ntaana n�abakozi b�ebibi, n�aziikibwa n�abagagga mu kufa kwe, newaakubadde nga teyazza musango wadde akamwa ke okwogera eby�obulimba. 

10   Songa ate yali nteekateeka ya Mukama okumubetenta, era n�okumuleetera okubonaabona. Naye wadde nga Mukama yafuula obulamu bwe, okuba ekiweebwayo olw�ekibi, aliraba ezzadde, era obulamu bwe bulyongerwako, n�ebyo Mukama by�asiima biriraba omukisa mu mukono gwe. 

11   Oluvannyuma lw�okubonaabona kw�obulamu bwe, bw�aliraba ku ebyo ebiva mu kubonaabona kwe, omutima gwe gulitereera. Era olw�ebyo bye yayitamu omuweereza wange omutuukirivu alireetera bangi okubalirwa obutuukirivu; era alyetikka obutali butuukirivu bwabwe. 

12   Kyendiva mmuwa ekifo eky�ekitiibwa mu bangi, era aligabira bangi omunyago kubanga yafuka obulamu bwe okutuusa okufa, n�abalirwa wamu n�abakozi b�ebibi. Era yeetikka ebibi by�abangi era ne yeegayiririra abakozi b�ebibi.

