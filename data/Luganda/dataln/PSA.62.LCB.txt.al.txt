1   Emmeeme yange ewummulira mu Katonda yekka; oyo obulokozi bwange mwe buva. 

2   Ye yekka, lwe lwazi lwange era bwe bulokozi bwange; ye kye kigo kyange siinyeenyezebwenga n�akatono. 

3   Mulituusa ddi nga mulumba omuntu, mmwe mwenna okwagala okumusuula wansi ng�ekisenge ekyewunzise era ng�olukomera oluyuuguuma? 

4   Bateesa okumuggya mu kifo kye ekinywevu, basanyukira eby�obulimba. Basaba omukisa n�emimwa gyabwe so nga munda bakolima. 

5   Emmeeme yange ewummulire mu Katonda yekka; kubanga mu ye mwe muli essuubi lyange. 

6  Ye yekka lwe lwazi lwange era bwe bulokozi bwange, ye kye kigo kyange, siinyeenyezebwenga. 

7   Okulokolebwa kwange n�ekitiibwa kyange biri mu Katonda yekka; ye lwe lwazi lwange olw�amaanyi era kye kiddukiro kyange. 

8   Mumwesigenga bulijjo mmwe abantu, mumutegeezenga byonna ebiri mu mitima gyammwe, kubanga Katonda kye kiddukiro kyaffe. 

9   Abaana b�abantu mukka bukka, abazaalibwa mu bugagga bulimba bwereere; ne bwe bageraageranyizibwa ku minzaani, n�omukka gubasinga okuzitowa. 

10   Temwesigamanga ku bujoozi wadde ku bintu ebibbe. Temuyitirira okwewaanirawaanira mu bugagga bwammwe ne bwe bweyongeranga, era temubumalirangako mwoyo gwammwe. 

11   Katonda ayogedde ekintu kimu, kyokka nze nziggyemu ebintu bibiri nti: Katonda, oli w�amaanyi, 

12   era ggwe, Ayi Mukama, ojjudde okwagala. Ddala olisasula buli muntu ng�ebikolwa bye bwe biri.

