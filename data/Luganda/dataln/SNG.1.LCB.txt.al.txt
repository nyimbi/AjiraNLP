1   Oluyimba lwa Sulemaani olusinga ennyimba zonna. Omwagalwa 

2   Leka annywegere n�emimwa gye kubanga okwagala kwo kusinga envinnyo, 

3   n�amafuta go gawunya akaloosa akalungi; erinnya lyo liri ng�amafuta agattululwa, era abawala kyebava bakwagala. 

4   Baako ne gy�ontwala, yanguwa! Kabaka ansembezezza kumpi nnyo antutte mu bisenge bye. Tunaasanyuka ne tukujagulizaamu; era tunaatendereza okwagala kwo okusinga envinnyo. Omwagalwa Nga batuufu okukwegomba! 

5   Ndi muddugavu, ndi mulungi, Mmwe abawala ba Yerusaalemi muli ng�eweema ez�e Kedali, era ng�entimbe za Sulemaani. 

6   Temuntunuulira kubanga ndi muddugavu, olw�okuba omusana gunjokezza. Batabani ba mmange baansunguwalira; ne bandagira okukuuma ennimiro ez�emizabbibu. Ennimiro yange ngigayaaliridde. 

7   Ntegeeza ggwe gwe njagala, gy�oliisiza ekisibo kyo, ne gy�owumuliza endiga zo mu ssaawa ez�omu ttuntu. Lwaki mbeera ng�omukazi eyeebisse amaaso nga nninaanye ebisibo eby�abanywanyi bo? 

8   Bw�oba nga tomanyi, ggwe omukyala asinga bonna obulungi, goberera ekkubo endiga lye zikutte, ogende oliisize embuzi zo ento, okumpi n�eweema z�abasumba. 

9   Omwagalwa wange, nkugeraageranya n�embalaasi esika amagaali ga Falaawo. 

10   Amatama go galabika bulungi ng�oyambadde ebikomo eby�oku matu, n�ensingo yo nerabika bulungi ng�erimu eby�omu bulago eby�omuwendo. 

11  Tunaakukolera eby�oku matu ebya zaabu, nga birina amapeesa aga ffeeza. 

12   Kabaka bwe yali ng�atudde ku mmeeza ye, akawoowo kange ne kamuwunyira bulungi. 

13   Muganzi wange ali ng�ensawo eya kaloosa aka mooli gye ndi, ng�awummulidde mu kifuba kyange. 

14   Muganzi wange ali ng�ekiganda eky�ebimuli ebya kofera ebivudde mu nnimiro ez�emizabbibu ez�e Engedi. 

15   Laba, oli mubalagavu, omwagalwa wange oli mubalagavu olabika bulungi. Amaaso go mayiba. 

16  Olabika bulungi muganzi wange, era onsanyusa. Ekitanda kyaffe kya muddo muto. 

17   Emikiikiro gy�ennyumba yaffe mivule, n�enzooba zaffe nkanaga.

