1   Awo mu nnaku ezo Merodakubaladani mutabani wa Baladani kabaka w�e Babulooni, n�aweereza Keezeekiya ebbaluwa n�ekirabo, kubanga yawulira nti yali alwadde naye ng�awonye. 

2  Keezeekiya n�abasanyukira, n�abalaga ennyumba ye ey�ebintu bye eby�omuwendo omungi, effeeza ne zaabu, n�ebyakaloosa, n�amafuta ag�omuwendo omungi, n�ennyumba yonna ey�ebyokulwanyisa. Byonna ebyali mu bugagga bwe, tewaali kintu mu nnyumba ye newaakubadde mu bwakabaka bwe bwonna Keezeekiya ky�ataabalaga. 

3   Awo Isaaya nnabbi n�ajja eri kabaka Keezeekiya n�amubuuza nti, “Abasajja banno bagamba ki? Era bavudde wa okujja gy�oli?” Keezeekiya n�amuddamu nti, “Bazze wange, bava mu nsi ey�ewala e Babulooni.” 

4  N�amubuuza nti, “Balabye ki mu nnyumba yo?” Keezeekiya n�addamu nti, “Byonna ebiri mu nnyumba yange babirabye, tewali kintu mu byobugagga bwange kye sibalaze.” 

5   Awo Isaaya n�agamba Keezeekiya nti, “Wulira Mukama Katonda ow�Eggye ky�agamba, 

6  Laba, ennaku zijja, byonna ebiri mu nnyumba yo n�ebyo bajjajjaabo bye baaterekanga ebikyaliwo n�okutuusa leero, lwe biritwalibwa e Babulooni, ne watasigala kintu na kimu, bw�ayogera Mukama. 

7  N�abamu ku batabani bo, ggwe kennyini b�ozaala balitwalibwa mu lubiri lwa kabaka w�e Babulooni ne balaayibwa.” 

8   Awo Keezeekiya n�agamba Isaaya nti, “Ekigambo kya Mukama ky�oŋŋambye kirungi.” Kubanga yalowooza nti, “Kasita emirembe, n�obutebenkevu binaabangawo mu mulembe gwange.”

