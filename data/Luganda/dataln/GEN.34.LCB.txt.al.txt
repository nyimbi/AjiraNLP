1  Awo Dina muwala wa Leeya gwe yazaalira Yakobo, n�agenda okukyalira abakazi ab�omu nsi eyo. 

2  Sekemu mutabani wa Kamoli Omukiiti omufuzi w�ensi eyo n�amulaba n�amukwata n�amusobyako. 

3  Omwoyo gwa Sekemu ne gutwalibwa Dina muwala wa Yakobo, n�amwagala n�ayogera naye ebigambo ebiweweevu. 

4  Sekemu n�alyoka agamba kitaawe Kamoli nti, “Mpasiza omuwala ono abeere mukazi wange.” 

5  Yakobo bwe yawulira nga Sekemu asobezza ku muwala we Dina, n�aba mukkakkamu okutuusa batabani be abaali balabirira ebisibo ku ttale lwe badda. 

6  Kamoli kitaawe wa Sekemu n�agenda eri Yakobo okwogera naye. 

7  Batabani ba Yakobo ne bakomawo eka nga bamaze okukitegeera. Ne banakuwala era ne basunguwalira nnyo Sekemu olw�okukola eky�ekivve era ekitasaana mu Isirayiri. 

8  Kyokka ye Kamoli n�ayogera nabo ng�agamba nti, “Omwoyo gwa mutabani wange gwegomba nnyo muwala wo, nkwegayirira mumuwe amuwase. 

9  Kkiriza tufumbiriganwenga, otuwe bawala bo, nammwe muwasenga bawala baffe. 

10  Munaabeeranga mu ffe, era mukolenga buli kye mwagala mu nsi yaffe. Mubeeremu era musuubuliremu, mugaggawale nnyo.” 

11  Sekemu naye n�ayogera ne Yakobo ne bannyina ba Dina, nti, “Nsaba ndabe ekisa mu maaso gammwe, era kyonna kye munansalira nzija kukibawa. 

12  Munsabe ebyobuko ebirabo n�ebigenderako, byonna nzija kubibawa nga bwe binaaba binsabiddwa; kye muba munkolera kwe kumpa omuwala abeere mukazi wange.” 

13  Batabani ba Yakobo ne baddamu Sekemu ne kitaawe Kamoli nga babakwenyakwenya kuba Sekemu yali asobezza ku mwannyinaabwe Dina. 

14  Ne babagamba nti, “Ekyo tetusobola kukikola okuwa mwannyinaffe omuntu atali mukomole, kubanga kya muzizo gye tuli. 

15  Kye muteekwa okukola, tulyoke tukkirize, kwe kufuuka nga ffe nga buli musajja mu mmwe akomolebbwa. 

16  Tulyoke tubawe bawala baffe, era naffe tuwase bawala bammwe, tubeere mu mmwe tufuuke eggwanga limu. 

17  Naye bwe mutakkiriza kukomolebwa, kale tunaatwala muwala waffe ne tugenda.” Okwesasuza Olwa Dina 

18  Ebigambo byabwe ne bisanyusa Kamoli ne mutabani we Sekemu. 

19  Era omuvubuka teyalwa kukomolebwa, kubanga yayagala nnyo muwala wa Yakobo. Omuvubuka oyo ye yali asinga okussibwamu ekitiibwa mu baana ba Kamoli bonna. 

20  Awo Kamoli ne mutabani we Sekemu ne batuuka ku wankaaki w�ekibuga kyabwe ne boogera n�abantu b�ekibuga kyabwe nga bagamba nti, 

21  Abasajja abo mikwano gyaffe. Ka babeere mu nsi yaffe bakoleremu, kubanga, mulabe, ensi nnene ebamala. Ffe ka tuwase bawala baabwe era naffe tubawe bawala baffe. 

22  Wabula buli musajja mu ffe ateekwa okukomolebwa, nga bo bwe bakola; tufuuke eggwanga limu, lwe banakkiriza okubeera mu ffe. 

23  Olwo ente zaabwe, ebintu byabwe n�ensolo zaabwe zonna tebiibe byaffe? Kye tuba tukola kwe kukkiriziganya nabo, balyoke babeere mu ffe. 

24  Abasajja bonna abaali ku mulyango ebweru w�ekibuga ne bakkiriziganya ne Kamoli ne mutabani we Sekemu; buli musajja eyafuluma ebweru w�omulyango gw�ekibuga n�akomolebwa. 

25  Bwe waayitawo ennaku ssatu, nga bakyali mu bulumi, batabani ba Yakobo: Simyoni ne Leevi bannyina Dina ne baddira ebitala byabwe ne balumba ekibuga, abaamu nga tebategedde, ne batta buli musajja. 

26  Battiramu Kamoli ne mutabani we Sekemu ne baggya Dina mu nnyumba ya Sekemu ne beetambulira. 

27  Awo batabani ba Yakobo ne bagwa ku munyago ne banyaga ekibuga olwa mwannyinaabwe. 

28  Ne batwala ebisibo by�endiga, amagana g�ente, n�endogoyi, na buli ekyali mu kibuga ne ku ttale. 

29  N�obugagga bwonna, n�abaana bonna awamu n�abakazi, na buli ekyali mu mayumba, byonna ne babiwamba ne babinyaga. 

30  Awo Yakobo n�agamba Simyoni ne Leevi nti, “Mundeetedde akacwano, nfuuse wa kukyayibwa abantu bonna ab�omu nsi, Abakanani n�Abaperezi. Ffe tuli batono, kale bwe baneekuŋŋaanya ne bannumba nzija kumalibwawo, nze n�ennyumba yange yonna.” 

31  Bo ne bamuddamu nti, “Lwaki yayisa mwannyinaffe ng�omwenzi?”

