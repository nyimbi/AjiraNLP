1  Naye ŋŋamba nti Omusika bw�aba ng�akyali mwana muto, tayawulwa na muddu, newaakubadde nga ye mukama wa byonna. 

2  Afugibwa abasigire n�abawanika okutuusa lw�akula n�atuuka ku kigero kitaawe, kye yategeka. 

3  Era naffe bwe tutyo bwe twali tukyali bato, twafugibwanga obulombolombo obw�ensi. 

4  Naye ekiseera bwe kyatuuka, Katonda n�atuma Omwana we 

5  eyazaalibwa omukazi ng�afugibwa amateeka, tulyoke tufuuke abaana. 

6  Era kubanga tuli baana, Katonda yatuma Omwoyo w�Omwana we okubeera mu mitima gyaffe, era kaakano tuyinza okwogera mu ddoboozi ery�omwanguka nti Aba, Kitaffe. 

7  Kale kaakano tokyali muddu, wabula oli mwana; era nga bw�oli omwana oli musika ku bwa Katonda. Pawulo Alowooza ku Baggalatiya 

8   Mmwe bwe mwali temunnamanya Katonda mwabanga baddu ba bitali Katonda. 

9  Naye kaakano mutegedde Katonda era naye abategedde, kale muyinza mutya okukyuka, ne mugoberera obulombolombo obunafu obutalina maanyi ne mwagala okufuuka abaddu baabwo? 

10  Mukwata ennaku, n�emyezi, n�ebiro, n�emyaka; 

11  neeraliikirira si kulwa ng�omulimu omunene gwe nakola mu mmwe gwali gwa bwereere. 

12   Abooluganda, mbeegayirira mubeere nga nze, kubanga nange ndi nga mmwe. Temulina kabi ke mwankola; 

13  era mumanyi nga mu bunafu obw�omubiri, mmwe be nasooka okubuulira Enjiri. 

14  Naye newaakubadde nga mwandinnyomye olw�obulwadde bwange, temwangobaganya, wabula mwansembeza nga malayika wa Katonda, nga Yesu Kristo. 

15  Kale essanyu lyammwe lyadda wa? Kubanga ndi mujulirwa wammwe nti, mwali musobola okuggyamu amaaso gammwe ne mugampa okunnyamba singa kyali kyetaagisa. 

16  Kale kaakano nfuuse omulabe wammwe olw�okubategeeza amazima? 

17   Abo abalabika ng�abaabassaako ennyo omwoyo tebabaagaliza birungi, okuggyako okwagala okubaggalira ebweru, mulyoke mudde ku luuyi lwabwe. 

18  Naye kirungi okunyiikiranga okukola ebirungi bulijjo, naye si lwe mbeera nammwe lwokka. 

19  Baana bange be nnumirwa nate ng�alumwa okuzaala, okutuusa Kristo lw�alibumbibwa mu mmwe, 

20  nandyagadde okubeera nammwe kaakano, n�okukyusa eddoboozi lyange kubanga ndi mweraliikirivu ku lwammwe. Agali ne Saala 

21   Mumbulire, mmwe abaagala okufugibwa amateeka, lwaki temuwulira mateeka? 

22  Kubanga kyawandiikibwa nti Ibulayimu yazaala abaana babiri aboobulenzi, omu yamuzaala mu mukazi omuddu, n�omulala n�amuzaala mu mukazi ow�eddembe. 

23  Omwana ow�omukazi omuddu yazaalibwa nga wa mubiri, naye omwana ow�omukazi ow�eddembe yazaalibwa lwa kusuubiza. 

24  Ebyo biri nga bya lugero; kubanga ezo ndagaano bbiri. Emu yava ku Lusozi Sinaayi, ye yazaala abaana ab�obuddu, ye yava mu Agali. 

25  Agali lwe Lusozi Sinaayi oluli mu Buwalabu, era afaananyirizibwa ne Yerusaalemi eya kaakano kubanga ye ne bazzukulu be bali mu buddu. 

26  Naye Yerusaalemi eky�omu ggulu ye mukazi ow�eddembe, era ye nnyaffe. 

27  Kubanga kyawandiikibwa nti, “Sanyuka ggwe omugumba atazaala. Leekaanira waggulu mu ddoboozi ery�omwanguka newaakubadde nga tozaalanga ku mwana. Kubanga ndikuwa abaana bangi, abaana abangi okusinga omukazi alina omusajja b�alina.” 

28   Naye mmwe abooluganda muli baana abaasuubizibwa, nga Isaaka bwe yali. 

29  Naye mu biro biri ng�eyazaalibwa omubiri bwe yayigganya oyo eyazaalibwa Omwoyo, ne kaakano bwe kiri. 

30  Naye Ebyawandiikibwa bigamba bitya? Bigamba nti, “Goba omukazi omuddu n�omwana we, kubanga omwana w�omukazi omuddu talisikira wamu n�omwana w�omukazi ow�eddembe.” 

31  Noolwekyo abooluganda tetuli baana ba mukazi omuddu naye tuli baana ab�omukazi ow�eddembe.

