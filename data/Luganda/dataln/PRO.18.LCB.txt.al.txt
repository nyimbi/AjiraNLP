1  Eyeggya ku banne aba yeerowoozako yekka, era tawuliriza magezi gamuweebwa. 

2   Omusirusiru tasanyukira kutegeera, ky�asanyukira kyokka kwe kwogera by�alowooza. 

3  Okukola ekibi bwe kujja n�okunyooma kujjirako, era awali okuyisaamu omuntu amaaso wabaawo okunyoomoola. 

4   Ebigambo by�omu kamwa k�omuntu mazzi ga buziba, naye ensulo ey�amagezi mugga ogukulukuta. 

5   Si kirungi kuttira mubi ku liiso, oba okusaliriza omutuukirivu. 

6   Akamwa k�omusirusiru kamuleetera entalo era akamwa ke kamuleetera okukubwa emiggo. 

7   Akamwa k�omusirusiru ke kamuleetera okuzikirira, era n�emimwa gye mutego eri emmeeme ye. 

8   Ebigambo by�omuntu ageya biri ng�emmere ewoomerera, bigenda mu bitundu by�omubiri eby�ewala. 

9   Omuntu omugayaavu mu mirimu gy�akola, waluganda n�oyo azikiriza. 

10   Erinnya lya Mukama kigo ky�amaanyi, omutuukirivu addukira omwo n�afuna emirembe. 

11   Obugagga bw�omugagga, kye kibuga kye ekiriko bbugwe ow�amaanyi, era mu kulaba kwe, kigo kye ekigumu ekitarinnyika. 

12   Omuntu nga tannagwa, omutima gwe gwegulumiza, naye okwetoowaza kumuweesa ekitiibwa. 

13   Oyo addamu amangu mu nsonga gy�ateetegerezza, buba busirusiru bwe era buswavu. 

14   Omwoyo gw�omuntu gumuwanirira mu bulwadde, naye emmeeme eyennyise ani ayinza okugigumiikiriza? 

15   Omutima gw�omwegendereza guyiga okumanya, amatu g�omuntu omugezi gawuliriza. 

16   Ekirabo ky�omuntu kimuseguliza, era kimutuusa ne mu maaso g�abeekitiibwa. 

17  Asooka okweyogerako y�afaanana ng�omutuufu, okutuusa omulala lw�amubuuza ebibuuzo. 

18  Okukuba akalulu kimalawo empaka, era kisalawo eggoye wakati w�abawakana ab�amaanyi. 

19   Kyangu okuwamba ekibuga ekiriko bbugwe ow�amaanyi, okusinga okukomyawo owooluganda anyiize, era ennyombo ziba ng�empagi z�ekigo. 

20   Omuntu anakkutanga ebigambo ebiva mu kamwa ke; ebibala ebijjula akamwa ke bye binamukkusanga. 

21   Olulimi lulina obuyinza okuwa obulamu oba okutta, era n�abo abalwagala balirya ebibala byalwo. 

22   Azuula omukazi omulungi ow�okuwasa aba azudde ekirungi, era aganja eri Mukama. 

23   Omwavu yeegayirira, naye omugagga addamu na bbogo. 

24   Akwana emikwano emingi yeereetera okuzikirira, naye wabaawo ow�omukwano akwagala ennyo okusinga owooluganda.

