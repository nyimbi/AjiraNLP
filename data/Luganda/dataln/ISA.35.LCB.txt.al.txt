1   Eddungu n�ensi enkalu birijaguza; Eddungu lirisanyuka ne limeramu ebintu. Ebimuli ebifaanana ng�ejjirikiti 

2  birimeruka, birijaguza nnyo ne biwowogana n�essanyu mu ddoboozi ery�omwanguka. Ekitiibwa kya Lebanooni kirigiweebwa, ekitiibwa kya Kalumeeri ne Saloni; baliraba ekitiibwa kya Mukama, ekitiibwa kya Katonda waffe. 

3   Muzzeemu amaanyi emikono eminafu, n�amaviivi agajugumira mugagumye. 

4   Mugambe abo abalina omutima omuti nti, Mubeere n�amaanyi temutya: laba Katonda wammwe alijja; alibalwanirira, alage abalabe bammwe obusungu obw�Obwakatonda, era alibalokola. 

5   Olwo amaaso g�abazibe galiraba, era n�amatu ga bakiggala galigguka; 

6   Omulema alibuuka ng�ennangaazi, n�olulimi lw�abatayogera luliyimba n�essanyu. Amazzi galifubutuka ne gakulukutira mu lukoola n�emigga mu ddungu. 

7   N�omusenyu ogwokya gulifuuka ekidiba, n�ensi eyakala edda n�etiiriika ensulo ez�amazzi. Ebibe we byagalamiranga walimera omuddo, n�essaalu, n�ebitoogo. 

8   Era eribaayo oluguudo olunene, n�ekkubo, eririyitibwa Ekkubo Ettukuvu. Abatali balongoofu tebaliriyitamu, liriba ly�abali abalongoofu, kubanga abasirusiru abatali balongoofu tebaliriyitamu. 

9   Teribaayo mpologoma, so teririnnyayo nsolo yonna nkambwe; tezirirabikayo, naye abanunule balitambulira eyo. 

10   N�abantu ba Mukama abaanunulibwa balikomawo, ne bajja mu Sayuuni nga bayimba, n�essanyu eritaggwaawo nga libajjudde. Balifuna essanyu lingi nnyo n�okujaguza, okunakuwala n�okusinda nga biggweereddewo ddala.

