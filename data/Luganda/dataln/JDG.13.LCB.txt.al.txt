1   Awo abaana ba Isirayiri ne beeyongera okukola ebibi mu maaso ga Mukama. Mukama Katonda kyeyava abagabula mu mukono gw�Abafirisuuti okumala emyaka amakumi ana. 

2  Ne wabaawo omusajja ow�e Zola, ow�omu kika ky�Abadaani, erinnya lye Manowa, eyalina mukazi we nga mugumba. 

3  Malayika wa Mukama Katonda n�alabikira omukazi n�amugamba nti, “Laba, kaakano, oli mugumba era atazaalanga ku mwana, naye oliba olubuto n�ozaala omwana wabulenzi. 

4  Laba nga tonywa envinnyo, newaakubadde ekitamiiza kyonna, wadde okulya ekintu kyonna ekitali kirongoofu. 

5  Kubanga, laba, oliba olubuto n�ozaala omwana wabulenzi, era tamwebwangako nviiri, kubanga omulenzi aliba Muwonge wa Katonda ng�akyali mu lubuto lwa nnyina, era yalitanula okulokola Isirayiri okuva mu mukono gw�Abafirisuuti.” 

6   Awo omukazi n�agenda n�ategeeza bba, ng�agamba nti, “Omusajja wa Katonda yandabikidde mu kifaananyi kya malayika wa Katonda, era natidde nnyo. Simubuuzizza gy�avudde, ate era naye tambulidde linnya lye. 

7  Wabula yaŋŋambye nti, ‘Laba oliba olubuto era olizaala omwana wabulenzi. Tonywanga envinnyo newaakubadde ekitamiiza kyonna, wadde okulya ekintu kyonna ekitali kirongoofu. Kubanga omulenzi aliba Muwonge eri Katonda ng�akyali mu lubuto lwa nnyina, era bw�atyo bw�aliba ennaku ez�obulamu bwe zonna.’ ” 

8  Awo Manowa ne yeegayirira Mukama Katonda ng�agamba nti, “Ayi Mukama, omusajja wa Katonda gwe watutumidde, akomewo. Ajje atuyigirize kye tuteekwa okukolera omulenzi anaatuzaalirwa.” 

9  Katonda n�awulira eddoboozi lya Manowa, malayika wa Katonda n�akomawo eri omukazi, n�amusanga mu nnimiro, naye nga Manowa bba tali naye. 

10  Awo omukazi n�ayanguwa n�adduka n�ategeeza bba ng�agamba nti, “Laba omusajja eyandabikira olulala azze.” 

11  Manowa n�agolokoka n�agoberera mukazi we. Bwe yatuuka awali omusajja n�amugamba nti, “Ggwe musajja eyayogera eri mukazi wange?” Malayika n�amuddamu nti, “Ye nze.” 

12  Manowa n�amubuuza nti, “Ebigambo byo bwe birituukirira, biragiro ki bye tuligoberera nga tukuza omulenzi?” 

13  Malayika wa Mukama Katonda n�addamu Manowa nti, “Ebyo byonna bye nagamba mukazi wo ateekwa okubikola. 

14  Mukazi wo tateekwa kulya kibala ekiva mu zabbibu, newaakubadde okunywa envinnyo, newaakubadde okunywa ekitamiiza, wadde okulya ekintu kyonna ekitali kirongoofu. Ateekwa okukola buli kintu kye namulagira.” 

15  Awo Manowa n�agamba malayika wa Mukama Katonda nti, “Sigala wano naffe, tukuteekereteekere akabuzi akato.” 

16  Malayika wa Mukama Katonda n�agamba Manowa nti, “Ne bwe nnaasigala nammwe, sijja kulya ku mmere yammwe. Wabula bwe munaateekateeka ekiweebwayo ekyokebwa, mukiweeyo eri Mukama.” Mu kiseera ekyo Manowa teyamanya nga gwe yali ayogera naye yali malayika wa Mukama. 

17  Awo Manowa n�abuuza malayika wa Mukama Katonda nti, “Erinnya lyo ggwe ani, ekigambo ky�oyogedde bwe kirituukirira tulyoke tukuseemu ekitiibwa?” 

18  Malayika wa Mukama Katonda n�amuddamu nti, “Obuuliza ki erinnya lyange? Lisukka okutegeera.” 

19  Awo Manowa n�addira akabuzi akato, n�ekiweebwayo eky�empeke, n�abiwaayo nga ssaddaaka ku lwazi eri Mukama Katonda. Ne wabaawo eky�ekyewuunyo nga Manowa ne mukazi we balaba. 

20  Omuliro bwe gwava mu Kyoto okugenda eri eggulu, malayika wa Mukama Katonda n�akkira mu muliro gw�ekyoto. Manowa ne mukazi we bwe baamulaba, ne bagwa wansi ne bavuunama ng�obwenyi bwabwe butuukira ddala ku ttaka. 

21  Malayika wa Mukama bw�ataddayo kweraga gye bali, Manowa ne mukazi we ne bategeera ng�abadde malayika wa Mukama Katonda. 

22   Manowa n�agamba mukazi we nti, “Tugenda kufa kubanga tulabye Katonda.” 

23  Naye mukazi we n�amugamba nti, “Singa Mukama Katonda yabadde wa kututta, teyandisiimye kiweebwayo ekyokebwa n�ekiweebwayo eky�empeke okuva gye tuli, newaakubadde okutulaga ebintu bino byonna, wadde okututegeeza kino.” 

24   Awo omukazi n�azaala omwana wabulenzi, n�amutuuma Samusooni. Omwana n�akula, Mukama Katonda n�amuwa omukisa. 

25  Omwoyo wa Mukama Katonda n�atandika okukolera mu Samusooni ng�ali mu Makanedani ekiri wakati w�e Zola ne Esutaoli.

