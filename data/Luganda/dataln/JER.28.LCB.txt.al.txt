1   Mu mwezi ogwokutaano ogw�omwaka gwe gumu, gwe mwaka ogwokuna, obufuzi bwa Zeddekiya kabaka wa Yuda nga bw�akatandika, nnabbi Kananiya omwana wa Azuri eyali abeera e Gibyoni n�aŋŋambira mu nnyumba ya Mukama nga bakabona n�abantu bonna we bali nti, 

2  “Bw�ati bw�ayogera Mukama ow�Eggye, Katonda wa Isirayiri nti, ‘Nzija kumenya ekikoligo kya kabaka w�e Babulooni. 

3  Emyaka ebiri nga teginnaggwaako, ndikomyawo ebintu by�omu nnyumba ya Mukama mu kifo kino, Nebukadduneeza kabaka w�e Babulooni bye yaggya wano n�abitwala e Babulooni. 

4  Era ndikomyawo wano Yekoyakini mutabani wa Yekoyakimu kabaka wa Yuda n�abantu abalala bonna abaava mu Yuda abaatwalibwa e Babulooni,’ bw�ayogera Mukama, ‘kubanga ndimenya ekikoligo kya kabaka w�e Babulooni.’ ” 

5  Awo nnabbi Yeremiya n�addamu mu bunnabbi bwa Kananiya nga ne bakabona n�abantu bonna we bali bayimiridde mu nnyumba ya Mukama, n�agamba nti, 

6  “Amiina! Bw�atyo Mukama bw�aba akola! Mukama atuukirize ebigambo by�oyogedde ng�akomyawo ebintu eby�omu nnyumba ya Mukama era n�abawambe bonna abakomyewo mu kifo kino okuva mu Babulooni. 

7  Wabula, wuliriza kye ŋŋenda okwogera ng�owuliriza n�abantu bano bonna nga bawulira. 

8  Okuva edda n�edda bannabbi abaatusooka, ggwe nange baategeezanga kubaawo kwa ntalo, na bikangabwa na kawumpuli okugwa ku mawanga n�obwakabaka obw�amaanyi. 

9  Naye nnabbi eyategeeza obunnabbi obw�emirembe ajja kulabibwa nga ddala atumiddwa Mukama era ng�obubaka bw�ategeeza butuukiridde.” 

10   Awo nnabbi Kananiya n�alyoka akwata ekikoligo ekyali ku nsingo ya Yeremiya n�akimenya, 

11  n�alyoka ayogera eri abantu bonna nti, “Bw�ati bw�ayogera Mukama nti, ‘Mu ngeri y�emu bw�eti, bwe ndimenya ekikoligo ekya Nebukadduneeza kabaka w�e Babulooni okuva ku mawanga gonna mu myaka ebiri.’ ” Naye ye nnabbi Yeremiya n�avaawo ne yeetambulira. 

12  Bwe waayitawo ebbanga ttono nga nnabbi Kananiya amenye ekikoligo ku nsingo ya Yeremiya, ekigambo kya Mukama ne kijjira Yeremiya nti, 

13  “Genda ogambe Kananiya nti, ‘Bw�ati bw�ayogera Mukama nti, Omenye ekikoligo kya muti naye mu kifo kyakyo ojja kufunamu kikoligo kya kyuma. 

14  Bw�ati bw�ayogera Mukama ow�Eggye, Katonda wa Isirayiri nti, Nditeeka ekikoligo eky�ekyuma mu nsingo z�amawanga gano gonna baweereze Nebukadduneeza kabaka w�e Babulooni era balimuweereza. Ndimuwa obuyinza n�ensolo azifuge.’ ” 

15   Awo nnabbi Yeremiya n�agamba nnabbi Kananiya nti, “Wuliriza, Kananiya! Mukama tannakutuma naye ggwe owalirizza eggwanga lino okwesiga obulimba. 

16  Noolwekyo kino Mukama kyagamba nti, ‘Ndikumpi okukuggya ku nsi. Omwaka guno gwennyini ogenda kufa, kubanga oyigirizza abantu okujeemera Mukama.’ ” 

17   Mu mwezi ogw�omusanvu ogw�omwaka gwe gumu, Kananiya n�afa.

