1   Ayi Katonda oyanguwa okundokole. Ayi Mukama oyanguwe okumbeera. 

2   Abo abannoonya okunzita batabulwetabulwe; abo abannoonya okunzikiriza, bagobebwe nga baswadde. 

3  Abagamba nti, “Kasonso,” badduke nga bajjudde ensonyi. 

4   Naye bonna abakunoonya basanyukenga bajagulizenga mu ggwe. Abo abaagala obulokozi bwo boogerenga bulijjo nti, “Katonda agulumizibwenga!” 

5   Naye nze ndi mwavu era ndi mu kwetaaga; oyanguwe okujja gye ndi, Ayi Katonda. Ggwe onnyamba era ggwe ondokola, Ayi Mukama, tolwa!

