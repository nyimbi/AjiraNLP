1   Abantu bwe beeyongera obungi ku nsi ne bazaalirwa abaana aboobuwala. 

2  Abaana ba Katonda ne balaba ng�abawala abo balungi ne bawasa buli gwe beerondera. 

3  Awo Katonda n�agamba nti, “Omwoyo wange taawakanenga na muntu emirembe gyonna, kubanga muntu buntu; n�ennaku ze ziriba emyaka kikumi mu abiri.” 

4   Mu nnaku ezo, abaana ba Katonda bwe beegatta n�abawala b�abantu abo, ne babazaalamu abaana; be Banefuli abaali abatutumufu ennyo era abalwanyi abeekitalo mu biseera ebyo era ne mu biro ebyaddirira. Katonda asalira abantu omusango 

5   Katonda n�alaba ng�ekibi ky�omuntu kiyinze nnyo ku nsi; nga buli ndowooza y�omutima gw�omuntu mbi njereere ebbanga lyonna. 

6  Mukama n�anakuwala nnyo kubanga yatonda omuntu ku nsi, n�alumwa nnyo mu mutima gwe. 

7  Awo Mukama n�agamba nti, “Ndiggya ku nsi omuntu gwe natonda, ndisaanyaawo omuntu, n�ensolo n�ebinyonyi, kubanga nejjusizza olw�okubitonda.” 

8  Kyokka ye Nuuwa n�alaba ekisa mu maaso ga Mukama. Ekiragiro ky�okuzimba Eryato 

9   Bino bye bifa ku Nuuwa n'ab'omu nju ye: Nuuwa yali muntu mutuukirivu, nga taliiko kya kunenyezebwa mu bantu b�ekiseera kye, n�atambula ne Katonda. 

10  Nuuwa yalina batabani be basatu: Seemu ne Kaamu ne Yafeesi. 

11   Ensi yali nnyonoonefu mu maaso ga Katonda era ng�ejjudde eddalu. 

12  Katonda n�alaba ensi, era laba, ng�eyonoonese mu kweyisa kwayo kubanga buli muntu yenna yali kyetwala nga tewakyali mutuukirivu. 

13  Katonda kwe kugamba Nuuwa nti, “Mmaliridde okuzikiriza buli muntu, kubanga ensi ejjudde eddalu; laba, nzija kubazikiriza mbamalewo ku nsi. 

14  Naye ggwe Nuuwa weekolere eryato mu muti gofeeri, okolemu ebisenge, olibikke n�envumbo munda ne kungulu. 

15  Bw�oti bw�oba olikola: obuwanvu bwalyo mita kikumi mu ana, n�obugazi mita amakumi abiri mu ssatu, n�obugulumivu mita kkumi na ssatu n�ekitundu. 

16  Bw�oliba olizimba, waggulu oteekangayo akasolya nga kabika kimu kyakubiri ekya mita. Omulyango gwalyo oguteekanga mu mbiriizi zaalyo. Okolanga eryato lya kalinassatu, ery�emyaliiro: ogwa wansi n�ogwokubiri, n�ogwokusatu. 

17  Ndireeta amataba ku nsi, okuzikiriza buli kiramu, ekissa omukka, ekiri wansi w�eggulu; buli ekiri ku nsi kya kufa. 

18  Naye ndikola endagaano naawe. Oliyingira mu lyato, ggwe, ne mukazi wo, ne batabani bo, ne baka batabani bo wamu naawe. 

19  Oliyingira mu lyato na buli kiramu ekirina omubiri; oliyingiza bibiri bibiri ekisajja n�ekikazi bibeere biramu naawe. 

20  Ku binyonyi ebya buli ngeri, ne ku nsolo eza buli ngeri, na buli ekyewalula ekya buli ngeri, bibiri bibiri ebya buli ngeri birijja gy�oli, bibeere biramu. 

21  Era twala buli ngeri ya mmere eriibwa, ogitereke; eriba mmere yo n�ebiramu byo.” 

22   Nuuwa n�akola byonna nga Katonda bwe yamulagira.

