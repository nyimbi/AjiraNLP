1   Awo Eriyasibu kabona asinga obukulu wamu ne baganda be bakabona ne batandika okukola n�okuddaabiriza Omulyango gw�Endiga. Ne baguwonga eri Mukama, ne bazzaamu n�enzigi zaagwo. Ne bakola okutuukira ddala ku Munaala gwe Kikumi, n�okweyongerayo okutuuka ku Munaala gwa Kananeri, ekifo kyonna ne bakiwonga eri Mukama. 

2  Abasajja ab�e Yeriko ne bazimba ekitundu ekyaddirira, ne Zakkuli mutabani wa Imuli n�addaabiriza ekitundu ekyali kiddiridde. 

3   Batabani ba Kassena ne bazimba Omulyango ogw�Ebyennyanja, ne bazzaawo emyango n�enzigi zaagwo, n�eminyolo n�ebyuma byagwo mu kifo kyabyo. 

4  Meremoosi mutabani wa Uliya, muzzukulu wa Kakkozi n�addaabiriza ekitundu ekyaddirira; Mesullamu mutabani wa Berekiya, muzzukulu wa Mesezaberi n�addaabiriza ekitundu ekyaddako ekya Meremoosi. Zadooki mutabani wa Baana n�addaabiriza ekitundu ekyali kiriraanyeewo. 

5  Abasajja Abatekowa ne baddaabiriza ekitundu ekyaddirira, naye abakungu baabwe ne bagaana okukolera wansi waabwe. 

6   Ne Yoyada mutabani wa Paseya ne Mesullamu mutabani wa Besodeya ne baddaabiriza Omulyango ogw�Edda, ne bazaamu emyango n�enzigi zaagwo, n�eminyolo n�ebyuma byagwo. 

7  Ekifo ekyaddirira kyaddaabirizibwa Meratiya Omugibyoni n�abasajja ab�e Gibyoni ne Yadoni Omumeronoosi n�abasajja ab�e Mizupa. Ebyo by�ebifo ebyafugibwanga ow�essaza eriri emitala w�omugga Fulaati. 

8  Wuziyeeri mutabani wa Kalukaya, omuweesi wa zaabu n�addaabiriza ekitundu ekyaddirira, ne Kananiya omukozi w�obuwoowo, n�addaabiriza ekitundu ekyaddirira, era abo ne baddaabiririza ddala Yerusaalemi okutuuka ku Bbugwe Omugazi. 

9  Lefaya mutabani wa Kuuli eyafuganga ekitundu ky�eggombolola ya Yerusaalemi n�addaabiriza ekitundu ekyaddirira. 

10  Ekitundu ekyaddirira kyali kiriraanye ennyumba ya Yedaya mutabani wa Kalunafu, era ekyo kye yaddaabiriza; n�ekitundu ekyaddako Kattusi mutabani wa Kasabuneya n�akiddaabiriza. 

11  Malukiya mutabani wa Kalimu ne Kassubu mutabani wa Pakasumowaabu ne baddaabiriza ekitundu ekirala ekya bbugwe n�Omunaala ogw�Ekikoomi. 

12  Eyaddaabiriza ekitundu ekyaddirira yali Sallumu mutabani wa Kallokesi ne bawala be, eyafuganga ekitundu ky�eggombolola ya Yerusaalemi ne bawala be. 

13   Kanuni n�abatuuze b�e Zanowa ne baddaabiriza Omulyango ogw�omu Kiwonvu, ne bazzaamu enzigi zaagwo, n�eminyolo gyagwo n�ebyuma byagwo mu bifo byabyo; ate era ne baddaabiriza n�ekitundu ekirala ekya bbugwe, olugendo lwa mita nga kikumi obuwanvu, okutuuka ku Mulyango ogw�Obusa. 

14   Malukiya mutabani wa Lekabu ow�eggombolola y�e Besukakkeremu n�addaabiriza Omulyango ogw�Obusa, n�azzaamu enzigi zaagwo, n�eminyolo gyagwo n�ebyuma byagwo mu bifo byabyo. 

15   Salluni mutabani wa Kolukoze ow�eggombolola y�e Mizupa n�addaabiriza Omulyango ogw�Oluzzi, n�azzaamu enzigi zaagwo n�emiryango gyagwo n�ebyuma byagwo. N�addaabiriza n�ekisenge eky�Ekidiba kya Seera ekiriraanye ennimiro ya kabaka, okutuuka ku madaala agaserengeta okuva mu kibuga kya Dawudi. 

16  Nekkemiya mutabani wa Azubuki eyafuganga ekitundu ky�eggombolola y�e Besuzuli n�addaabiriza ekitundu ekyaddirira okutuuka ku kifo ekyolekera ebiggya bya Dawudi, n�okutuuka ku kidiba ekyasimibwa, n�okutuuka ku Nnyumba y�Abalwanyi Abazira. 

17   Abaleevi nga bakulemberwamu Lekumu mutabani wa Baani ne baddaabiriza ekitundu ekyaddirira, ne Kasabiya eyafuganga ekitundu ky�eggombolola ly�e Keyira n�addaabiriza ekitundu ekyaddako ku lw�eggombolola ye. 

18  Baganda baabwe nga bakulemberwamu Bavvayi mutabani wa Kenadadi eyafuganga ekitundu ekyokubiri eky�egombolola ly�e Keyira ne baddaabiriza ekitundu ekyaddirira. 

19  Ezeri mutabani wa Yesuwa, omukulembeze w�e Mizupa n�addaabiriza ekitundu ekyaddirira, n�atuuka ku nsonda ya bbugwe, kye kitundu ekyolekedde awaakumirwanga ebyokulwanyisa. 

20  Baluki mutabani wa Zabbayi n�addaabiriza ekitundu ekyaddirira n�obunyiikivu bungi, okuva ku nsonda ya bbugwe okutuuka ku mulyango gw�ennyumba ya Eriyasibu kabona asinga obukulu. 

21  Meremoosi mutabani wa Uliya, muzzukulu wa Kakkozi n�addaabiriza ekitundu ekyaddirira okuva ku mulyango gw�ennyumba ya Eriyasibu okutuuka ku nkomerero yaayo. 

22  Bakabona ab�omu lusenyi ne baddaabiriza ekitundu ekyaddirira. 

23  Ekitundu ekyaddirira ne kibuukibwa, Benyamini ne Kassubu ne baddaabiriza okwolekera ennyumba yaabwe, Azaliya mutabani wa Maaseya muzzukulu wa Ananiya naye n�addaabiriza ekifo ekiriraanye ennyumba ye. 

24  Binnuyi mutabani wa Kenadadi n�addaabiriza ekitundu ekyaddirira okuva ku nnyumba ya Azaliya okutuuka ku nsonda ya bbugwe, 

25  Palali mutabani wa Uzayi n�addaabiriza ekitundu kya bbugwe ku nsonda ya bbugwe, ekyolekedde omunaala ogwazimbibwa ku lubiri lwa kabaka olw�ekyengulu okuliraana oluggya lw�abambowa. Pedaya mutabani wa Palosi 

26  n�abakozi ba yeekaalu abaabeeranga ku lusozi Oferi ne baddaabiriza ekitundu ekyaddirira okutuuka ku Mulyango gw�Amazzi ng�agenda ebuvanjuba ne ku munaala ogwazimbibwa. 

27  Abasajja b�e Tekowa ne baddaabiriza ekitundu ekyaddirira, okuva ku munaala omunene ogwazimbibwa okutuuka ku bbugwe w�e Oferi. 

28   Bakabona ne baddaabiriza ekyengulu w�Omulyango ogw�Embalaasi buli muntu okwolekera ennyumba ye. 

29  Zadooki mutabani wa Immeri n�addaabiriza ekifo ekyolekedde ennyumba ye, ne Semaaya mutabani wa Sekaniya omukuumi w�omulyango gw�ebuvanjuba n�addaabiriza ekitundu ekyaddirira. 

30  Kananiya mutabani wa Seremiya ne Kanuni mutabani wa Zalafu ow�omukaaga n�addaabiriza ekitundu ekyaddirira. Mesullamu mutabani wa Berekiya n�addaabiriza ekitundu ekyaddirira okwolekera amaka ge. 

31  Malukiya omu ku baweesi ba zaabu n�addaabiriza ekitundu okutuuka ku nnyumba y�abaweereza ba yeekaalu, ne ku nnyumba ya basuubuzi okwolekera Omulyango Awaakeberebwanga Ebyamaguzi, n�okutuuka ku kisenge ekya waggulu ku nsonda. 

32  Abaweesi ba zaabu n�abasuubuzi ne baddaabiriza ekitundu ekiri wakati w�ekisenge ekya waggulu ku nsonda n�Omulyango gw�Endiga.

