1  Kabaka Sulemaani n�aba kabaka wa Isirayiri yonna. 

2  Era bano be baali abakungu be: Azaliya muzzukulu wa Zadooki, yali kabona, 

3   Erikolefu ne Akiya, batabani ba Sisa, baali bawandiisi, Yekosafaati mutabani wa Akirudi, yali mujjukiza, 

4   Benaya mutabani wa Yekoyaada, yali muduumizi w�eggye omukulu, Zadooki ne Abiyasaali baali bakabona, 

5  Azaliya mutabani wa Nasani, yali mukulu w�abaami, Zabudi mutabani wa Nasani, yali kabona ate nga ye muwi wa magezi wa kabaka omukulu, 

6   Akisaali, yali ssabakaaki wa kabaka; ne Adoniraamu mutabani wa Abuda, yali mukulu w�abaddu. 

7   Sulemaani yalina abakungu kkumi na babiri abaakuliranga Isirayiri yonna, era baavunaanyizibwanga ebyokulya bya kabaka n�ab�omu nnyumba ye. Buli omu kyamugwaniranga okusolooza ebyokulya okumala omwezi gumu buli mwaka. 

8  Era gano ge mannya gaabwe: Benikuli, mu nsi ey�ensozi eya Efulayimu; 

9   Benidekeri, mu Makazi, mu Saalubimu, mu Besusemesi, ne mu Eroni Besukanani; 

10   Benikesedi, mu Alubbosi, Soko n�ensi yonna ey�e Kefera yali yiye; 

11  Beniyabinadabu eyali awasizza Tafasi muwala wa Sulemaani, mu kifo kyonna ekigulumivu eky�e Doli; 

12   Baana mutabani wa Akirudi, mu Taanaki ne Megiddo, ne mu Besuseyani yonna ekiriraanye Zalesani wansi w�e Yezuleeri, okuva ku Besuseyani okutuuka ku Aberumekola okuyita ku Yokumeyaani; 

13   Benigeberi, mu Lamosugireyaadi, ebibuga bya Yayiri mutabani wa Manase mu Gireyaadi byali bibye, era n�essaza Alugobu eriri mu Basani n�ebibuga byayo enkaaga ebyalina bbugwe ne wankaaki ow�ekikomo; 

14  Akinadaabu mutabani wa Iddo, mu Makanayimu; 

15   Akimaazi eyali awasizza Basemesi muwala wa Sulemaani, mu Nafutaali, 

16  Baana mutabani wa Kusaayi, mu Aseri ne mu Beyaloosi; 

17  Yekosafaati mutabani wa Paluwa, mu Isakaali; 

18  Simeeyi mutabani wa Era, mu Benyamini; 

19   Geberi mutabani wa Uli, mu Gireyaadi, ensi ya Sikoni kabaka w�Abamoli, n�ensi ya Ogi kabaka w�e Basani. Ye yali omwami yekka akulira essaza. 

20   Abantu ba Yuda ne Isirayiri baali bangi nga bali ng�omusenyu ku lubalama lw�ennyanja, era baalyanga, ne banywanga nga basanyuka. 

21  Sulemaani n�afuga obwakabaka bwonna okuva ku Mugga Fulaati okutuuka ku nsi ey�Abafirisuuti n�okutuuka ku nsalo ey�e Misiri, era baamuleeteranga ebirabo, era ne bamuweerezanga ennaku zonna ez�obulamu bwe. 

22   Bye baasoloolezanga Sulemaani ebya buli lunaku byali ebigero by�obutta obulungi kilo mukaaga n�obutundu mukaaga, n�ebigero eby�obutta obutaali buse, kilo kumi na ssatu n�obutundu bubiri; 

23  ente eza ssava kkumi, n�ente ezaavanga mu ddundiro amakumi abiri, wamu n�endiga kikumi, n�enjaza, n�empeewo, n�ennangaazi, n�enkoko ze baalondangamu. 

24  Yafuganga ensi yonna eri emitala w�Omugga Fulaati, okuva e Tifusa okutuuka e Gaaza, era yalina emirembe enjuuyi zonna okumwetooloola. 

25  Mu mirembe gya Sulemaani, Yuda ne Isirayiri yonna, okuva e Ddaani okutuuka e Beeruseba buli muntu yalina emirembe, era ng�alina ennimiro ye ey�emizabbibu n�ey�emitiini. 

26  Sulemaani yalina ebisibo by�embalaasi ezisika amagaali enkumi nnya, n�abasajja abeebagala embalaasi omutwalo gumu mu enkumi bbiri. 

27  Abaami ba masaza, buli mwezi baalabiriranga Kabaka Sulemaani wamu n�abaatuulanga ku mmeeza ye, nga bamuweereza ebyokulya. 

28  Era baaleetanga sayiri n�essubi olw�embalaasi ez�embiro n�embalaasi endala, buli muntu ng�omulimu gwe bwe gwali gwe yalagirwa. Amagezi ga Sulemaani 

29  Katonda n�awa Sulemaani amagezi n�okutegeera kungi nnyo n�obugunjufu bungi, ng�omusenyu oguli ku mabbali g�ennyanja. 

30  Amagezi ga Sulemaani gaali mangi nnyo okukira ag�abasajja bonna ab�ebuvanjuba, ate n�okusinga ago ag�e Misiri. 

31  Yali mugezi okukira abantu bonna, era n�okukira Esani Omwezulaki, ne Kemani, ne Kalukoli ne Daluda batabani ba Makoli, era erinnya lye ne lyatiikirira mu mawanga gonna ageetoolodde. 

32  Yagera engero enkumi ssatu, n�ennyimba ze zaali lukumi mu ttaano. 

33  Yayogera ku bulamu bwe bimera, okuva ku muvule gwa Lebanooni okutuuka ku ezobu amera ku bbugwe. Ate era yayogera ne ku nsolo n�ennyonyi, n�ebyewalula n�ebyennyanja. 

34  Era abantu bangi okuva mu mawanga gonna ne bajjanga okuwuliriza amagezi ga Sulemaani, nga batumiddwa bakabaka okuva mu nsi yonna, abaali bawulidde ku magezi ge.

