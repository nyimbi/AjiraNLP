1  Awo ku lunaku olwo Kabaka Akaswero n�awa Nnabagereka Eseza ebintu byonna ebya Kamani omulabe w�Abayudaaya. Eseza n�ategeeza Kabaka nti alina oluganda ku Moluddekaayi, era okuva mu kiseera ekyo Moluddekaayi n�ajjanga mu maaso ga Kabaka. 

2  Kabaka n�aggyako empeta ye gye yaggya ku Kamani n�agiwa Moluddekaayi, ate era ne Eseza n�afuula Moluddekaayi okuvunaanyizibwa ebintu ebyali ebya Kamani. 

3  Awo Eseza n�agenda ewa Kabaka nate ng�amwegayirira ng�agwa ku bigere bye n�okukaaba nga bw�akaaba, ng�amusaba akomye enteekateeka embi zonna eza Kamani Omwagaagi, n�enkwe ze yali asalidde Abayudaaya. 

4  Kabaka n�agololera Eseza omuggo ogwa zaabu, amangu ago Eseza n�agolokoka n�ayimirira mu maaso ga Kabaka. 

5  Eseza n�ayogera nti, “Kabaka bw�anasiima, era obanga ŋŋaanze mu maaso ga Kabaka, nange obanga musanyusa, bawandiike ekiragiro okujjulula ebbaluwa Kamani mutabani wa Kammedasa Omwagaagi, ze yayiiya era n�awandiika okuzikiriza Abayudaaya mu bitundu byonna ebya kabaka. 

6  Nnyinza ntya okugumiikiriza okulaba obulabe obulijja ku bantu bange, era n�okulaba okuzikirizibwa okw�ennyumba yange?” 

7  Awo Kabaka Akaswero n�agamba Nnabagereka Eseza ne Moluddekaayi Omuyudaaya nti, “Olw�okuba Kamani yali ayagala kuzikiriza Abayudaaya, ebintu bye mbiwadde Eseza, era n�okuwanikibwa awanikibbwa ku Kalabba. 

8  Noolwekyo muwandiike ekiwandiiko ekirala mu linnya lya Kabaka ku lw�Abayudaaya nga bwe musiima, era mukisseeko akabonero n�empeta ya Kabaka, kubanga tewali kiwandiiko ekiwandiikiddwa mu linnya lya Kabaka era ekiteekeddwako akabonero n�empeta ya Kabaka ekiyinza okujjululwa.” 

9  Ku lunaku olw�amakumi abiri mu esatu mu mwezi ogwokusatu, gwe mwezi Sivaani abawandiisi ba Kabaka ne bayitibwa ne bawandiika byonna Moluddekaayi bye yalagira Abayudaaya, ebbaluwa n�eweerezebwa eri abaamasaza, ne bagavana n�abakungu abaafuganga mu bitundu ekikumi mu abiri mu omusanvu (

127  ) okuva e Buyindi okutuusa ku Buwesiyopya. Ebiragiro by�awandiikibwa eri buli ssaza ng�empandiika yaalyo bwe yali, n�eri buli ggwanga ng�olulimi lwabwe bwe lwali, n�eri Abayudaaya mu mpandiika yaabwe era ne mu lulimi lwabwe. 

10  Moluddekaayi n�awandiika mu linnya lya Kabaka Akaswero, ebbaluwa n�azissaako akabonero n�empeta ya Kabaka, n�aziweereza zitwalibwe ababaka abeebagala embalaasi ezidduka ennyo ate nga zaakuzibwa mu bisibo bya Kabaka. 

11  Ekiragiro kya Kabaka ky�awa Abayudaaya mu buli kibuga olukusa okukuŋŋaana n�okwekuuma; okuzikiriza, n�okutta, n�okusaanyaawo eggye lyonna ery�eggwanga lyonna oba essaza lyonna erinaabalumba, abakazi baabwe n�abaana baabwe abato, ate era n�okunyaga ebintu by�abalabe baabwe. 

12  Olunaku olwalondebwa Abayudaaya okukola bino mu bitundu byonna ebya Kabaka Akaswero lwe lwali olunaku olw�ekkumi n�essatu mu mwezi ogw�ekkumi n�ebiri, gwe mwezi Adali. 

13  Ebyaggyibwa mu kiragiro ekyo byali bya kuba nga tteeka mu buli kitundu, era n�okumanyibwa eri abantu aba buli ggwanga, nti ku lunaku olwo Abayudaaya beeteekereteekere okulwanyisa abalabe baabwe. 

14  Awo ababaka abeebagala embalaasi za Kabaka, ne bagenda mbiro, ku kiragiro kya Kabaka, era n�ekiragiro ekiwandiikiddwa ne kirangirirwa mu lubiri lw�e Susani. Abayudaaya Bawangula Abalabe Baabwe 

15  Awo Moluddekaayi n�ava mu maaso ga Kabaka ng�ayambadde ebyambalo bya Kabaka ebya kaniki n�ebyeru, era ng�atikkiddwa engule ennene eya zaabu, era ng�ayambadde omunagiro ogwa bafuta ennungi n�olugoye olw�effulungu. Ekibuga ekya Susani ne kisanyuka nnyo. 

16  Ate n�eri Abayudaaya kyali kiseera kya ssanyu, n�okujaguza n�ekitiibwa. 

17  Mu buli kitundu, ne mu buli kibuga, ekiragiro kya Kabaka we kyatuuka, waaliyo essanyu n�okujaguza n�embaga nnene ddala mu Bayudaaya. Era abantu bangi abamawanga amalala ne bafuuka Abayudaaya olw�entiisa ey�Abayudaaya eyali ebakutte.

