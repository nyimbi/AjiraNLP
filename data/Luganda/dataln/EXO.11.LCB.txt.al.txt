1   Awo Mukama n�agamba Musa nti, “Ekyaliyo ekibonoobono kimu kye nzija okuleetera Falaawo n�ensi y�e Misiri. Oluvannyuma lwakyo ajja kubaleka mugende; ate bw�anaabakkiriza okugenda, ajja kubeegoberako ddala bwegobi abasindiikirize. 

2  Kale, tegeeza abantu, buli musajja asabanga muliraanwa we, ne buli mukazi asabanga muliraanwa we, ebintu eby�omuwendo ebya ffeeza n�ebya zaabu.” 

3  Mukama n�aleetera Abamisiri okukwanagana n�abaana ba Isirayiri; ne Musa n�aweebwa nnyo ekitiibwa mu nsi y�e Misiri. Abakungu ba Falaawo n�abantu bonna ne bamugulumiza nnyo. 

4   Awo Musa n�agamba Falaawo nti, “Mukama agambye bw�ati nti, ‘Nga wakati mu ttumbi, nzija kuyita mu Misiri yonna. 

5  Ebibereberye mu nsi y�e Misiri bijja kufa, okutandikira ku mubereberye wa Falaawo agenda okumusikira, okutuukira ddala ku mubereberye w�omuwala omuzaana asa ku lubengo; era n�ebibereberye byonna eby�ebisolo. 

6  Wajja kubaawo okukungubaga okunene mu nsi yonna eya Misiri, okutabangawo era nga tewagenda kubaawo kukwenkana. 

7  Naye mu baana ba Isirayiri n�embwa teribaayo gw�eboggolera wadde ebisolo byabwe; mulyoke mutegeere nga Mukama Abamisiri n�Abayisirayiri tabayisa bumu.’ 

8  Era bano abakungu bo bonna balijja gye ndi nga babundabunda, ne banvuunamira nga banneegayirira nti, ‘Genda, ggwe n�abantu bo bonna abakugoberera.’ Oluvannyuma lw�ebyo nange ndigenda.” N�ava awali Falaawo n�obusungu bungi nnyo. 

9   Mukama yali agambye Musa nti, “Falaawo tagenda kuwuliriza by�omugamba, bwe ntyo ndyoke nkolere ebyamagero byange bingi mu Misiri.” 

10  Musa ne Alooni baakolera ebyamagero ebyo byonna awali Falaawo; naye Mukama yakakanyaza omutima gwa Falaawo, n�atakkiriza baana ba Isirayiri kuva mu nsi ye.

