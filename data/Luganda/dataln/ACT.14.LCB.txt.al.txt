1   Awo Pawulo ne Balunabba bwe baatuuka mu Ikoniya ne bayingira mu kkuŋŋaaniro ly�Abayudaaya. Ne babuulira n�amaanyi mangi era abantu bangi Abayudaaya n�Abayonaani ne bakkiriza. 

2  Naye Abayudaaya abaagaana okukkiriza ne bassa omutima omubi mu baamawanga okukyawa abooluganda. 

3  Ne baabeerayo ebbanga gwanvu nga babuulira n�obuvumu, era Mukama n�akakasanga ekigambo ky�ekisa kye ng�abawa okukola obubonero n�ebyamagero. 

4  Naye ekibiina ky�abantu mu kibuga ne kyawukanamu abamu ne bagoberera Abayudaaya n�abalala ne bakkiriza abatume. 

5  Abayudaaya n�abakulembeze baabwe awamu n�Abamawanga, ne basala olukwe okubonyaabonya abatume, n�okubakuba amayinja. 

6  Naye Pawulo ne Balunabba olukwe ne baluggukamu ne baddukira mu bibuga ebya Lukawoniya ne Lusitula ne Derube, ne mu bitundu ebiriraanyeewo, 

7  era n�eyo ne babuulirirayo Enjiri. Pawulo ne Balunabba mu Lusitula ne Derube 

8   Mu Lusitula mwalimu omusajja eyazaalibwa nga mulema, ng�ebigere bye bigongobavu, nga tatambulangako. 

9  N�atuula awo ng�awuliriza Pawulo bye yali ayogera. Pawulo n�amwekaliriza amaaso n�alaba ng�alina okukkiriza okuwonyezebwa. 

10  Pawulo n�amugamba mu ddoboozi ery�omwanguka nti, “Yimirira ku bigere byo, weegolole!” Amangwago omusajja n�ayimirira, n�atandika okutambula! 

11  Awo ekibiina ky�abantu bwe baalaba Pawulo ky�akoze, ne baleekaanira waggulu mu lulimi lwabwe Olulikaoniya nti, “Bakatonda basse wansi gye tuli nga bali mu kifaananyi ky�abantu!” 

12  Balunabba ne bamuyita Zewu, Pawulo ne bamuyita Kerume kubanga ye yali omwogezi omukulu. 

13  Awo kabona wa Zewu, eyali ebweru w�ekibuga, n�agenda n�aleeta ente ennume n�ebimuli ku wankaaki, ye n�ekibiina ky�abantu ne baagala okuwaayo ssaddaaka. 

14   Naye abatume, Balunabba ne Pawulo, bwe baabiwulira, ne bayuza engoye zaabwe, ne bafubutuka ne bayingira mu kibiina ky�abantu nga baleekaana nga bagamba nti, 

15  “Abasajja! Kiki ekibakozesa ebintu bino? Naffe tuli bantu buntu nga mmwe! Twazze tubabuulire mukyuke okuva ku bintu bino ebitaliimu mudde eri Katonda omulamu eyakola eggulu n�ensi, n�ennyanja n�ebintu byonna ebirimu. 

16  Mu mirembe egyayita yaleka amawanga gonna okukwata amakubo ge baayagalanga. 

17  Kyokka tasigalirangako awo nga talina bujulirwa ng�abakolera ebirungi okuva mu ggulu, ng�aweereza enkuba, n�okubawa ebiro eby�okubalizangamu ebibala n�okubakkusa emmere, era n�okubajjuza essanyu mu mitima gyabwe.” 

18  Newaakubadde baabategeeza bwe batyo, naye era katono balemwe okuziyiza ebibiina okubawa ssaddaaka. 

19   Awo Abayudaaya ne batuuka nga bava mu Antiyokiya ne mu Ikoniya, ne basasamaza ebibiina, ne bakuba Pawulo amayinja ne bamukulula ne bamutwala ebweru w�ekibuga nga balowooza nti afudde. 

20  Naye abayigirizwa ne bajja ne bayimirira okumwetooloola, n�asituka n�addayo mu kibuga! Enkeera ne basitula ne Balunabba ne balaga mu Derube. Balunabba ne Pawulo badda mu Antiyokiya eky�omu Siriya 

21   Ne babuulira Enjiri mu kibuga ekyo, era abantu bangi ne bakkiriza. Ne baddayo mu Lusitula, ne mu Ikoniya, ne mu Antiyokiya, 

22  ne babuulirira abakkiriza, nga babakubiriza banywerere mu kukkiriza, era ne babagamba nti, “Kitugwanidde okuyingira mu bwakabaka bwa Katonda nga tuyita mu bibonoobono ebingi.” 

23  Pawulo ne Balunabba buli kkanisa baagironderamu abakadde. Ne basaba ne basiiba, ne babakwasa Mukama, oyo gwe bakkiriza. 

24  Awo ne batambula ne bayita mu Pisidiya ne batuuka e Panfuliya, 

25  bwe baamala okubuulira ebigambo mu Peruga, ne beeyongerayo mu Ataliya. 

26   Oluvannyuma ne basaabala ku nnyanja okuddayo mu Antiyokiya, gye baali baasigirwa ekisa kya Katonda olw�omulimu gwe baakola. 

27  Bwe baatuuka, ne bakuŋŋaanya ekkanisa ne babategeeza ebyafa mu lugendo lwabwe, ne byonna Katonda bye yabakozesa, n�Abamawanga nga bwe yabaggulirawo oluggi olw�okukkiriza. 

28  Ne babeera eyo ne bamalayo ebbanga ggwanvu nga bali n�abayigirizwa.

