1   Onnejjeereze, Ayi Mukama, kubanga obulamu bwange tebuliiko kya kunenyezebwa; nneesiga ggwe, Ayi Mukama, nga sibuusabuusa. 

2   Neetegereza, Ayi Mukama, ongezese; weekalirize ebiri mu mutima gwange ne mu mmeeme yange. 

3   Kubanga okwagala kwo kwe kunkulembera, era mu mazima go mwe ntambulira. 

4   Situula na bantu balimba, so siteesaganya na bakuusa. 

5   Nkyawa ekibiina ky�aboonoonyi; so situula na bakozi ba bibi. 

6   Naaba mu ngalo zange okulaga nga bwe sirina misango; ne ndyoka nzija ku Kyoto kyo, Ayi Mukama; 

7   Ne nnyimba oluyimba olw�okwebaza, olwogera ku bikolwa byo ebyewuunyisa. 

8   Ennyumba yo mw�obeera njagala, Ayi Mukama, kye kifo ekijjudde ekitiibwa kyo. 

9   Tombalira mu boonoonyi, wadde mu batemu, 

10   Abakozesa emikono gyabwe okutegeka ebikolwa ebibi, era abali b�enguzi. 

11   Naye nze ntambula nga siriiko kye nnenyezebwa; nkwatirwa ekisa, Ayi Mukama, ondokole. 

12   Nnyimiridde watereevu. Nnaatenderezanga Mukama mu kibiina ky�abantu ekinene.

