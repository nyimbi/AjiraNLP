1   Awo Yesu bwe yali ng�ayigiriza era ng�abuulira Enjiri mu luggya lwa Yeekaalu, bakabona abakulu, n�abannyonnyozi b�amateeka n�abakulembeze b�Abayudaaya ne bajja gy�ali. 

2  Ne bamubuuza nti, “Tubuulire, buyinza ki obukukozesa bino? Era ani eyakuwa obuyinza obwo?” 

3  Yesu n�addamu nti, “Nange ka mbabuuze ekibuuzo kino. 

4  Okubatiza kwa Yokaana kwava eri Katonda nandiki kwava mu bantu?” 

5  Ne basooka okwogeraganyaamu bokka ne bokka nga bagamba nti, “Bwe tunaagamba nti, ‘Kwava mu ggulu,’ ajja kutubuuza nti, ‘Kale, lwaki temwamukkiriza?’ 

6  Naye ate bwe tunaddamu nti, ‘Kwava mu bantu,’ abantu bonna bajja kutukuba amayinja, kubanga bamatizibwa nti Yokaana yali nnabbi.” 

7  Kyebaava baddamu nti, “Tetumanyi gye kwava.” 

8  Yesu n�abagamba nti, “Nange sijja kubabuulira gye nzigya obuyinza obunkozesa bino.” Olugero lw�Abalimi 

9   Awo Yesu n�akyukira abantu n�abagerera olugero luno nti, “Waaliwo omusajja eyalina ennimiro ey�emizabbibu, n�agipangisa abalimi, n�agenda akyala mu nsi ey�ewala, n�amalayo ebbanga ddene. 

10  Awo ekiseera eky�amakungula bwe kyatuuka, n�atuma omu ku baddu be eri abalimi bamuwe ku bibala eby�emizabbibu gye. Naye abalimi abapangisa ne bamukuba ne bamugoba n�addayo ngalo nsa eri mukama we. 

11  N�abatumira omuddu we omulala, n�oyo ne bamukuba ne bamuswaza nnyo, n�addayo ngalo nsa. 

12  N�abatumira omuddu owookusatu, naye ne bamukuba ne bamussaako n�ebiwundu ne bamugoba mu nnimiro. 

13   “Nannyini nnimiro ne yeebuuza nti, ‘Nkole ntya? Ka mbatumire omwana wange gwe njagala ennyo, oboolyawo banaamussaamu ekitiibwa.’ 

14   “Omwana oyo bwe baamulengera ne bateesa nti, ‘Ono y�agenda okusikira ennimiro eno nga kitaawe afudde. Ka tumutte, eriba yaffe.’ 

15  Ne bamuggya mu nnimiro nga bamukulula ne bamutta. “Mulowooza nannyini nnimiro abalimi abo alibakola atya? 

16  Agenda kujja abazikirize bonna, n�ennimiro agiwe abalala.” Awo bwe baabiwulira ebyo ne bagamba nti, “Ekintu ng�ekyo kireme kubaawo!” 

17   Yesu n�abatunuulira n�abagamba nti, “Kale ekyawandiikibwa kino kitegeeza ki? Ekigamba nti, “ ‘Ejjinja abazimbi lye baagaana, lye lyafuulibwa ekkulu ery�oku nsonda.’ 

18   Omuntu yenna agwa ku jjinja eryo alimenyekamenyeka, gwe ligwira alibetentebwa.” 

19   Awo abannyonnyozi b�amateeka ne bakabona abakulu bwe baawulira ebigambo ebyo, ne baagala bamukwatirewo mangwago, kubanga baamanya ng�olugero lwali lukwata ku bo. Naye ne batya abantu. Okuwa Omusolo 

20   Ne balinda okutuusa lwe banaafuna akaagaanya babeeko kye bakola. Ne batuma abakessi eri Yesu nga beefudde ng�abantu abalungi abaagala okumanya. Baasuubira nti Mu ebyo by�anaddamu, nga bamubuuzizza ebibuuzo ebirimu emitego, munaabaamu kwe banaasinziira okumukwata ne bamuwaayo ewa gavana. 

21  Abakessi ne babuuza Yesu nti, “Omuyigiriza, tumanyi nga By�oyogera n�ebyo by�oyigiriza bya mazima, era nga tofaayo ku bigambo eby�abantu obuntu wabula oyigiriza ebyo Katonda by�ayagala. 

22  Kyetuva tukubuuza nti Kituufu okuwa Kayisaali omusolo oba si kituufu?” 

23  Yesu n�ategeera mangu obukuusa bwabwe, n�abagamba nti, 

24  “Mundage ensimbi eya ffeeza. Ekifaananyi kino ekiriko ky�ani? N�erinnya lino ly�ani?” Ne baddamu nti, “Bya Kayisaali.” 

25  N�abagamba nti, “Kale ebya Kayisaali mubiwe Kayisaali, n�ebya Katonda mubiwe Katonda.” 

26  Ne balemwa okumukwasa mu ebyo bye yaddamu ng�abantu bonna bali awo. Bye yaddamu ne bibeewuunyisa nnyo, ne basirika busirisi. Okuzuukira n�Okuwasa 

27   Awo abamu ku Basaddukaayo abatakkiririza mu kuzuukira, ne bajja eri Yesu, ne bamubuuza nti, 

28  “Omuyigiriza, amateeka ga Musa gagamba nti Singa omusajja omufumbo afa nga tazadde baana, muganda we awasenga nnamwandu alyoke afunire muganda we omufu ezzadde. 

29  Waaliwo abooluganda musanvu, asinga obukulu n�awasa, kyokka n�afa nga talese mwana. 

30  Adda ku mufu n�awasa nnamwandu; kyokka naye n�afa nga tazadde mwana. 

31  Okutuusa abooluganda bonna lwe baafa ne baggwaawo nga buli omu awasizza ku nnamwandu oyo, kyokka nga tewali alese mwana. 

32  Oluvannyuma n�omukazi naye n�afa. 

33  Kale mu kuzuukira omukazi oyo aliba muka ani? Kubanga abooluganda bonna omusanvu baamuwasa!” 

34  Yesu n�addamu nti, “Obufumbo buli kuno ku nsi, abantu kwe bawasiza era ne bafumbirwa. 

35  Naye abo abasaanyizibwa okuzuukira mu bafu bwe batuuka mu ggulu tebawasa wadde okufumbirwa, 

36  era tebaddayo kufa nate, kubanga baba nga bamalayika. Era baba baana ba Katonda kubanga baba bazuukizibbwa mu bulamu obuggya, 

37  Naye nti Abafu bazuukizibwa, ne Musa yannyonnyola bye yalaba ku kisaka, bwe yayita Mukama Katonda wa Ibulayimu, Katonda wa Isaaka, era Katonda wa Yakobo. 

38  Kino kitegeeza nti Si Katonda wa bafu wabula Katonda wa balamu, kubanga bonna balamu gy�ali.” 

39  Abamu ku bannyonnyozi b�amateeka ne bagamba nti, “Omuyigiriza, ozzeemu bulungi!” 

40  Ne watabaawo ayaŋŋanga kwongera ku mubuuza bibuuzo. Kristo Mwana w�ani? 

41   Awo Yesu n�ababuuza nti, “Lwaki Kristo ayitibwa Omwana wa Dawudi? 

42  Songa Dawudi amwogerako mu Zabbuli nti, “ ‘Katonda yagamba Mukama wange nti, Tuula ku mukono gwange ogwa ddyo 

43   okutuusa lwe ndifuula abalabe bo entebe y�ebigere byo.’ 

44   Noolwekyo obanga Dawudi amuyita Mukama we, kale ayinza atya okuba omwana we?” 

45   Awo abantu bonna nga bawulira, Yesu n�akyukira abayigirizwa be n�abagamba nti, 

46  “Mwekuume abannyonnyozi b�amateeka. Baagala nnyo okutambula nga bambadde amaganduula agagenda gakweya, n�abantu okugenda nga babalamusa mu nguudo ne mu butale, era baagala nnyo okutuula mu bifo eby�ekitiibwa mu makuŋŋaaniro ne ku mbaga! 

47  Balimbalimba nga basaba essaala empanvu, ng�eno bwe basala enkwe okunyaga amayumba ga bannamwandu. Noolwekyo bagenda kufuna ekibonerezo ekisingira ddala obunene.”

