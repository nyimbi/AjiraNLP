1   Buno bwe bubaka bwa Mukama bwe yawa Koseya mutabani wa Beeri mu mulembe gwa Uzziya, n�ogwa Yosamu, n�ogwa Akazi n�ogwa Keezeekiya, nga be bakabaka ba Yuda, ne mu mulembe gwa Yerobowaamu mutabani wa Yowaasi, nga ye kabaka wa Isirayiri. Koseya Afuna Amaka 

2   Awo Mukama bwe yasooka okwogera eri Koseya, yamulagira nti, “Ggenda owase omukazi malaaya, omuzaalemu abaana, era banaayitibwanga abaana aboobwamalaaya, kubanga ensi eyitirizza okukola ekibi eky�obwenzi, n�eva ku Mukama.” 

3  Awo n�awasa Gomeri muwala wa Dibulayimu, n�aba olubuto, n�amuzaalira omwana wabulenzi. 

4   Mukama n�agamba Koseya nti, “Mmutuume erinnya Yezuleeri, kubanga nnaatera okubonereza ennyumba ya Yeeku, olw�okuyiwa omusaayi gw�abantu ab�e Yezuleeri, era ndimalawo obwakabaka bwa Isirayiri. 

5  Ku lunaku olwo omutego gwa Isirayiri ndigumenyera mu Kiwonvu kya Yezuleeri.” 

6   Gomeri n�aba olubuto olulala, n�azaala omwana wabuwala. Mukama n�agamba Koseya nti, “Mmutuume erinnya Lolukama, kubanga ennyumba ya Isirayiri ndiba sikyagyagala, si kulwa nga mbasonyiwa. 

7  Naye ab�ennyumba ya Yuda ndibaagala, era ndibalokola, si na kasaale, newaakubadde ekitala, newaakubadde entalo, newaakubadde embalaasi newaakubadde abeebagala embalaasi, wabula nze kennyini Mukama Katonda waabwe nze ndibaagala era ne mbalokola.” 

8  Awo Gomeri bwe yamala okuggya Lolukama ku mabeere, n�aba olubuto olulala n�azaala omwana wabulenzi. 

9  Mukama n�ayogera nti, “Mmutuume erinnya Lowami, kubanga temukyali bantu bange, nange sikyali Katonda wammwe. 

10   “Naye ekiseera kirituuka abantu ba Isirayiri ne baba bangi ng�omusenyu ogw�oku nnyanja, ogutayinzika kupimibwa newaakubadde okubalibwa olw�obungi bwagwo. Mu kifo ky�okuyitibwa abatali bantu bange, baliyitibwa, baana ba Katonda omulamu. 

11  Abantu ba Yuda baliddamu okwegatta n�abantu ba Isirayiri ne beerondamu omukulembeze, ne bava mu buwaŋŋanguse, era olunaku lwa Yezuleeri luliba lukulu.”

