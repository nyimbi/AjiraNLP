1   Ebigambo bya Nekkemiya mutabani wa Kakaliya: Awo mu mwezi gwa Kisuleevu mu mwaka ogw�amakumi abiri bwe nnali nga ndi mu lubiri mu kibuga ekikulu ekya Susani, 

2  Kanani, omu ku baganda bange, n�ajja n�abamu ku basajja okuva mu Yuda, ne mubuuza ku bikwata ku kitundu ky�Abayudaaya ekyasigalawo, ne ku bifa mu Yerusaalemi. 

3  Ne bantegeeza nti, “Abaawaŋŋangusibwa abaddayo mu ssaza bali mu kabi kanene ne mu nnaku nnyingi; bbugwe wa Yerusaalemi yamenyebwa, era ne wankaaki waakyo yayokebwa omuliro.” 

4  Awo bwe nawulira ebigambo ebyo, ne ntuula wansi ne nkaaba, ne mmala ebiro nga nnakuwadde, nga nsiiba era nga nsaba mu maaso ga Katonda w�eggulu. 

5  Ne njogera nti, “Ayi Mukama Katonda w�eggulu, Katonda omukulu ow�entiisa, akuuma endagaano ye, era ayagala abo abagondera amateeka ge. 

6  Ozibule amaaso go, otege okutu okuwulira okusaba kw�omuddu wo kwe nsaba mu maaso go emisana n�ekiro ku lwa baddu bo abantu ba Isirayiri. Njatula ebibi bye twakola, ffe Abayisirayiri, nga nange n�ennyumba ya kitange mwe tuli. 

7  Twasobya mu maaso go, ne tutagoberera mateeka go n�ebiragiro byo bye watuma omuddu wo Musa.” 

8   “Jjukira ebiragiro bye wawa omuddu wo Musa, ng�oyogera nti, Bwe mutaabeerenga beesigwa, ndibasaasaanya mu mawanga, 

9  naye bwe mulikyuka ne mukomawo gye ndi, ne mugondera amateeka gange, abantu bammwe abaawaŋŋangusibwa ne bwe banaabeeranga ku nkomerero y�eggulu, ndibakuŋŋaanyayo ne mbaleeta mu kifo kye neeroboza okubeerangamu Erinnya lyange.” 

10   Abo be baddu bo era be bantu bo be wanunula n�amaanyi go amangi era n�omukono gwo ogw�amaanyi. 

11  Ayi Mukama, otege okutu eri okusaba kw�omuddu wo n�eri okusaba kw�abaddu bo abatya erinnya lyo. Omuddu wo omusobozese okulaba ekisa mu maaso g�omusajja ono. Ebiro ebyo nnali musenero wa kabaka.

