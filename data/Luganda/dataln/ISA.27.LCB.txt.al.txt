1   Mu biro ebyo, Mukama Katonda alibonereza n�ekitala kye, ekitala kye eky�amaanyi, ekikambwe era ekinene, alibonereza Lukwata omusota ogwekulungula, Lukwata omusota ogwezinga, atte n�ogusota gw�ennyanja. 

2   Mu biro ebyo “Yimba oluyimba ku bibala eby�ennimiro ey�emizabbibu ebaze ebibala. 

3   Nze Mukama Katonda, ennimiro nze ngirabirira era nze ngifukirira buli kiseera. Ngikuuma emisana n�ekiro Waleme kubaawo n�omu agikola akabi. 

4   Siri munyiivu. Singa katazamiti n�amaggwa binnumba, nandibitabadde mu lutalo? Byonna nandibyokezza omuliro. 

5   Oba si weewaawo ajje gye ndi afune obuddukiro, tutabagane, weewaawo tutabagane.” 

6   Mu biro ebijja Yakobo alisimba emirandira, Isirayiri aliroka n�amulisa n�ajjuza ensi yonna ebibala. 

7   Mukama amukubye omuggo ng�akuba abo abaamukuba? Attiddwa nga be yatta, bwe battibwa? 

8   Olwanagana naye n�omusobola, n�omuwaŋŋangusa, omugoba n�okuwuuma okw�amaanyi, ng�embuyaga ey�ebuvanjuba bw�efuuwa ku lunaku lwayo. 

9   Ekyo kye kiriggyawo omusango gwa Yakobo, era ekyo kye kiriba ekibala ekijjuvu ekiriggyawo ekibi kye. Bw�aliddira amayinja gonna ag�ekyoto okuba amayinja ag�ennoni agayasiddwayasiddwa, tewaliba Baasera newaakubadde ebyoto eby�okwoterezaako obubaane ebirisigala biyimiridde. 

10   Ddala ddala ekibuga ekyaliko enkomera kaakano matongo, ekirekeddwa awo ng�eddungu. Eyo ennyana gy�eriira era gy�egalamira, n�erya amalagala gonna ku matabi gaago. 

11   Amatabi gaakyo bwe gakala, gamenyebwako, abakazi ne bagakuŋŋaanya ne bagakumisa omuliro. Bano bantu abatategeera, eyamukola tamusaasira, n�eyamutonda tamukwatirwa kisa. 

12   Mu biro ebyo Mukama alikusengejja okuva mu mazzi agakulukuta ag�Omugga Fulaati okutuuka ku mugga gw�e Misiri we guyiwa, era mmwe abaana ba Isirayiri mulikuŋŋaanyizibwa kinnoomu. 

13  Era mu biro ebyo ekkondeere eddene lirivuga, n�abo abaali boolekedde okuzikiririra mu nsi y�e Bwasuli, n�abo abaali baawaŋŋangusizibbwa mu Misiri balikomawo ne basinza Mukama ku lusozi olutukuvu e Yerusaalemi.

