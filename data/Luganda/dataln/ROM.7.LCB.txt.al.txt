1   Temumanyi abooluganda, kubanga njogera eri abamanyi amateeka, ng�amateeka gafuga oyo yekka akyali omulamu? 

2  Ka mbawe ekyokulabirako: mu mateeka omukazi omufumbo, asigala nga wa bba, bba bw�aba ng�akyali mulamu. Naye bba bw�afa, omukazi oyo ng�asumuluddwa mu tteeka eribagatta. 

3  Noolwekyo omukazi oyo bwe yeegatta n�omusajja omulala, bba ng�akyali mulamu, omukazi oyo anaayitibwanga mwenzi. Naye bba bw�afanga, olwo omukazi omufumbo anaabanga asumuluddwa mu tteeka, era taabenga mwenzi bw�anaafumbirwanga omusajja omulala. 

4   Nammwe baganda bange mwafa eri amateeka, muli ba mubiri gwa Kristo. Mwegatta ku Kristo eyazuukizibwa okuva mu bafu, tulyoke tubale ebibala ebisanyusa Katonda. 

5  Kubanga bwe twali tukyafugibwa omubiri, okwegomba kw�ebibi kwakoleranga mu bitundu byaffe eby�omubiri olw�amateeka, era enkomerero kwali kufa. 

6  Naye kaakano tetukyafugibwa mateeka. Tuli bafu eri ebyo ebyali bitusibye, era tebitulinaako buyinza. Noolwekyo tuyinza okuweereza Katonda mu ngeri empya eya Mwoyo Mutukuvu, so si mu nkola enkadde ey�amateeka. Okulwanagana n�Ekibi 

7   Kale tunaayogera ki? Amateeka kye kibi? Kikafuuwe. Singa tewaali mateeka, sanditegedde kibi. N�okwegomba kw�omubiri sandikutegeeredde ddala singa amateeka tegaagamba nti, “Teweegombanga.” 

8  Ekibi kyeyambisa etteeka lino, ne kindeetera okwegomba okwa buli ngeri. Noolwekyo awatali mateeka, ekibi kiba kifu. 

9  Edda nali mulamu awatali mateeka, naye etteeka bwe lyajja, ekibi ne kiramuka, n�okufa ne nfa. 

10  Era ne nkizuula ng�etteeka eryali liteekwa okumpa obulamu, lye lyandetera okufa. 

11   Ekibi kyeyambisa ekiragiro ekyo ne kinnimba, era ne kinzita. 

12  Noolwekyo amateeka matukuvu, era n�ekiragiro kitukuvu, kiruŋŋamya era kirungi. 

13  Kale ekirungi gye ndi, ate kye kyafuuka okufa? Nedda. Ekibi kye kyakozesa ekiragiro ekirungi kiryoke kinzite. Noolwekyo tulaba ekibi bwe kiri, ekibi ddala. 

14   Tumanyi ng�amateeka mwoyo, naye nze omuntu obuntu, natundibwa ng�omuddu nfugibwe ekibi. 

15  Kubanga kye nkola sikimanyi. Kye njagala si kye nkola, naye kye nkyawa kye nkola. 

16  Newaakubadde nga nkola kye mmanyi nga kikyamu, nzikiriza ng�amateeka malungi. 

17  Noolwekyo si nze nkola ebintu ebyo ebibi, wabula ekibi ekiri mu nze. 

18  Mmanyi nga mu nze, temuli kalungi n�akamu. Ne bwe njagala okukola ekirungi, tewali kirungi kye nkola. 

19  Ekirungi kye njagala okukola si kye nkola, naye ekibi kye saagala kye nkola. 

20  Naye obanga kye saagala kye nkola, si nze mba nkikola, wabula ekibi ekibeera mu nze. 

21   Noolwekyo nzudde mu mateeka nga bwe njagala okukola ebirungi, ekibi kimbeera kumpi. 

22  Mu nze mu muntu ow�omunda njagala nnyo okugondera amateeka ga Katonda. 

23  Naye mu mubiri gwange gwonna, ndaba amateeka ag�enjawulo nga gawakana n�etteeka lya Katonda amagezi gange ge limanyi. Ekyo kinfuula omusibe w�amateeka ag�ekibi, ekikolera mu mubiri gwange. 

24  Nga ndi muntu munaku! Ani alindokola mu mubiri guno ogugenda okufa? 

25  Kyokka Katonda yeebazibwe mu Yesu Kristo Mukama waffe. Nze kennyini mu birowoozo byange, ndi muddu w�amateeka ga Katonda era gwe mpeereza, newaakubadde ng�okwegomba kwange okw�omubiri, mpeereza etteeka ly�ekibi.

