1   “ ‘Bwe muligabana ensi ng�omugabo gwammwe, musalangako ekitundu ekya Mukama ku nsi eyo, ky�ekifo ekitukuvu, obuwanvu mayilo munaana, n�obugazi mayilo mukaaga era ekifo kyonna kinaabanga kitukuvu. 

2  Ku ttaka eryo kunaasalibwangako ekifo eky�Awatukuvu ekyenkana mita ebikumi bibiri mu nkaaga buli ludda mu buwanvu ne mu bugazi, n�oluggya okukyetooloola luliba lwa mita amakumi abiri mu mukaaga. 

3  Mu kifo ekitukuvu olipima ekigera obuwanvu mayilo munaana, n�obugazi mayilo ssatu, era omwo mwe muliba awatukuvu, Ekifo Ekitukuvu Ennyo. 

4  Ekyo kye kiriba ekifo ekitukuvu ekya bakabona abaweereza mu watukuvu, era abasemberera Mukama okumuweereza. Kye kiriba ekifo eky�ennyumba zaabwe n�ekigo ekitukuvu eky�Awatukuvu. 

5  Ekifo ekirala obuwanvu mayilo musanvu n�obugazi mayilo ssatu kye kiriba eky�Abaleevi, abaweereza mu yeekaalu, era baliba n�ebisenge amakumi abiri eby�okubeeramu ng�ebyo bye bikola ebibuga byabwe.’ 

6   “ ‘Muteekeddwa okuwa ekibuga obutaka bwakyo: obugazi mayilo emu n�ekitundu, n�obuwanvu mayilo musanvu okuliraana ekifo eky�omugabo omutukuvu, era kiriba kya nnyumba yonna eya Isirayiri.’ 

7   “ ‘Omulangira alifuna ettaka ku nsalo eri wakati w�omugabo omutukuvu n�ettaka ery�ekibuga, ku luuyi olw�Ebugwanjuba ne ku luuyi olw�ebuvanjuba, mu buwanvu nga buva Ebugwanjuba ne butuuka Ebuvanjuba okuliraana n�omugabo ogw�ekika ekimu. 

8  Ettaka eryo lye linaabanga omugabo gwe mu Isirayiri so n�abalangira tebaajoogenga bantu bange naye balikkiriza ennyumba ya Isirayiri okufuna omugabo mu nsi ng�ebika byabwe bwe biri.’ 

9   “ ‘Bw�ati bw�ayogera Mukama Katonda nti; Kye mukoze kimala, mmwe abalangira ba Isirayiri! Temukuluusanya abantu bange n�okubanyigiriza, mutuukirize eby�ensonga era ebituufu. Temubagobaganya, bw�ayogera Mukama Katonda. 

10  Munaakozesanga minzaani entuufu okupima ebikalu era n�ebitali bikalu ebiyiika. 

11  Efa n�ensuwa binaabanga bya kigera kimu, ensuwa ng�egyamu eky�ekimu eky�ekkumi eky�ekomeri, n�efa ng�egyamu eky�ekimu eky�ekkumi eky�ekomeri, ng�ekomeri kye kigera ekikozesebwa. 

12  Sekeri eriba gera amakumi abiri, era sekeri amakumi abiri n�ogattako sekeri amakumi abiri mu ttaano, n�oyongerako sekeri kkumi na ttaano, n�ewera maane emu, ekyo kye kiriba ekigera kyammwe. Ebiweebwayo n�Ennaku Entukuvu 

13  “ ‘Kino kye kirabo eky�enjawulo kye muliwaayo: kilo biri n�obutundu musanvu n�ekitundu ez�eŋŋaano, ne kilo bbiri n�obutundu bubiri n�ekitundu eza sayiri. 

14  Omugabo ogw�amafuta, ogupimibbwa n�ensuwa, guliba lita bbiri n�obutundu bubiri. 

15  Era muliwaayo endiga emu okuva mu kisibo ekimu, buli kisibo nga kirimu endiga ebikumi bibiri, ezirundibwa ku malundiro amagimu aga Isirayiri. Ebyo bye biriba ebiweebwayo eby�obutta n�ebiweebwayo ebyokebwa, n�ebiweebwayo olw�emirembe, okubatangiriranga, bw�ayogera Mukama Katonda. 

16  Abantu bonna ab�omu nsi banaawangayo ekirabo ekyo eri omulangira mu Isirayiri. 

17  Omulangira anavunaanyizibwanga okuwaayo ebiweebwayo ebyokebwa, n�ebiweebwayo eby�obutta, n�ebiweebwayo eby�okunywa ku mbaga ez�emyezi egyakaboneka n�eza Ssabbiiti, ne ku mbaga zonna ezaalagirwa ez�ennyumba ya Isirayiri; y�anaagabulanga ebiweebwayo olw�ebibi, n�ebiweebwayo eby�obutta, n�ebiweebwayo ebyokebwa, n�ebiweebwayo olw�emirembe, okutangiriranga ennyumba ya Isirayiri. 

18   “ ‘Bw�ati bw�ayogera Mukama Katonda nti, Mu mwezi ogw�olubereberye ku lunaku olw�olubereberye mu mwezi, oliddira ente ennume nga nto eteriiko kamogo, n�ogiwaayo okutukuza awatukuvu. 

19  Kabona anaddiranga ku musaayi ogw�ekiweebwayo olw�ekibi n�agumansira ku mifuubeeto gy�enzigi za yeekaalu, ne ku nsonda ennya ez�ekyoto ne ku mifuubeeto egy�omulyango ogw�oluggya olw�omunda. 

20  Bwe mutyo bwe munaakolanga ku lunaku olw�omusanvu olw�omwezi ku lw�omuntu yenna aliba ayonoonye mu butali bugenderevu n�oyo aliba ayonoonye olw�obutamanya; bwe mutyo bwe munaatangiriranga eyeekaalu. 

21   “ ‘Mu mwezi ogw�olubereberye ku lunaku olw�ekkumi n�ennya mukwatenga Okuyitako, era ku mbaga eyo munaalyanga emigaati egitali mizimbulukuse okumala ennaku musanvu. 

22  Ku lunaku olwo omulangira alireeta ku lulwe ne ku lw�abantu bonna ab�omu nsi ente ennume nga nto okuba ekiweebwayo olw�ekibi. 

23  Buli lunaku mu nnaku omusanvu ez�embaga, anaawangayo ente ennume nga nto musanvu n�endiga ennume musanvu nga teziriiko kamogo, okuba ebiweebwayo ebyokebwa eri Mukama. 

24  Anaagabanga n�ekiweebwayo eky�obutta, kilo mwenda ku lwa buli nte nto ennume, n�efa ku lwa buli ndiga ennume, ne lita nnya ez�amafuta buli efa.’ ” 

25  “ ‘Mu mwezi ogw�omusanvu, ku lunaku olw�ekkumi n�ettaano mu mwezi, anaateekwa okugabanga ebiweebwayo olw�ekibi, n�ebiweebwayo ebyokebwa, n�ebiweebwayo eby�obutta n�amafuta okumala ennaku musanvu ez�embaga.’ ”

