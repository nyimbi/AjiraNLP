1   Awo ekibiina kyonna eky�abaana ba Isirayiri ne kisitula okuva mu ddungu lya Sini, ne batambula ng�ekiragiro kya Mukama bwe kyali. Ne bakuba eweema zaabwe mu Lefidimu, naye nga tewaliiwo mazzi bantu ge banaanywa. 

2  Abantu ne bayombesa Musa nga bagamba nti, “Tuwe amazzi tunywe.” Musa n�abaddamu nti, “Lwaki munnyombesa? Lwaki mugezesa Mukama?” 

3   Naye abantu ennyonta y�amazzi n�ebaluma, ne beemulugunyiza Musa. Ne bagamba nti, “Lwaki watuggya mu Misiri, ennyonta okututtira wano, ffe n�abaana baffe n�ebisibo byaffe?” 

4   Musa n�akaabira Mukama nti, “Abantu bano mbakole ntya? Baabano baagala kunkuba mayinja.” 

5   Mukama n�addamu Musa nti, “Abantu abo bakulembere, otwale ne ku bakulembeze ba Isirayiri; n�omuggo gwo gwe wakubisa ku mugga genda nagwo ng�ogukutte mu mukono gwo, mutambule. 

6  Nange nzija kukwesooka mu maaso nyimirire ku lwazi e Kolebu, onookuba olwazi ne muvaamu amazzi abantu banywe.” Musa n�akola bw�atyo nga n�abakulembeze ba Isirayiri balaba. 

7  Ekifo ekyo n�akituuma erinnya Masa ne Meriba, olw�okuyomba kw�abaana ba Isirayiri, n�olw�okugezesa Mukama nga bagamba nti, “Mukama waali mu ffe oba taliiwo?” Olutalo Abayisirayiri lwe Baasooka Okulwana 

8   Awo Abamaleki ne bajja balwane ne Isirayiri mu Lefidimu. 

9  Musa n�agamba Yoswa nti, “Tuyunguliremu abasajja bagende balwanyise Abamaleki. Enkya nzija kuyimirira ku ntikko y�olusozi nga nkutte omuggo gwa Katonda mu mukono gwange.” 

10   Yoswa n�akola nga Musa bwe yamulagira, n�alwana n�Abamaleki. Musa ne Alooni ne Kuli ne bambuka ku ntikko y�olusozi. 

11  Musa bwe yawanikanga emikono gye, Abayisirayiri nga bagoba, naye bwe yagissanga, nga Abamaleki bagoba. 

12  Emikono gya Musa ne gitandika okumufuuyirira. Alooni ne Kuli ne bamuleetera ejjinja, n�atuula okwo; ne bawanirira emikono gye, omu ng�ali ku ludda olumu, ne munne ku ludda olulala, emikono gye olwo ne ginywerera waggulu okutuusa enjuba lwe yagwa. 

13  Yoswa n�awangula Abamaleki ng�akozesa obwogi bw�ekitala. 

14   Awo Mukama n�agamba Musa nti, “Kino kiwandiike mu kitabo kiryoke kijjukirwenga ennaku zonna, era Yoswa asaana akimanye, kubanga Abamaleki ŋŋenda kubasangulirawo ddala ku nsi.” 

15   Musa n�azimbawo ekyoto n�akituuma erinnya Mukama ye Bendera Yange. 

16  N�agamba nti, “Kubanga Mukama alayidde okulwanyisa Abamaleki emirembe gyonna.”

