1   Mukube mu ngalo mmwe amawanga gonna; muyimuse amaloboozi muyimbire nnyo Katonda ennyimba ez�essanyu; 

2   Mukama Ali Waggulu Ennyo wa ntiisa. Ye Kabaka afuga ensi yonna. 

3   Yatujeemululira abantu, n�atujeemululira amawanga ne tugafuga. 

4   Yatulondera omugabo gwaffe, Yakobo gw�ayagala mwe yeenyumiririza. 

5   Katonda alinnye waggulu ng�atenderezebwa mu maloboozi ag�essanyu eringi. Mukama alinnye nga n�amakondeere gamuvugira. 

6   Mutendereze Katonda, mumutendereze. Mumutendereze Kabaka waffe, mumutendereze. 

7   Kubanga Katonda ye Kabaka w�ensi yonna, mumutendereze ne Zabbuli ey�ettendo. 

8   Katonda afuga amawanga gonna; afuga amawanga ng�atudde ku ntebe ye entukuvu. 

9   Abakungu bannaggwanga bakuŋŋanye ng�abantu ba Katonda wa Ibulayimu; Kubanga Katonda y�afuga abakulembeze b�ensi. Katonda agulumizibwenga nnyo.

