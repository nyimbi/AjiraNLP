1   Awo Mukama n�agamba Musa nti, “Teekateeka ebipande bibiri eby�amayinja nga biri ebyasooka, nange nnaabiwandiikako ebigambo ebyali ku bipande ebyasooka bye wamenya. 

2  Weetegeke mu makya, ojje mu makya ago olinnye waggulu ku lusozi Sinaayi, olyoke onneeyanjulire eyo ku ntikko y�olusozi. 

3  Tewasaana kubaawo muntu ajja naawe, era ku lusozi wonna wonna tewasaana kulabikawo muntu n�omu; era n�amagana n�ebisibo by�endiga tebisaana kuliira mu maaso ga lusozi.” 

4   Bw�atyo Musa n�atema mu mayinja ebipande bibiri nga bifaanana nga biri ebyasooka; n�akeera mu makya n�alinnya ku lusozi Sinaayi, nga Mukama bwe yamulagira, ng�asitudde n�ebipande eby�amayinja byombi mu mikono gye. 

5  Awo Mukama n�akkira mu kire, n�ayimirira awo ne Musa, n�alangirira erinnya lye, MUKAMA. 

6  Mukama n�ayita mu maaso ga Musa n�agamba nti, “Nze Mukama, Mukama Katonda alina ekisa n�okusaasira okungi, atasunguwala mangu, ajjudde obwesigwa n�okwagala okutaggwaawo. 

7  Akuuma okwagala eri enkumi n�enkumi asonyiwa ebisobyo byabwe, n�obujeemu bwabwe, n�ebibi byabwe. Talema kubonereza oyo asingiddwa omusango. Abonereza abaana n�abazzukulu olw�ebisobyo bya bakadde baabwe n�ebya bajjajjaabwe, okutuukira ddala ku mulembe ogwokusatu n�ogwokuna.” 

8  Amangwago Musa n�avuunama wansi, n�asinza. 

9  N�agamba nti, “Obanga kaakano nkusanyusizza, Ayi Mukama, jjangu, Mukama, ogende naffe. Newaakubadde ng�abantu bano balina ensingo nkakanyavu, naye tusonyiwe ebyonoono byaffe n�ebibi byaffe, otukkirize tubeere abantu bo ab�obusika bwo.” 

10   Awo Mukama n�addamu nti, “Laba, nkola naawe endagaano. Nzija kukolera mu bantu bo ebyamagero ebitakolwangako mu nsi yonna, wadde mu ggwanga lyonna. Abantu bonna b�oli nabo banaalaba eby�ekitalo Mukama by�anaakolera mu ggwe. Okulabula ku Kusinza Ebifaananyi 

11   “Gondera bye nkulagira leero. Nange, gye mulaga, nzija kugobayo Abamoli, n�Abakanani, n�Abakiiti, n�Abaperezi, n�Abakiivi, n�Abayebusi. 

12  Kirungi weekuume oleme kukola ndagaano n�abatuuze ab�omu nsi gy�olagamu, kubanga bayinza okubafuukira omutego. 

13  Olimenyaamenya ebyoto byabwe, obetente empagi zaabwe, n�otemaatema ebifaananyi byabwe ebibajje bye basinza. 

14  Tosinzanga katonda mulala yenna, kubanga Nze Mukama, ayitibwa Waabuggya, ndi Katonda wa buggya. 

15   “Temukolanga ndagaano ey�okukolagana n�abatuuze b�omu nsi omwo. Kubanga bwe baliba bagoberera bakatonda baabwe, nga bawaayo ssaddaaka, gamba omu ku bo n�abayita, mulirya ku biweebwayo byabwe ebyo. 

16  Era bwe muliwasiza batabani bammwe abamu ku bawala baabwe, abawala abo ne bagoberera bakatonda baabwe, balireetera batabani bammwe nabo okukola bwe batyo. 

17   “Temwekoleranga bakatonda mu byuma ebisaanuuse. Amateeka ku Mbaga Ennonde 

18   “Embaga ey�Emigaati Egitali Mizimbulukuse ogikwatanga. Munaamalanga ennaku musanvu nga mulya emigaati egitali mizimbulukuse, mu kiseera ekyategekebwa mu mwezi gwa Abibu nga bwe nabalagira; kubanga mu mwezi gwa Abibu mwe mwaviira mu Misiri. 

19   “Ebiggulanda byonna byange, n�ennume zonna mu magana go embereberye, oba nte oba ndiga. 

20  Endogoyi embereberye onoozinunulanga n�endiga, naye nga toginunudde ogimenyanga ensingo n�ogitta. Abaana bo abaggulanda bonna obanunulanga. Era tewabanga ajja gye ndi engalo ensa. 

21   “Onookolanga okumala ennaku mukaaga, naye ku lunaku olw�omusanvu n�owummula; ne mu biseera eby�okukabala n�ebyokukungula onoowummulanga. 

22   “Onookwatanga Embaga eya Wiiki, n�Embaga ey�Amakungula g�Ebibala Ebibereberye eby�Eŋŋaano, n�Embaga ey�Okuyingiza Amakungula ku nkomerero y�omwaka. 

23  Abasajja bonna mu mmwe banaalabikanga awali Mukama Katonda, Katonda wa Isirayiri, emirundi esatu mu buli mwaka. 

24  Amawanga ŋŋenda kugagobawo wonna we muli, era ndigaziya n�ensalo zammwe. So tewalibaawo ayagala kutwala nsi yammwe nga mwambuse okulabika awali Mukama Katonda wammwe emirundi egyo esatu mu mwaka. 

25   “Temuwangayo kintu kyonna gye ndi ekirimu ekizimbulukusa nga mundeetedde ssaddaaka erimu omusaayi; era ennyama ya ssaddaaka ey�Embaga y�Okuyitako tesigalangawo kutuusa nkeera. 

26   “Ebibala ebisinga obulungi mu ebyo ebisoose okuva mu ttaka lyo obitwalanga mu nnyumba ya Mukama Katonda wo. “Omwana gw�embuzi togufumbiranga mu mata ga nnyina waagwo.” 

27   Awo Mukama n�agamba Musa nti, “Wandiika ebigambo ebyo; kubanga nkoze endagaano naawe era ne Isirayiri ng�ebigambo ebyo bwe bigamba.” 

28  Musa n�abeera eyo ne Mukama, n�amalayo emisana amakumi ana n�ebiro amakumi ana, nga talya mmere wadde okunywa amazzi. N�awandiika ku bipande ebigambo eby�Endagaano, ge Mateeka Ekkumi. Amaaso ga Musa Agamasamasa 

29   Musa bwe yaserengeta okuva ku lusozi Sinaayi ng�akutte mu ngalo ze ebipande byombi eby�Endagaano, teyakimanya ng�obwenyi bwe bwali bumasamasa kubanga yali ayogedde ne Katonda. 

30  Era Alooni n�abaana ba Isirayiri bonna bwe baatunula ku Musa, ne balaba ng�obwenyi bwe bumasamasa; ne batya okumusemberera. 

31  Naye Musa n�abayita; bw�atyo Alooni n�abakulembeze b�abantu ne bajja gy�ali, Musa n�ayogera nabo. 

32  Oluvannyuma abaana ba Isirayiri bonna ne basembera, n�abategeeza amateeka gonna Mukama ge yamulagira ku lusozi Sinaayi. 

33   Awo Musa bwe yamala okwogera nabo, n�abikka obwenyi bwe olugoye. 

34  Naye Musa bwe yabanga agenda awali Mukama okwogera naye, ng�olugoye olubikka obwenyi bwe alwebikkula okutuusa lwe yavangayo. Bwe yakomangawo okutegeeza abaana ba Isirayiri Mukama by�amulagidde, 

35  baalabanga obwenyi bwe nga bumasamasa. Bw�atyo Musa ne yezzaako olugoye olubikka obwenyi bwe, okutuusa lwe yaddangayo eri Mukama okwogera naye.

