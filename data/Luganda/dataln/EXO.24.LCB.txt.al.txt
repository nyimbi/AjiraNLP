1   Awo Mukama n�alagira Musa nti, “Mwambuke eno gye ndi, ggwe ne Alooni, ne Nadabu, ne Abiku, n�abakulembeze ba Isirayiri nsanvu. Musinze nga mwesuddeko akabanga, 

2  Musa yekka y�anaansemberera; abalala tebasembera. Era abantu tebasaana kujja naye.” 

3   Musa n�ajja n�ategeeza abantu ebigambo byonna Mukama bye yamugamba awamu n�amateeka ge gonna. Abantu bonna ne baddiramu wamu ne bagamba nti, “Ebigambo ebyo byonna Mukama by�agambye tunaabikola.” 

4  Bw�atyo Musa n�awandiika ebigambo byonna Mukama bye yayogera. Awo Musa n�akeera mu makya n�azimba ekyoto awo wansi w�olusozi; n�asimbako n�empagi kkumi na bbiri ng�ebika bya Isirayiri ekkumi n�ebibiri bwe byali. 

5  N�atuma abasajja abavubuka Abayisirayiri, ne bawaayo ebiweebwayo ebyokebwa eri Mukama, ne ssaddaaka ey�emirembe ey�ente. 

6  Musa n�addira ekitundu ky�omusaayi n�akissa mu mabeseni, n�ekitundu ekirala n�akimansira ku kyoto. 

7  N�asitula Ekitabo ky�Endagaano, n�akisomera abantu nga bonna bawulira. Ne bagamba nti, “Ebyo byonna Mukama by�agambye tujja kubikola; era tunaamugonderanga.” 

8   Awo Musa n�addira omusaayi n�agumansira ku bantu, n�agamba nti, “Guno gwe musaayi gw�endagaano Mukama Katonda gye yabalagira okukwata.” 

9  Awo Musa ne Alooni, ne Nadabu, ne Abiku, n�abakulembeze ba Isirayiri ensanvu, ne bambuka; 

10  ne balaba Katonda wa Isirayiri. Wansi w�ebigere bye nga waliwo ng�omwaliiro ogw�amayinja ga safiro, agalabika obulungi ng�eggulu eritaliiko bire. 

11  Naye Katonda teyakola kabi konna ku bakulembeze ba Isirayiri abo; Katonda baamulaba, ne balya era ne banywa. 

12   Mukama n�agamba Musa nti, “Yambuka eno gye ndi ku lusozi, obeere wano olinde; nzija kukuwa ebipande eby�amayinja okuli amateeka g�empandiise ogayigirize abantu.” 

13   Awo Musa n�asituka n�omuweereza we Yoswa; Musa n�ayambuka ku lusozi lwa Katonda. 

14  N�agamba abakulembeze b�abantu nti, “Mugira mutulindako wano nga naffe bwe tukomawo. Mbalekedde Alooni ne Kuuli; buli anaaba n�ensonga yonna agende gye bali, bajja kugimumalira.” 

15   Awo Musa n�alinnyalinnya olusozi, ekire ne kirubikka. 

16  Ekitiibwa kya Mukama ne kibeera ku Lusozi Sinaayi. Ekire ne kibikka olusozi okumala ennaku mukaaga; ku lunaku olw�omusanvu Mukama n�ayita Musa ng�asinziira wakati mu kire. 

17  Abaana ba Isirayiri bwe baatunuulira ekitiibwa kya Mukama, ne kibalabikira ng�omuliro ogw�amaanyi ennyo ku ntikko y�olusozi. 

18  Musa n�ayingira mu kire ng�agenda alinnyalinnya olusozi. Ku lusozi yamalako ennaku amakumi ana.

