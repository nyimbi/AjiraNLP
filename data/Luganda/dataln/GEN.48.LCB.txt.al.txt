1  Oluvannyuma Yusufu n�ategeezebwa nti, “Laba, kitaawo mulwadde.” Bw�atyo n�atwala batabani be Manase ne Efulayimu; 

2  Yakobo n�ategeezebwa nti, “Mutabani wo azze okukulaba.” Awo Yakobo ne yeekakaba ku kitanda kye n�atuula. 

3  N�agamba Yusufu nti, “Katonda Ayinzabyonna yandabikira e Luzi mu nsi ya Kanani n�ampa omukisa. 

4  N�aŋŋamba nti, ‘Laba, ndikwaza n�osukkirira ne nkufuula abantu abangi, era ensi eno ndigiwa ezzadde lyo okuba obutaka bwabwe ennaku zonna.’ 

5  “Kale kaakano batabani bo bombi abaakuzaalirwa mu Misiri nga sinnajja, bange; Efulayimu ne Manase baliba bange nga Lewubeeni ne Simyoni bwe bali. 

6  N�abo abaakuzaalirwa oluvannyuma lwabwe baliba babo, banaayitibwa amannya ga baganda baabwe mu mugabo gwabwe. 

7  Kubanga bwe najja ng�ava e Paddani, ne ndaba ennaku Laakeeri n�anfiirako mu kkubo mu nsi ya Kanani, nga nkyagenda Efulasi; ne mmuziika eyo mu kkubo erigenda Efulasi, ye Besirekemu.” 

8  Isirayiri bwe yalaba batabani ba Yusufu n�abuuza nti, “Bano be baani?” 

9  Yusufu n�addamu kitaawe nti, “Be batabani bange, Katonda b�ampeeredde wano.” N�amugamba nti, “Nkusaba obansembereze mbasabire omukisa.” 

10  Mu kiseera kino amaaso ga Isirayiri gaali gayimbadde olw�obukadde, nga takyasobola kulaba. Awo Yusufu n�abamusembereza, Yakobo n�abagwa mu kifuba n�abanywegera. 

11  Isirayiri n�agamba Yusufu nti, “Saasuubira kulaba maaso go; era laba Katonda ansobozesezza okulaba n�abaana bo.” 

12  Awo Yusufu n�abaggya ku maviivi ge n�avuunama wansi. 

13  Yusufu n�abatwala bombi, Efulayimu ng�ali mu mukono gwe ogwa ddyo, okwolekera ogwa Isirayiri ogwa kkono, ne Manase ng�ali mu mukono gwe ogwa kkono okwolekera ogwa Isirayiri ogwa ddyo, n�abamusembereza. 

14  Isirayiri n�agolola omukono gwe ogwa ddyo n�aguteeka ku mutwe gwa Efulayimu eyali omuto, n�omukono gwe ogwa kkono n�aguteeka ku mutwe gwa Manase, n�ayisiŋŋanya emikono gye, kubanga Manase ye yasooka okuzaalibwa. 

15  N�awa Yusufu omukisa, n�agamba nti, “Katonda wa jjajjange Ibulayimu ne kitange Isaaka gwe baatambulira mu maaso ge, Katonda oyo ankulembedde obulamu bwange bwonna okutuusa leero, 

16  Malayika oyo eyannunula okuva mu bizibu byonna, owe omukisa abalenzi bano. Erinnya lyange lyeyongerenga okutuumibwa mu bo era n�erya Ibulayimu n�erya Isaaka. Era bafuuke ekibiina ekinene mu maaso g�ensi.” 

17  Yusufu bwe yalaba nga kitaawe atadde omukono gwe ogwa ddyo ku Efulayimu n�atakyagala, n�akwata omukono gwa kitaawe okuguggya ku mutwe gwa Efulayimu aguzze ku mutwe gwa Manase. 

18  N�agamba kitaawe nti, “Kireme kuba kityo, kitange, kubanga ono ye mubereberye, teeka omukono ogwa ddyo ku mutwe gwe.” 

19  Naye kitaawe n�agaana n�agamba nti, “Mmanyi, mwana wange, mmanyi nti alifuuka eggwanga era aliba mukulu; kyokka muto we aliba mukulu okumusinga era alivaamu amawanga mangi.” 

20  Awo n�abasabira omukisa ku lunaku olwo ng�agamba nti, “Abaana ba Isirayiri basabiragane omukisa nga bagamba nti, ‘Katonda akuyise nga Efulayimu ne Manase.’ ” Bw�atyo n�ateeka Efulayimu mu maaso ga Manase. 

21  Ate Isirayiri n�agamba Yusufu nti, “Laba, nnaatera okufa, kyokka Katonda alibeera naawe era alikuzzaayo mu nsi ya bajjajjaabo. 

22  Wabula ggwe nkuwadde kinene okusinga baganda bo, nkuwadde ekitundu kimu ekikkirira olusozi, kye naggya ku Bamoli n�ekitala kyange n�omutego gwange.”

