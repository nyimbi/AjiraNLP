1   Awo Malayika wa Mukama n�ava e Bokimu n�ajja e Girugaali, n�agamba nti, “Nabaggya mu nsi y�e Misiri ne mbaleeta mu nsi gye nalayira okuwa bajjajjammwe; ne ŋŋamba nti, Endagaano yange gye nalagaana nammwe sirigimenya emirembe gyonna; 

2  nammwe temukolanga ndagaano n�abantu ab�omu nsi eyo: museseggulanga ebyoto byabwe; naye mmwe temugondedde kiragiro kyange: Kiki ekibakozesezza bwe mutyo?” 

3  Kaakano kyenva ŋŋamba nti Siibafubutule mu maaso gammwe, naye banaaba balabe bammwe ne bakatonda baabwe banaaba nkonge gye muli. 

4   Malayika wa Mukama bwe yamala okugamba Abayisirayiri bonna ebigambo bino ne balyoka batema emiranga. 

5  Ekifo ekyo ne bakituuma erinnya Bokimu; ne baweera eyo Ssaddaaka eri Mukama. 

6  Awo Yoswa bwe yamala okulagira Abayisirayiri baabuke, buli omu ku bo n�agenda okugabana ekitundu kye yasuubizibwa. 

7  Abayisirayiri ne baweerezanga Mukama mu kiseera kyonna ekya Yoswa era ne mu kiseera kyonna eky�abakulembeze abaawangaala okusinga Yoswa era abaalaba ebikolwa eby�amaanyi Mukama bye yakolera Abayisirayiri. 

8  Awo omuweereza wa Mukama Yoswa mutabani wa Nuuni n�afa. We yafiira ng�aweza emyaka kikumi mu kkumi. 

9  Ne bamuziika e Timunasukeresi mu kitundu kye yagabana mu nsi ya Efulayimu ey�ensozi mu bukiika obwa kkono obw�olusozi Gaasi. 

10   Awo ab�omulembe gwa Yoswa bonna bwe baafa ne baggwaawo ne waddawo omulembe gw�abataamanya Mukama yadde ebikolwa eby�amaanyi bye yakolera Abayisirayiri. 

11  Abayisirayiri ne bakola ebibi mu maaso ga Mukama era ne basinza Babayaali. 

12  Ne banyiiza Mukama kubanga baagoberera era ne basinza bakatonda abalala abamawanga agaali gabeetoolodde ne beerabira Mukama Katonda wa bajjajjaabwe eyabaggya mu nsi ye Misiri. 

13  Ne bava ku Mukama ne basinza ba Baali ne Asutoleesi. 

14  Mukama n�asunguwalira nnyo Abayisirayiri: Kyeyava abawaayo mu mikono gy�abanyazi ne babanyanga era ne batasobola na kwerwanako okuva mu mikono gy�abalabe baabwe ababeetoolodde kubanga Mukama yali amaze okubawaayo. 

15  Buli gye baatabaalanga ne bawangulwa kubanga Mukama yabavaako olw�ekibi kyabwe nga bwe yabalayirira; ne bawotookerera nnyo. 

16   Mukama n�abawa abakulembeze abaabalwaniriranga ne babawonya abanyazi. 

17  Naye tebaawuliriza bakulembeze baabwe ne bagoberera era ne basinza bakatonda abalala. Tebaakola nga bajjajjaabwe abaagobereranga n�okuwuliranga ebiragiro bya Mukama. 

18  Buli Mukama lwe yabawanga omukulembeze yamuyambanga era n�anunulanga Abayisirayiri okuva mu mikono gy�abalabe baabwe ekiseera eky�omukulembeze oyo. Olw�okusindanga n�okweraliikirizibwa abalabe baabwe abaabajooganga, Mukama kyeyava abakwatirwa ekisa. 

19  Naye omukulembeze olwafanga ne baddamu okweyisanga obubi okukira ne bajjajjaabwe, ne bagobereranga ne baweerezanga era n�okuvuunamiranga bakatonda abalala ne banywerera ku mpisa zaabwe embi olw�emputtu yaabwe. 

20   Mukama n�asunguwalira nnyo Abayisirayiri n�agamba nti, “Olw�okuba nga abantu bano bamenye endagaano gye nalagaana ne bajjajjaabwe, so tebagondedde ddoboozi lyange, 

21  Siifubutule mu maaso gaabwe wadde eggwanga n�erimu ku ago Yoswa ge yafa bawangudde. 

22  Wabula nzija kukozesa amawanga gano okugezesa Abayisirayiri okulaba obanga banaafaayo okunywerera mu kkubo lya Mukama nga bajjajjaabwe bwe baakola, oba nedda.” 

23  Bw�atyo Mukama n�aleka amawanga gali mu nsi eyo, n�atagawaayo mu mikono gya Yoswa yadde okugafubutula mu nsi eyo nga Yoswa yaakafa.

