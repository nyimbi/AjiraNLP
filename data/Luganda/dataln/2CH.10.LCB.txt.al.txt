1   Lekobowaamu n�agenda e Sekemu, Abayisirayiri bonna gye baali bagenze okumufuula kabaka. 

2  Yerobowaamu mutabani wa Nebati bwe yakiwulira, kubanga yali mu Misiri gye yali addukidde mu buwaŋŋanguse, nga yeewala kabaka Sulemaani, n�akomawo. 

3  Awo ne bamutumira, Yerobowaamu ne Isirayiri yenna ne bagenda eri Lekobowaamu ne bamugamba nti, 

4  “Kitaawo yatuteekako ekikoligo ekinene, naye kaakano tukendeereze ku lyanyi n�ekikoligo kye yatuteekako, naffe tunaakuweereza.” 

5  N�abaddamu nti, “Mulikomawo gye ndi mu nnaku ssatu.” Abantu ne bagenda. 

6   Awo kabaka Lekobowaamu ne yeebuuza ku bakadde abaaweerezanga kitaawe Sulemaani ng�akyali mulamu. N�ababuuza nti, “Mumpa kya kuddamu ki eri abantu bano?” 

7  Ne bamugamba nti, “Bw�onooba ow�ekisa eri abantu bano, n�obasanyusa, n�obaddamu bulungi, banaabeeranga baddu bo ennaku zonna.” 

8   Naye Lekobowaamu n�aggaya amagezi abakadde ge baali bamuwadde, n�agenda ne yeebuuza ku bavubuka be yali akuze nabo, ate nga be bamuweereza mu kiseera ekyo. 

9  N�ababuuza nti, “Mumpa magezi ki okuddamu abantu bano abaŋŋambye nti, ‘Tukendeereze ku kikoligo kitaawo kye yatuteekako?’ ” 

10  Abavubuka be yali akuze nabo ne bamuddamu nti, “Gamba abantu abakugambye nti, ‘Ekikoligo kitaawo kye yatuteekako kyali kizito, naye kaakano kitukendeerezeko,’ nti, ‘Nasswi wange asinga ekiwato kya kitange obunene. Kitange yababinika ekikoligo ekizito, naye nze nzija kwongera ku kikoligo kyammwe obuzito. 

11  Kitange yabakangavvulanga na nkoba naye nze nzija kubakangavvulanga na njaba ez�obusagwa.’ ” 

12  Bwe waayitawo ennaku essatu Yerobowaamu n�abantu bonna ne bagenda eri Lekobowaamu, nga kabaka bwe yali ayogedde nti, “Mukomeewo oluvannyuma lw�ennaku ssatu.” 

13  Kabaka n�addamu n�ebboggo. N�agaana okuwuliriza amagezi g�abakadde, 

14  n�agoberera amagezi ag�abavubuka, n�ayogera nti, “Kitange yababinika ekikoligo ekizito, naye nze nzija kukyongerako obuzito. Kitange yabakangavvulanga na nkoba, naye nze nzija kubakangavvulanga na njaba ez�obusagwa.” 

15  Kabaka n�atawuliriza bantu kubanga bw�atyo Katonda bwe yasiima, okutuukiriza ekigambo Mukama kye yayogera ku Yerobowaamu mutabani wa Nebati ng�ayita mu Akiya Omusiiro. 

16   Awo Isirayiri yenna bwe baalaba nga kabaka agaanye okubawuliriza, ne bamuddamu nti, “Mugabo ki gwe tulina mu Dawudi, era busika ki bwe tulina mu mutabani wa Yese? Buli omu ku mmwe, addeyo mu weema ye, ayi Isirayiri! Mmwe ennyumba ye Dawudi mwerabirire.” Awo Abayisirayiri bonna ne baddayo ewaabwe. 

17  Naye abo abaabeeranga mu bibuga bya Yuda, Lekobowaamu n�asigala ng�abafuga. 

18   Kabaka Lekobowaamu n�atuma Kadolaamu eyavunaanyizibwanga emirimu egy�ekipakasi, naye Abayisirayiri ne bamukuba amayinja ne bamutta. Kabaka Lekobowaamu ye n�ayanguwa okulinnya eggaali lye n�addukira e Yerusaalemi. 

19  Awo Isirayiri ne bajeemera ennyumba ya Dawudi n�okutuusa leero.

