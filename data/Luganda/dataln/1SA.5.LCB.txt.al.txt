1   Awo Abafirisuuti bwe bawamba essanduuko ya Katonda, ne bagiggya Ebenezeri ne bagitwala mu Asudodi; 

2  ne bagisitula ne bagiteeka mu ssabo lya Dagoni, okuliraana Dagoni. 

3  Awo abantu ba Asudodi bwe baagolokoka enkeera, baasanga Dagoni agudde mu maaso g�essanduuko ya Mukama. Ne basitula Dagoni ne bamuzzaawo. 

4  Era ne bwe baagolokoka enkeera ku lunaku olwaddirira, baasanga Dagoni agudde mu maaso g�essanduuko ya Mukama, ng�omutwe gwe n�emikono gye bikutuseeko nga bigudde mu mulyango, ng�ekiwuduwudu kye, kye kisigaddewo. 

5  Bakabona ba Dagoni n�abo bonna abayingira mu ssabo lya Dagoni kyebava balema okulinnya ku mulyango gw�essabo lye, ne leero. 

6   Omukono gwa Mukama ne gubonereza abantu b�e Asudodi n�emiriraano, n�abaleetako entiisa era ne bakwatibwa ebizimba. 

7  Awo abantu b�e Asudodi bwe baalaba ebyabatuukako ne boogera nti, “Essanduuko ya Katonda wa Isirayiri teteekwa kusigala wano naffe, kubanga omukono gwe gutuliko era guli ne ku lubaale waffe Dagoni.” 

8  Ne bakuŋŋaanya abakungu bonna ab�Abafirisuuti ne bababuuza nti, “Tunaakola tutya essanduuko ya Katonda wa Isirayiri?” Ne baddamu nti, “Essanduuko ya Katonda wa Isirayiri etwalibwe e Gaasi.” Awo ne batwala eyo essanduuko ya Katonda wa Isirayiri. 

9   Naye bwe baagituusa eyo, omukono gwa Mukama ne gulwana n�ekibuga ekyo, ne waba okutya kungi nnyo nnyini mu batuuze b�ekibuga ekyo. Abakulu n�abato n�abaleetako ebizimba ku bitundu byabwe eby�ekyama. 

10  Kyebaava baweereza essanduuko ya Katonda mu Ekuloni. Naye essanduuko ya Katonda bwe yali ng�eneetera okutuuka mu Ekuloni, Abaekuloni ne bakaaba nga boogera nti, “Batuleetedde essanduuko ya Katonda wa Isirayiri, okututta n�abantu baffe.” 

11  Awo ne bakuŋŋaanya abakungu bonna ab�Abafirisuuti, ne babagamba nti, “Muzzeeyo essanduuko ya Katonda wa Isirayiri mu kifo kyayo, ereme kututta ffe n�abantu baffe.” Omukono gwa Katonda gwali gubazitooweredde nnyo era nga bajjudde entiisa ey�okufa. 

12  Abo abataafa baalwala ebizimba, okukaaba mu kibuga ne kutuuka mu ggulu.

