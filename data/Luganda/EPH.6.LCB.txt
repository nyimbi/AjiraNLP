Abazadde n�abaana baabwe
1 Abaana, muwulirenga bazadde bammwe mu Mukama waffe, kubanga bwe mukola mutyo, mukola kituufu. 2“Kitaawo ne nnyoko obassangamu ekitiibwa,” eryo lye tteeka erisooka eririmu okusuubiza nti: 3Bw�onoobanga obulungi, era n�owangaala ku nsi. 4Nammwe abazadde, temunyigirizanga baana bammwe, wabula mubakuze nga mubagunjula era nga mubayigiriza ebya Mukama waffe.
Abaddu ne bakama baabwe
5 Abaddu, muwulirenga bakama bammwe ab�omu mubiri nga mubatya era nga mubawa ekitiibwa ng�omutima gwammwe mumalirivu, nga bwe mwamalirira mu Kristo. 6Ekyo temukikola lwa kulabibwa, abantu balyoke babasiime, wabula mukolenga ng�abaddu ba Kristo nga mukola n�omutima gwammwe gwonna, nga Katonda bw�ayagala. 7Muweerezenga n�omutima omulungi ng�abakolera Mukama waffe so si ng�abakolera abantu, 8nga mumanyi ng�ekirungi kyonna omuntu ky�akola, oba muddu oba wa ddembe, Mukama alimusasula empeera ennungi. 9Era nammwe bakama b�abaddu, muyisenga bulungi abaddu bammwe nga temubatiisatiisa, nga mumanyi nti Mukama waabwe, ye Mukama wammwe, ali mu ggulu era ye tasosola mu bantu.
Ebyokulwanyisa bya Katonda
10 Eky�enkomerero, mubenga n�amaanyi mu Mukama waffe ne mu buyinza obw�amaanyi ge. 11Mwambale ebyokulwanyisa byonna ebya Katonda, mulyoke musobole okwolekera enkwe za Setaani. 12Kubanga tetumeggana na mubiri wadde musaayi, wabula tulwanyisa abafuzi, n�ab�obuyinza, n�amaanyi ag�ensi ag�ekizikiza, n�emyoyo emibi egy�omu bifo ebya waggulu. 13Noolwekyo mwambalenga ebyokulwanyisa byonna ebya Katonda, mulyoke musobole okwaŋŋanga omulabe ku lunaku olw�akabi, era bwe mulimala okukola byonna, mulyoke musigale nga muli banywevu. 14Muyimirire nga muli banywevu, ng�amazima lwe lukoba lwammwe lwe mwesibye mu kiwato kyammwe, ate ng�obutuukirivu kye ky�omu kifuba, 15nga mwambadde n�engatto mu bigere byammwe nga mugenda okubuulira Enjiri ey�emirembe. 16Era ku ebyo byonna okukkiriza kwammwe kubeerenga engabo eneebasobozesanga okuzikiza obusaale bwonna obw�omuliro obulasibwa omubi. 17Obulokozi bubafuukire enkuufiira gye mwambadde, n�ekigambo kya Katonda kibabeerere ekitala eky�Omwoyo, 18nga musabiririranga mu ssaala zonna nga mwegayiririranga mu mwoyo buli kiseera. Mwekuumenga nga mugumiikirizanga, era nga mwegayiririranga abatukuvu, be bantu bonna aba Katonda.
19 Era nange munsabirenga bwe nnaabanga njogera mpeebwe eby�okwogera, era mbyogerenga n�obuvumu nga ntegeeza abantu ekyama ky�Enjiri. 20Ndi mubaka wa Njiri ali mu njegere. Munsabire ndyoke ngibuulire abantu n�obuvumu nga bwe kinsaanira.
21 Tukiko, owooluganda omwagalwa era omuweereza omwesigwa mu Mukama waffe, alibategeeza byonna mulyoke mutegeere ebinfaako ne bye nkola. 22Mmutumye gye muli, mulyoke mumanye nga bwe tuli era abagumye emitima gyammwe.
23 Emirembe n�okwagala awamu n�okukkiriza ebiva eri Katonda Kitaffe ne Mukama waffe Yesu Kristo, bibeerenga n�abooluganda. 24Ekisa kya Katonda kibeerenga n�abo bonna abaagala Mukama waffe Yesu Kristo n�okwagala okutaggwaawo.