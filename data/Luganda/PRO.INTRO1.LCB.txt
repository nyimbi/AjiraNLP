Ennyanjula
Ekitabo ky�Engero kitandika kyogera nti Sulemaani ye yakiwandiika. Naye si ye yekka eyawandiika byonna ebiri mu kitabo kino. Waaliwo n�abalala bangi ab�amagezi abatamanyiddwa abaayongera ku bigambo bino. Kyawandiikibwa mu biseera ebitali bimu mu byafaayo bya Isirayiri, wakati wa 950 ne 700 bc. Ekitabo kino kyogera ku birowoozo ebikwata ku bulamu obwa bulijjo nga biwandiikiddwa mu bufunze. Kibalirwa ku bitabo ebiyitibwa eby�amagezi, ng�ekitabo kya Yobu n�ekitabo ekiyitibwa Oluyimba. Kyogera ku muntu anoonya amagezi agayinza okumuweesa obulamu obujjuvu. Omulamwa gw�ekitabo kino guli ku bintu ng�obugagga, n�obwenkanya, n�okwagala, n�obwesigwa, n�okussaamu abaavu ekitiibwa, n�amalala, n�okwegomba, n�omululu, n�ebirala. Kyawulibwamu ebitundu bino: ennyanjula (Essuula 1:1-7); obukulu bw�okubeera n�amagezi (Essuula 1:8–9:18); engero za Sulemaani (Essuula 10:1–22:16, Essuula 25–29); ebyayogerwa ab�amagezi abatamanyiddwa (Essuula 22:17–24:34); ebyayogerwa Aguli (Essuula 30); ebyayogerwa Kabaka Lemweri (Essuula 31:1-9); n�ebyayogerwa abantu ab�amagezi abalala (Essuula 31:10-31).