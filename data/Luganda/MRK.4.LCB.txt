Olugero lw�Omusizi
1 Ate era n�atandika okuyigiriza ku lubalama lw�ennyanja. Ekibiina ky�abantu kinene nnyo ne bakuŋŋaana okumwetooloola. Kyeyava alinnya mu lyato n�ayigiriza ng�atudde omwo. 2Yabayigirizanga ebintu bingi mu ngero. N�abayigiriza ng�agamba nti, 3“Muwulirize. Waaliwo omulimi eyafuluma okusiga ensigo. 4Bwe yali ng�azimansa ng�asiga mu nnimiro, ezimu ne zigwa ku mabbali g�ekkubo ennyonyi ne zijja ne zizirya. 5N�endala ne zigwa ku ttaka ery�ekyaziyazi awatali ttaka lingi, ezo ne zimera mangu kubanga tezaali mu ttaka gwanvu. 6Awo omusana bwe gwayaka ne zikalirawo, kubanga emirandira gyali kungulu. 7Endala ne zigwa mu maggwa. Awo ensigo ne zikula kyokka amaggwa ne gazitta ne zitabala bibala. 8Endala ne zigwa ku ttaka eddungi, ezo ne zibala ebibala, ezimu emirundi amakumi asatu, endala emirundi nkaaga, n�endala kikumi.”
9 N�abagamba nti, “Oyo alina amatu agawulira awulire.” 10Awo bwe yasigala yekka, abayigirizwa be ekkumi n�ababiri n�abantu abalala, ne bamubuuza amakulu g�engero ezo ze yabagerera. 11Yesu n�abagamba nti, “Mmwe muweereddwa omukisa okumanya ekyama ekifa ku bwakabaka bwa Katonda ekyakisibwa abantu abalala abali ebweru waabwo.”
12 “Balaba bulabi naye nga tebeetegereza,
era n�okuwulira bawulira naye tebategeera,
si kulwa nga bakyuka ne basonyiyibwa.”
13 “Kale obanga temutegedde makulu ga lugero luno olwangu bwe luti mulitegeera mutya endala ze ŋŋenda okweyambisa nga njigiriza? 14Omusizi asiga ekigambo y�asiga. 15Ate ensigo ezaagwa ku mabbali g�ekkubo, be bawulira ekigambo, amangwago Setaani n�ajja n�akibatwalako. 16Ate ensigo ezaagwa ku kyaziyazi, gy�emitima gy�abantu abawulira ekigambo amangwago ne bakyaniriza n�essanyu. 17Naye tebalina mirandira, babeera bulungi okusooka, naye olutuukibwako ebizibu oba okuyigganyizibwa olw�ekigambo amangwago babivaako. 18Ate endala ezaagwa mu maggwa, be bawulira ekigambo, 19naye okweraliikirira n�okusikirizibwa eby�obugagga n�okwegomba ebintu ebirala, bizikiriza ekigambo ne kitabala bibala. 20Ettaka eddungi gy�emitima gy�abantu abawulira ekigambo ne bakkiririza ddala era ne bavaamu ebibala, emirundi amakumi asatu, abalala emirundi nkaaga, n�abalala kikumi.”
21 Awo Yesu n�ababuuza nti, “Waliwo omuntu akoleeza ettaala n�agivuunikako ekibbo oba n�agiteeka wansi w�ekitanda? Naye omuntu bw�akoleeza ettaala tagiteeka ku kikondo waggulu? 22Kubanga buli kintu kyonna ekikolebwa mu kyama kaakano, ekiseera kirituuka ne kiragibwa mu lwatu. 23Alina amatu agawulira awulire. 24Naye mwegendereze ebyo bye mbayigiriza. 25Alina aliweebwa na buli atalina aliggyibwako n�ebyo by�alina.”
Olugero lw�Ensigo Ekula
26 Awo Yesu n�abagamba nti, “Obwakabaka bwa Katonda bufaanaanyirizibwa n�omusizi asiga ensigo mu ttaka. 27Ekiro yeebaka, n�emisana ne yeekolera by�ayagala, mu kiseera ekyo kyonna ensigo ziba zimera, naye ate nga takimanyi. 28Ku bwalyo ettaka lireeta ekibala. Ensigo zisooka kusindika bulimi bwazo okuva mu ttaka, amatabi ne gajjako ebirimba by�eŋŋaano. 29Eŋŋaano bw�eyengera omusizi ayanguwa mangu n�akwata akayuuyo, kubanga amakungula gatuuse.”
30 Awo Yesu n�ayongera n�abagamba nti, “Obwakabaka bwa Katonda tunaabugeraageranya na ki? Oba tukozese lugero ki okubunnyonnyola? 31Bufaananyizibwa n�akasigo aka kaladaali! Kubanga newaakubadde katono nnyo okusinga ensigo zonna ez�oku nsi, 32naye kavaamu omuti omunene nga gulina amatabi amanene, ennyonyi ez�omu bbanga mwe ziyinza okuzimba ebisu byazo.”
33 Yesu n�abuulira abantu ekigambo kya Katonda ng�akozesa engero nnyingi ezifaanana ng�ezo, nga bwe baasobolanga okuwulira. 34Yesu bwe yabanga ayigiriza ebibiina yakozesanga engero, naye bwe yaddanga ebbali n�abayigirizwa be n�abannyonnyola amakulu agali mu ngero ezo.
Yesu Akkakkanya Omuyaga
35 Ku lunaku olwo obudde nga buwungedde Yesu n�agamba abayigirizwa be nti, “Tuwunguke tulage emitala.” 36N�aleka awo ekibiina, abayigirizwa be ne balinnya mu lyato Yesu mwe yali ne bagenda naye. Abantu abamu ne babagobera mu maato agaabwe. 37Amangwago omuyaga mungi nnyo ne gukunta n�amayengo amagulumivu ne geeyiwa mu lyato ne libulako katono okujjula amazzi. 38Yesu yali agalamidde emabega mu lyato nga yeezizise omutto yeebase. Awo abayigirizwa be ne bamuzuukusa nga bagamba nti, “Omuyigiriza, ggwe tofaayo nga ffenna tugenda okusaanawo?”
39N�azuukuka n�aboggolera omuyaga n�agamba ennyanja nti, “Tteeka, sirika.” Omuyaga ne gusirika n�ennyanja n�eteekera ddala.
40 N�ababuuza nti, “Lwaki mutidde? Temunnaba kubeera na kukkiriza?”
41Ne batya nnyo, ne bagambagana nti, “Ono ye ani, embuyaga n�ennyanja gwe bigondera?”