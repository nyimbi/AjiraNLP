Olugero olw�Omuvule gwa Lebanooni
1 Mu mwaka ogw�ekkumi n�ogumu, mu mwezi ogwokusatu ku lunaku olw�olubereberye, ekigambo kya Mukama Katonda ne kinzijira n�aŋŋamba nti, 2“Omwana w�omuntu, tegeeza Falaawo, ye kabaka w�e Misiri n�olufulube lw�abantu be nti,
“ ‘Ani ayinza okwegeraageranya naawe mu kitiibwa?
3 Tunuulira Obwasuli, ogwali omuvule mu Lebanooni,
nga gulina amatabi amalungi agaasiikirizanga ekibira;
ogwali omuwanvu ennyo,
nga guyitamu ne mu kasolya ak�ekibira.
4 Amazzi gaaguliisanga,
n�enzizi ezikka wansi ennyo ne ziguwanvuya,
n�emigga gyagyo
ne gigwetooloola wonna,
ne giweerezanga n�amatabi gaagyo
eri emiti gyonna egy�omu ttale.
5 Kyegwava gukula ne guwanvuwa
okusinga emiti gyonna egy�omu kibira,
n�amatabi gaagwo amanene
ne geeyongera obunene,
n�amatabi gaagwo amatono ne gawanvuwa
ne gasaasaana olw�obungi bw�amazzi.
6 Ebinyonyi byonna eby�omu bbanga
ne bizimba ebisu byazo mu matabi gaagwo amanene,
n�ensolo enkambwe ez�oku ttale
ne zizaaliranga wansi w�amatabi gaagwo,
n�amawanga gonna amakulu
ne gabeeranga wansi w�ekisiikirize kyagwo.
7 Gwali gwa kitalo mu bulungi bwagwo,
n�amatabi gaagwo amanene,
kubanga emirandira gyagwo
gyasima awali amazzi amangi.
8 Emivule egyali mu nnimiro ya Katonda
tegyayinza kuguvuganya,
newaakubadde emiberoosi okwenkana
n�amatabi gaagwo amanene;
n�emyalamooni nga tegifaanana
matabi gaagwo amatono,
so nga tewali muti mu nnimiro ya Katonda
ogugwenkana mu bulungi.
9 Nagulungiya n�amatabi amangi,
emiti gyonna egy�omu Adeni
egyali mu nnimiro ya Katonda
ne gigukwatirwa obuggya.’ ”
10 “Mukama Katonda kyava ayogera bw�ati nti; Kubanga gwegulumiza, ne gwewanika waggulu okuyita mu kasolya ak�ekibira, ate ne guba n�amalala olw�obuwanvu bwagwo, 11kyendiva nguwaayo mu mukono gw�omufuzi ow�amawanga agukole ng�obutali butuukirivu bwagwo bwe buli, era ngugobye. 12Era bannaggwanga abasingirayo ddala obukambwe baagutema ne bagusuula. Amatabi gaagwo amanene gaagwa ku nsozi ne mu biwonvu byonna, n�amatabi gaagwo amatono ne gagwa nga gamenyese mu biwonvu byonna eby�ensi. N�amawanga gonna ag�oku nsi gaava wansi w�ekisiikirize kyagwo, ne gagulekawo. 13Ebinyonyi byonna eby�omu bbanga ne bituula ku matabi agaagwa, era n�ensolo enkambwe ez�oku ttale zonna ne zibeera mu matabi gaagwo. 14Kyewaliva walema okubaawo emiti okumpi n�amazzi egirikula ne giwanvuwa ne gyegulumiza n�okutuuka okuyita mu kasolya k�ekibira. Era tewalibaawo miti mirala egyafukirirwa obulungi egiriwanvuwa okutuuka awo, kubanga gyonna giweereddwayo eri okufa, okugenda emagombe, mu bantu abaabulijjo, n�abo abakka mu bunnya.
15 “Bw�ati bw�ayogera Mukama Katonda nti, Ku lunaku lwe gwaleetebwa wansi emagombe, enzizi zaagukaabira, era naziyiza n�emigga gyagwo, n�amazzi gaagwo amangi okukulukuta. Ku lulwe nayambaza Lebanooni obuyinike, n�emiti gyonna egy�oku ttale ne gikala. 16Naleetera amawanga okukankana olw�eddoboozi ery�okugwa kwagwo bwe naguserengesa emagombe n�abo abaserengeta wansi mu bunnya. Olwo emiti gyonna egya Adeni, egy�amaanyi era egisingayo obulungi egya Lebanooni emiti gyonna egyali gifukiriddwa obulungi amazzi, ne gizzibwamu amaanyi wansi mu nsi. 17Abo bonna ababeera mu kisiikirize kyagwo, n�amawanga agassanga ekimu nabo, bakirira nabo emagombe ne beegatta ku abo abattibwa n�ekitala.
18 “Muti ki mu gy�omu Adeni ogw�enkana naawe mu bukulu mu kitiibwa kyo? Era naye, olisuulibwa wamu n�emiti egy�omu Adeni n�oserengeta emagombe, n�ogalamira eyo wamu n�abatali bakomole, n�abo abattibwa n�ekitala. Ono ye Falaawo n�ekibinja kye kyonna,” bw�ayogera Mukama Katonda.