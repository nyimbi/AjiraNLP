Yekosafaati Kabaka wa Yuda
1Yekosafaati mutabani wa Asa n�asikira Asa bw�atyo n�afuuka kabaka, n�okwenyweza ne yeenyweza eri Isirayiri. 2N�ateeka abaserikale mu bibuga ebiriko bbugwe ebya Yuda, n�ateeka n�eggye mu Yuda, ne mu bibuga ebya Efulayimu, kitaawe Asa bye yali awambye.
3 Mukama n�abeera wamu ne Yekosafaati kubanga mu buto bwe yatambuliranga mu makubo ga jjajjaawe Dawudi ge yatambulirangamu. Teyeebuuza ku Babaali, 4naye yanoonya Katonda wa kitaawe, era n�agoberera amateeka ge okusinga engeri za Isirayiri. 5Mukama n�anyweza obwakabaka mu mukono gwe, era Yuda yenna ne baleetera Yekosafaati ebirabo, n�aba n�obugagga bungi n�ekitiibwa kinene. 6Omutima gwe ne gunywerera mu kkubo lya Mukama, n�okuggyawo n�aggyawo ebifo ebigulumivu n�ebifaananyi bya Baasera mu Yuda.
7 Mu mwaka ogwokusatu ogw�obufuzi bwe, n�atuma abakungu be bano: Benikayiri, ne Obadiya, ne Zekkaliya, ne Nesaneeri, ne Mikaaya okugenda nga bayigiriza mu bibuga bya Yuda. 8Ne wabaawo n�Abaleevi abagenda nabo: Semaaya, ne Nesaniya, ne Zebadiya, ne Asakeri, ne Semiramoosi, ne Yekonasaani, ne Adoniya, ne Tobbiya, ne Tobadoniya, wamu ne Erisaama ne Yekolaamu. 9Ne bayigiriza mu Yuda yonna, nga bakozesa Ekitabo ekya Mateeka ga Mukama; ne babuna mu bibuga byonna ebya Yuda ne bayigiriza abantu.
10 Awo entiisa ya Mukama n�egwa ku bwakabaka obw�amawanga agaali geetoolodde Yuda, ne batakola ntalo na Yekosafaati. 11Abamu ku Bafirisuuti ne baleetera Yekosafaati ebirabo, ne ffeeza ng�omusolo, ate Abawalabu ne bamuleetera ebisibo eby�endiga ennume kasanvu mu lusanvu, n�embuzi kasanvu mu lusanvu. 12Yekosafaati ne yeeyongeranga amaanyi, n�azimba ebigo n�ebibuga eby�amaterekero mu Yuda, 13n�abeera n�ebyamaguzi bingi ddala mu bibuga bya Yuda. Yalina n�abaserikale abatendeke mu Yerusaalemi nga bazira. 14Okubalibwa ng�enju za bakitaabwe bwe zaali kwali bwe kuti:
Okuva mu Yuda, abaduumizi ab�ebibinja eby�olukumi (1,000) baali:
Aduna omuduumizi ow�abasajja abalwanyi emitwalo amakumi asatu (300,000),
15n�eyamuddiriranga yali Yekokanani omuduumizi ow�abasajja emitwalo amakumi abiri mu munaana (280,000);
16 n�eyamuddiriranga yali Amasiya mutabani wa Zikuli, eyeewaayo obwebange okuweerezanga Mukama, omuduumizi ow�abasajja emitwalo amakumi abiri (200,000).
17Okuva mu Benyamini:
Eriyada, omuserikale omuzira, eyaduumiranga abasajja ab�obusaale n�engabo emitwalo amakumi abiri (200,000),
18n�eyamuddiriranga ye yali Yekozabadi eyaduumiranga abasajja emitwalo kkumi na munaana abaali beeteeseteese okulwana (180,000).
19 Abo be basajja abaaweerezanga kabaka, obutassaako abo abaali mu bibuga ebyaliko bbugwe n�ebigo okubuna Yuda yonna.