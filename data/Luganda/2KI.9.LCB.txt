1Nnabbi Erisa n�ayita omu ku bannabbi abato n�amugamba nti, “Weesibe ekimyu, otwale eccupa eno ey�amafuta, ogende nayo e Lamosugireyaadi. 2Bw�otuuka eyo, onoonye Yeeku mutabani wa Yekosafaati, muzzukulu wa Nimusi, omuggye mu banne, omutwale mu kisenge eky�omunda. 3Oddire eccupa ey�amafuta, ogafuke ku mutwe gwe, oyogere nti, ‘Bw�ati bw�ayogera Mukama nti Nkufukako amafuta okuba kabaka wa Isirayiri.’ Oluvannyuma oggulewo oluggi odduke, so tolwawo n�akatono.”
4Awo omuvubuka nnabbi n�agenda e Lamosugireyaadi. 5Bwe yatuuka, n�asanga ng�abaserikale abakulu ab�omu ggye bakuŋŋaanye n�ayogera nti, “Nnina obubaka bwo, ssebo omuduumizi.” Yeeku n�amubuuza nti, “Bw�ani ku ffe ffenna?” N�amuddamu nti, “Bubwo, ggwe omuduumizi.”
6Yeeku n�asituka n�ayingira mu nnyumba, nnabbi n�amufukako amafuta, n�ayogera nti, “Bw�ati bw�ayogera Mukama Katonda wa Isirayiri nti, ‘Nkufukako amafuta okuba kabaka w�abantu ba Mukama, Abayisirayiri. 7Olizikiriza ennyumba ya Akabu mukama wo, nga mpalana eggwanga olw�omusaayi gw�abaddu ba Mukama bonna, Yezeberi gwe yayiwa. 8Ennyumba yonna eya Akabu erisaanyizibwawo, era ndizikiririza ddala buli mwana wabulenzi, oba muddu oba wa ddembe mu Isirayiri. 9Ndifuula ennyumba ya Akabu okuba ng�ennyumba ya Yerobowaamu mutabani wa Nebati, era n�okufaanana ng�ennyumba ya Baasa mutabani wa Akiya. 10N�embwa ziririira Yezeberi mu kibanja eky�e Yezuleeri era tewaliba muntu n�omu amuziika.’ ” Oluvannyuma olw�okwogera ebyo n�aggulawo oluggi n�adduka. 11Yeeku bwe yafuluma okugenda eri bakungu banne, omu ku bo n�amubuuza nti, “Kiri bulungi? Omulalu oyo abadde akunoonyeza ki?”
Yeeku n�addamu nti, “Omusajja mumumanyi n�enjogera ye mugimanyi.”
12Ne bamugamba nti, “Ekyo si kituufu! Tutegeeze amazima.” Yeeku n�ayogera nti, “Bw�ati bw�aŋŋambye nti, ‘Bw�ati bw�ayogera Mukama nti nkufukako amafuta okuba kabaka wa Isirayiri.’ ”
13Ne banguwa okuggyako eminagiro gyabwe, ne bagyaliira wansi ku madaala, ne bafuuwa ekkondeere, nga bwe baleekaana nti, “Yeeku ye kabaka.”
Yeeku atta Yolaamu ne Akaziya
14Awo Yeeku mutabani wa Yekosafaati, muzzukulu wa Nimusi n�asalira Yolaamu olukwe. Yolaamu wamu ne Isirayiri yenna baali bakuuma e Lamosugireyaadi, Kazayeeri kabaka w�e Busuuli aleme okubalumba. 15Naye Yolaamu yali azeeyo e Yezuleeri okujjanjabibwa ebiwundu Abasuuli bye baali bamutaddeko, mu kulwanagana ne Kazayeeri kabaka w�e Busuuli. Yeeku n�ayogera nti, “Bwe muba nga bwe mutyo bwe muwulira, kale waleme okubaawo omuntu yenna atoloka okuva mu kibuga anaabunyisa amawulire mu Yezuleeri.” 16N�alinnya mu ggaali lye, n�agenda e Yezuleeri, kubanga Yolaamu yali awummulidde eyo, nga ne Akaziya aserengese okugenda okumulabako.
17Awo omukuumi eyali mu kigo mu Yezuleeri, bwe yalengera ekibinja kya Yeeku nga kijja, n�akoowoola mu ddoboozi ery�omwanguka ng�agamba nti, “Waliwo ekibinja kye nnengera ekijja.”
Yolaamu n�alagira nti, “Mufune omu ku beebagala embalaasi, mumutume agende abasisinkane, ababuuze nti, ‘Mujja mirembe?’ ”
18Awo eyeebagala embalaasi n�agenda okusisinkana Yeeku, n�amugamba nti, “Kabaka abuuza nti, ‘Mujja mirembe?’ ”
Yeeku n�amuddamu nti, “Emirembe ogifaako ki? Kyuka odde ennyuma wange ongoberere.” Omukuumi eyali mu kigo n�ayogera nti, “Atuuse gye bali, naye tadda.”
19Awo kabaka n�atuma eyeebagala embalaasi owookubiri. Bwe yatuuka we baali, n�ayogera nti, “Bw�ati bw�ayogera kabaka nti, ‘Mujja mirembe?’ ” Yeeku n�amuddamu nti, “Emirembe ogifaako ki? Kyuka odde ennyuma wange ongoberere.”
20Omukuumi n�addamu n�ayogera nti, “Oli naye atuuse, gye bali, naye tadda. N�enneebagala y�embalaasi efaanana ng�enneebala ya Yeeku muzzukulu wa Nimusi, kubanga enneebagala ye yakiralu.”
21Yolaamu n�ayogera nti, “Muteeketeeke eggaali lyange.” Bwe baamala okuliteekateeka, Yolaamu kabaka wa Isirayiri ne Akaziya kabaka wa Yuda, ne bafuluma ekibuga, buli omu ng�ali mu ggaali lye, ne bagenda okusisinkana Yeeku, era baamusisinkanira mu nnimiro eyali eya Nabosi Omuyezuleeri. 22Awo Yolaamu bwe yalaba Yeeku, n�amubuuza nti, “Ojja mirembe Yeeku?” Yeeku n�amuddamu nti, “Kiyinzika kitya okubaawo emirembe, nga wakyaliwo obwenzi n�obulogo bwa nnyoko Yezeberi?” 23Amangwago Yolaamu n�akyusa n�adduka, ng�akoowoola Akaziya ng�agamba nti, “Akaziya waliwo olukwe!”
24Awo Yeeku n�aggyayo omutego gwe n�obusaale bwe, n�amaanyi ge gonna n�anaanuula omutego n�alasa Yolaamu mu kibegabega, akasaale ne kafumita omutima gwe, n�agwa mu ggaali lye. 25Yeeku n�agamba Bidukali, omugoba we ggaali lye nti, “Mumuggyeemu, mumusuule mu nnimiro eyali eya Nabosi Omuyezuleeri. Ojjukira bwe twali tuvugira amagaali gaffe emabega wa Akabu kitaawe, Mukama n�ayogera nti ekintu kino kirimutuukako. 26‘Mazima ddala, nga jjo bwe nnalabye omusaayi gwa Nabosi n�omusaayi gw�abaana be, siireme kukusasulira mu kibanja kino kyennyini,’ bw�ayogera Mukama. Kaakano mumusitule mumusuule mu kibanja ekyo ng�ekigambo kya Mukama bwe kiri.”
27Awo Akaziya kabaka wa Yuda bwe yalaba ebyabaawo, n�addukira mu kkubo ery�omu nnyumba ey�ennimiro. Yeeku n�amugoba, nga bw�ayogerera waggulu nti, “Naye mumutte!” Ne bamulasa, ne bamuleetako ekiwundu ng�addukira e Guli ekiriraanye Ibuleamu, ng�ali mu ggaali lye, naye n�asobola okutuuka e Megiddo, era eyo gye yafiira. 28Abaddu be ne bateeka omulambo gwe mu ggaali ne bagutwala e Yerusaalemi, ne bamuziika mu ntaana ye ku biggya bya bajjajjaabe mu kibuga kya Dawudi. 29Awo mu mwaka ogw�ekkumi n�ogumu ogw�obufuzi bwa Yolaamu mutabani wa Akabu, Akaziya n�atandika okufuga Yuda.
Okufa kwa Yezeberi
30Yeeku n�agenda Yezeberi gye yali, Yezeberi n�akimanya, n�asiiga amaaso ge, n�alongoosa enviiri ze, n�atunula ebweru ng�asinziira mu ddirisa. 31Awo Yeeku bwe yali ng�ayingirira mu wankaaki, Yezeberi n�amubuuza nti, “Ojja mirembe, ggwe Zimuli, eyatemula mukama wo?”
32Yeeku n�ayimusa amaaso ge waggulu, n�akoowoola ng�abuuza nti, “Ani ali ku ludda lwange? Ani?” Abalaawe babiri oba basatu ne balingiza mu ddirisa. 33N�ayogera nti, “Mumusuule wansi!” Ne bamusuula wansi, n�omusaayi gwe ogumu ne gumansukira ekisenge ne ku mbalaasi, n�okumulinyirira ne zimulinnyirira.
34Awo Yeeku n�ayingira, n�alya era n�anywa. N�ayogera nti, “Mulabirire omulambo gw�omukazi oyo eyakolimirwa, era mulabe nga guziikibwa kubanga yali mumbejja.” 35Naye bwe bagutuukako, tebaalina kye basangawo okuggyako akawanga ke, n�ebigere bye, n�ebibatu by�emikono gye. 36Ne baddayo eri Yeeku ne bamutegeeza. N�abagamba nti, “Kino kye kigambo kya Mukama, kye yayogerera mu muddu we Eriya Omutisubi ng�agamba nti, ‘Mu kibangirizi ky�e Yezuleeri, embwa mwe ziririira omulambo gwa Yezeberi. 37Era omulambo gwa Yezeberi guliba ng�obusa ku ttale mu kibangirizi ky�e Yezuleeri, omuntu yenna aleme okugamba nti, Ono ye Yezeberi.’ ”