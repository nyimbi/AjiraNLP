Amawanga gasalirwa Omusango
1 Musembere mmwe amawanga muwulirize.
Musseeyo omwoyo mmwe abantu.
Ensi ewulirize, ne byonna ebigirimu,
ensi ne byonna ebigivaamu.
2 Mukama anyiigidde amawanga gonna,
ekiruyi kye kiri ku magye gaabwe gonna.
Alibazikiririza ddala,
alibawaayo okuttibwa.
3 Abantu baabwe abattibwa balisuulibwa ebweru,
n�emirambo gyabwe giriwunya,
n�ensozi zirinnyikira omusaayi gwabwe.
4 Emmunyeenye zonna ez�omu ggulu zirisaanuuka,
n�eggulu liryezingako ng�omuzingo;
n�eggye ery�omu ggulu lirigwa,
ng�ebikoola ebiwotose ebiva ku muzabbibu,
ng�ebirimba ebyayongobera ebiva ku mutiini.
5 Weewaawo ekitala kyange kinywedde ne kijjuzibwa mu ggulu,
era laba, kikkira ku Edomu okusala omusango,
abantu be mmaliddewo ddala.
6 Ekitala kya Mukama kisaabye omusaayi,
kiriko amasavu,
omusaayi gw�abaana b�endiga n�embuzi,
amasavu agava mu nsingo za sseddume.
Mukama alina ekiweebwayo mu Bozula,
era waliyo n�okuttibwa okw�amaanyi mu Edomu.
7 Embogo zirifiira wamu nazo,
n�obute obulume, ne ziseddume zirifiira wamu nazo.
Ensi yaabwe erijjula omusaayi,
n�enfuufu erinnyikira amasavu.
8 Mukama alina olunaku olw�okuwalanirako eggwanga,
omwaka ogw�okwesasuza, olw�ensonga eya Sayuuni.
9 Emigga gya Edomu girikalira ne gifuuka bulimbo,
n�enfuufu ye erifuuka ng�obuwunga bwa salufa ayokya.
Ensi ye erifuuka ng�obulimbo obuggya omuliro.
10 Talizikizibwa emisana n�ekiro,
n�omukka gwe gulinyooka ennaku zonna.
Edomu alisigala kifulukwa emirembe n�emirembe,
era tewaliba n�omu ayita mu nsi eyo.
11 Ekiwuugulu eky�omu ddungu n�ekiwuugulu ekireekaana, birikibeeramu.
Ekiwuugulu ekinene ne namuŋŋoona birizimbamu ebisu byabyo.
Katonda aligololera ekipimo eky�okwewunika,
n�ekipimo ekinaaleka Edomu nga njereere.
12 Abakungu be tebalibaako kye bayita bwakabaka,
n�abalangira be bonna baliggwaawo.
13 Amaggwa galimera ku minaala egy�ekibuga kye,
n�emyennyango n�amatovu ne bimera mu bigo bye ebyanywezebwa.
Aliyiggibwa ebibe,
era ebiwuugulu birimufuula ekifo eky�okuwummulirangamu.
14 Ensolo ez�omu ddungu gye zirisisinkana empisi,
n�embuzi enkambwe ez�omu nsiko gye ziriramusiganyiza.
Era eyo ebisolo ebitambula ekiro nabyo biriwummula
nga byefunidde ekifo eky�okuwummulirangamu.
15 Ekiwuugulu kiribiikira eyo amagi,
ne kigaalula,
ne kirabirira abaana baakyo wansi w�ekisiikirize kyakyo.
Era eyo ne kamunye gy�alikuŋŋaanira, empanga n�enseera.
16 Tunula mu muzingo gwa Mukama osome.
Tewali na kimu ku ebyo ekiribulayo,
era ekirume kiriba n�ekikazi, n�ekikazi ne kiba n�ekirume.
Akamwa ka Mukama ke kalagidde,
era Omwoyo we yalibikuŋŋaanya.
17 Agabira buli kimu omugabo gwakyo,
era omukono gwe gubigabanyiza mu kigera.
Birikibeeramu ennaku zonna,
bibeere omwo emirembe n�emirembe.