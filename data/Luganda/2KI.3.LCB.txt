Okujeema kwa Mowaabu
1Mu mwaka ogw�ekkumi n�omunaana ogw�obwakabaka bwa Yekosafaati kabaka wa Yuda, Yekolaamu mutabani wa Akabu n�alya obwakabaka bwa Isirayiri e Samaliya, era n�afugira emyaka kkumi n�ebiri. 2Yakola ebibi mu maaso ga Mukama, newaakubadde nga teyatuuka ku bibi bya kitaawe ne nnyina. Yazikiriza n�empagi eya Baali kitaawe gye yali asimbye. 3Newaakubadde ng�ekyo yakikola, teyalekayo kukola ebibi ng�ebyo Yerobowaamu mutabani wa Nebati bye yakola, n�ayonoonyesa Isirayiri.
4Mesa Kabaka wa Mowaabu yalundanga endiga, era yalina omutemwa ogw�okuwangayo abaana b�endiga emitwalo kkumi, n�ebyoya by�endiga ennume emitwalo kkumi eri Akabu. 5Naye Akabu olwafa, kabaka wa Mowaabu n�atandika okujeemera kabaka wa Isirayiri. 6Awo mu biro ebyo kabaka Yekolaamu n�asitula okuva e Samaliya, n�akunga Isirayiri yenna okugenda naye. 7N�atumira ne Yekosafaati kabaka wa Yuda nti, “Kabaka wa Mowaabu anjeemedde, onooyinza okumbeera tumulwanyise?”
Yekosafaati n�amuddamu nti, “Nnaagenda naawe, kubanga nze ndi nga bw�oli, era abantu bange be bantu bo, n�embalaasi zange ze zizo.”
8Yekosafaati n�amubuuza nti, “Ye, tunaalumba kuva ku luuyi ki?” Yekolaamu n�amuddamu nti, “Tunaayita mu ddungu erya Edomu.” 9Awo kabaka wa Isirayiri, n�asitukira wamu ne kabaka wa Yuda ne kabaka wa Edomu ne bagenda mu lutalo. Ne batambula olugendo lwa nnaku musanvu, n�oluvannyuma ne beesanga ng�eggye amazzi galiweddeko, nga n�ebisolo byabwe tebirina wadde ettondo. 10Kabaka wa Isirayiri ne yeekanga nnyo. N�ayogera nti, “Zitusanze! Ffenna abasatu, Mukama atuwaddeyo mu mukono gwa Mowaabu?” 11Kyokka Yekosafaati n�abuuza nti, “Tewali wano nnabbi wa Mukama tumwebuuzeeko?” Awo omu ku bakungu ba kabaka wa Isirayiri n�amuddamu nti, “Wano waliwo Erisa mutabani wa Safati. Ye yali omuweereza wa Eriya ow�oku mwanjo.” 12Yekosafaati n�ayogera nti, “Alina ekigambo okuva eri Mukama.” Awo Yekosafaati kabaka wa Yuda, awamu ne kabaka wa Isirayiri, ne kabaka wa Edomu ne baserengeta gy�ali.
13Awo Erisa n�agamba kabaka wa Isirayiri nti, “Onnanga ki? Genda eri bannabbi ba kitaawo n�aba maama wo.” Kabaka wa Isirayiri n�amuddamu nti, “Nedda sijja kugendayo; kubanga kirabika nga Mukama atukuŋŋaanyiza ffensatule, okutuwaayo mu mukono gwa Mowaabu.”
14Erisa n�ayogera nti, “Nga Mukama Katonda Ayinzabyonna gwe mpeereza bw�ali omulamu, singa nnali siwa Yekosafaati kabaka wa Yuda kitiibwa, sandikukubyeko munye ya liiso wadde okukusaako omwoyo. 15Naye kaakano, mundeetere omukubi w�ennanga.” Omukubi w�ennanga bwe yali ng�akyakuba ennanga, amaanyi ga Mukama ne gakka ku Erisa, 16n�ayogera nti, “Bw�ati bw�ayogera Mukama nti, ‘Musime ensalosalo mu kiwonvu kino.’ 17Mukama agamba nti, ‘Temuulabe mbuyaga wadde enkuba, naye ekiwonvu kino kijja kujjula amazzi, era mmwe munaanywa, n�ente zammwe zinaanywa, n�ebisolo byammwe ebirala nabyo binywe. 18Eyo nsonga nnyangu mu maaso ga Mukama, era n�Abamowaabu mujja kubawangula. 19Mulizikiriza buli kibuga ekyetooloddwa bbugwe na buli kibuga ekikulu, era mulitema buli muti omulungi, ne muziyiza n�enzizi okuleeta amazzi, era ne mwonoona buli nnimiro nga mugijjuza amayinja.’ ”
20Awo obudde bwe bwakya, mu kiseera eky�okuweerayo ssaddaaka, amazzi ne gakulukuta nga gava ku luuyi olwa Edomu, ensi n�ejjula amazzi.
21Abamowaabu bonna bwe baawulira nga bakabaka babalumbye okulwana nabo, buli musajja, omuto n�omukulu abaali basobola okwambala ebyokulwanyisa, ne bayitibwa okugenda okutabaala. 22Enkeera enjuba bwe yayaka ku mazzi, Abamowaabu ne balowooza nti amazzi mamyufu kubanga gaabalabikira ng�omusaayi. 23Ne bagamba nti, “Guno musaayi! Kirabika nga bakabaka baalwanye bokka ne bokka, ne battiŋŋana, kale Mowaabu mugwe ku munyago.”
24Naye Abamowaabu bwe baali nga baakayingira mu nkambi y�Abayisirayiri, amangwago Abayisirayiri ne batandika okulwana nabo, okutuusa Abamowaabu lwe badduka. 25Ne bamenyaamenya ebibuga by�Abamowaabu, ne bakanyuga amayinja ku buli kibanja ekirungi okutuusa lwe gaakolangako entuumo; ne baziba enzizi zonna ez�amazzi, ne batema na buli muti omulungi. Kirukalesesi kye kifo kyokka ekyali kitalumbiddwa, naye oluvannyuma abasajja ab�envuumuulo ne bakirumba.
26Awo kabaka wa Mowaabu bwe yalaba ng�olutalo lumugendedde bubi, n�atwala abasajja ab�ebitala lusanvu, ne bagenda naye okulumba kabaka wa Edomu, kyokka ne balemelerwa. 27N�addira mutabani we omuggulanda, eyali ateekwa okumusikira, n�amuweerayo ku bbugwe w�ekibuga ng�ekiweebwayo ekyokebwa. Abayisirayiri ne beesisiwala nnyo ne beetamwa, era ne baddayo mu nsi yaabwe.