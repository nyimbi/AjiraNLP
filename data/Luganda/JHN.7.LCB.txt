Yesu ne Baganda be
1 Oluvannyuma lw�ebyo, Yesu n�alaga e Ggaliraaya, kubanga teyayagala kubeera mu Buyudaaya, kubanga Abayudaaya baali bamunoonya okumutta. 2Naye embaga y�Abayudaaya eyitibwa ey�Ensiisira yali eneetera okutuuka. 3Baganda ba Yesu ne bamugamba nti, “Vva wano, olage mu Buyudaaya, abayigirizwa bo balabe ebyamagero by�okola. 4Tosobola kwatiikirira nga weekwese. Kale obanga, okola ebintu ebyo, weerage eri ensi.” 5Baganda be nabo tebaamukkiriza. 6Yesu n�abaddamu nti, “Ekiseera kyange eky�okugenda tekinnatuuka. Naye mmwe muyinza okugenda mu kiseera kyonna we mwagalira. 7Mmwe ensi teyinza kubakyawa, naye Nze enkyawa kubanga ngitegeeza ebikolwa byayo ebibi. 8Mmwe mwambuke ku mbaga. Nze sijja kwambuka ku mbaga eno, kubanga ekiseera kyange tekinnatuuka.” 9Bwe yamala okubagamba ebyo n�asigala mu Ggaliraaya.
Yesu ku Mbaga ey�Ensiisira
10Baganda be bwe bamala okwambuka ku mbaga naye n�ayambuka, mu kyama so si mu lwatu. 11Awo Abayudaaya ne bamunoonya ku mbaga nga beebuuza nti, “Omusajja oli, ali ludda wa?”
12 Ne wabaawo oluvuuvuumo lungi mu bantu. Abamu ne bagamba nti, “Mulungi.” Naye abalala nga bagamba nti, “Nedda, alimba abantu.” 13Kyokka olw�okutya Abayudaaya, tewaaliwo amwogerako mu lwatu.
Yesu Ayigiriza ku Mbaga
14 Awo mu makkati g�embaga Yesu n�ayambuka mu Yeekaalu n�ayigiriza. 15Abakulembeze b�Abayudaaya ne beewuunya nga bagamba nti, “Omuntu ono ayinza atya okumanya okusoma so nga tasomangako?”
16 Awo Yesu kwe kubaddamu nti, “Nze sibayigiriza byange ku bwange, wabula eby�oyo eyantuma. 17Buli ayagala okukola Katonda by�ayagala, ategeera obanga bye njigiriza byange ku bwange oba bya Katonda. 18Ayogera ku bubwe anoonya kitiibwa kye, naye oyo anoonya ekitiibwa ky�oyo eyantuma wa mazima so n�obutali butuukirivu tebuba mu ye. Musa teyabawa amateeka? 19Ku mmwe tekuliiko n�omu akwata mateeka. Kale lwaki musala amagezi okunzita?”
20 Ekibiina ky�abantu ne baddamu nti, “Oliko dayimooni! Ani asala amagezi okukutta?” 21Yesu n�addamu nti, “Nakola ekikolwa kimu ku Ssabbiiti buli muntu ne yeewuunya. 22Musa kyeyava abalagira okukomolebwa, okukomolebwa tekwatandikira ku Musa wabula kwatandikira ku bajjajjammwe; ne ku Ssabbiiti mukomola omuntu. 23Obanga mukomola ku Ssabbiiti etteeka lya Musa lireme okumenyebwa, kale lwaki Nze munsunguwalira olw�okuwonya omuntu ku Ssabbiiti, n�aba mulamu ddala? 24Temusalanga musango okusinziira ku ndabika, naye musalenga omusango ogw�ensonga.”
Yesu ye Kristo
25 Awo abantu abamu ab�omu Yerusaalemi ne beebuuzaganya nga bagamba nti, “Ono si ye muntu gwe banoonya okutta? 26Kale wuuno ayigiriza lwatu, ate tebaliiko kye bamugambako. Osanga abakulembeze bategedde nti Omuntu ono Ye Kristo! 27Naye tumanyi omuntu ono gy�ava; so nga Kristo bw�alijja tewaliba n�omu amanya gy�ava.”
28 Awo Yesu bwe yali ng�akyayigiriza mu Yeekaalu n�akangula ku ddoboozi n�agamba nti, “Ddala mummanyi ne gye nva mumanyiiyo. Sajja ku bwange wabula ekituufu nti oyo eyantuma gwe mutamanyi. 29Nze mmumanyi, kubanga nava gy�ali, era ye yantuma.”
30 Awo ne basala amagezi okumukwata, kyokka tewaali amukwatako, kubanga ekiseera kye kyali tekinnaba kutuuka. 31Naye bangi mu bibiina by�abantu ne bamukkiriza, ne bagamba nti, “Kale Kristo bw�alijja, alikola eby�amagero ebisinga eby�ono byakoze?”
32Awo Abafalisaayo ne bawulira abantu nga boogera ku Yesu mu bwama. Awo bakabona abakulu n�Abafalisaayo ne batuma abaweereza baabwe okumukwata. 33Awo Yesu n�agamba nti, “Nzija kumala nammwe ebbanga ttono, ndyoke nzireyo eri oyo eyantuma. 34Mulinnoonya, naye temugenda kundaba, nga gye ndi, mmwe temuyinza kutuukayo.”
35 Awo Abayudaaya ne beebuuzaganya nti, “Omuntu ono alaga wa gye tutalimulabira? Ayagala kugenda eri abo abaasaasaanira mu Buyonaani, ayigirize Abayonaani? 36Ategeeza ki bw�agamba nti, ‘Mulinnoonya, naye temulindaba?’ Era nti, ‘Gye ndaga temuyinza kutuukayo?’ ”
Ensulo z�Amazzi amalamu
37 Awo ku lunaku olw�embaga olusembayo, olusingira ddala obukulu, Yesu n�ayimirira n�ayogera n�eddoboozi ery�omwanguka n�agamba nti, “Buli alina ennyonta, ajje gye ndi anywe! 38Ng�Ekyawandiikibwa bwe kigamba nti Buli akkiriza Nze emigga egy�amazzi amalamu girikulukuta nga gifuluma mu mutima gwe!” 39Yesu yali ayogera ku Mwoyo Mutukuvu, abamukkiriza gwe baali bagenda okufuna, kubanga Mwoyo oyo yali tannagabibwa, kubanga Yesu yali tannaba kugulumizibwa.
40 Abantu abamu mu kibiina bwe baawulira ng�ayogera bw�atyo, ne bagamba nti, “Ddala omuntu ono ye Nnabbi.” 41Abalala ne bagamba nti, “Omuntu ono ye Kristo.” Naye abalala ne bagamba nti, “Nedda, Kristo tayinza kuba ng�ava mu Ggaliraaya.” 42Kubanga Ekyawandiikibwa kigamba nti: Kristo wa kuva mu zzadde lya Dawudi, era nga wa kuzaalibwa mu Besirekemu, ekibuga kya Dawudi mwe yali. 43Awo ekibiina ne kyesalamu olwa Yesu. 44Abamu ne baagala okumukwata, kyokka ne wabulawo amukwatako.
Obutakkiriza bw�Abakulembeze b�Abayudaaya
45 Awo abaweereza b�abakabona abakulu n�Abafalisaayo ne baddayo eri bakabona abakulu n�Abafalisaayo. Abakulembeze Ne bababuuza nti, “Lwaki temumuleese?” 46Abaweereza ne baddamu nti, “Ebigambo by�ayogera bya kitalo, tetubiwulirangako.” 47Abafalisaayo ne babagamba nti, “Era nammwe abakyamizza? 48Waliwo n�omu ku bakulembeze wadde ku Bafalisaayo eyali akkiririzza mu muntu oyo? 49Naye ekibiina ky�abantu bano abatamanyi mateeka, bakolimiddwa!”
50 Awo Nikodemo, omu ku bo eddako eyagenda eri Yesu, n�abuuza nti, 51“Amateeka gaffe gakkiriza okusalira omuntu omusango nga tannaba kuwozesebwa okutegeera ky�akoze?” 52Ne bamuddamu nti, “Naawe wava Ggaliraaya? Nnoonyereza, ojja kulaba nti e Ggaliraaya teva nnabbi.”
53Awo ne baabuka, buli omu n�addayo eka.