Okuzaalibwa kwa Musa
1 Awo olwatuuka omusajja ow�omu kika kya Leevi, n�agenda n�awasa omukazi, nga naye Muleevi. 2Omukazi oyo n�aba olubuto n�azaala omwana mulenzi; naye bwe yalaba nga mwana alabika obulungi ennyo, n�amukwekera emyezi esatu. 3Naye bwe yatuusa ekiseera nga takyasobola kumukweka, n�amufunira ekibaya eky�ebitoogo, n�akisiigako ebitosi ne koolaasi; omwana n�amuteeka omwo, n�akissa mu bitoogo ku lubalama lw�omugga Kiyira. 4Mwannyina w�omwana n�ayimiriranga nga yeesuddeko akabanga, alabe ebinaamutuukangako.
5 Awo muwala wa Falaawo n�aserengeta ku mugga Kiyira okunaaba; abaweereza be abawala ne batambulira ku lubalama lw�omugga; muwala wa Falaawo n�alaba ekibaya mu bitoogo, n�atuma omu ku bawala okukikima, n�akireeta. 6Bwe yakisaanukulako, n�alabamu omwana. Omwana yali akaaba, n�amusaasira nnyo, n�agamba nti, “Ono y�omu ku baana abawere aba Baebbulaniya.” 7Awo mwannyina w�omwana n�asembera, n�agamba muwala wa Falaawo nti, “Ŋŋende nkuyitire omulezi w�abaana Omwebbulaniya ajje akumulerere?” 8Muwala wa Falaawo n�amuddamu nti, “Kale, genda.” Omuwala mwannyina w�omwana oyo bwe yagenda, yaleeta nnyina wa mwana! 9Muwala wa Falaawo n�agamba nnyina w�omwana nti, “Twala omwana ono omunderere, nnaakusasulanga.” Omukazi oyo n�atwala omwana n�amulera. 10Omwana bwe yakula, n�amutwalira muwala wa Falaawo, n�afuuka omwana wa muwala wa Falaawo. N�amutuuma erinnya Musa, n�agamba nti, “Kubanga namuggya mu mazzi.”
Musa Addukira e Midiyaani
11 Awo olwatuuka, Musa ng�amaze okukula, n�agendako mu bantu be Abaebbulaniya, n�alaba emirimu emikakanyavu gye baali bakozesebwa. N�alaba Omumisiri ng�akuba Omwebbulaniya, omuntu ow�omu baganda be. 12Awo Musa n�amagamaga, bwe yalaba nga teri muntu mulala amulaba, n�akwata Omumisiri n�amutta, n�amukweka mu musenyu. 13Bwe yaddayo enkeera, n�alaba abasajja babiri Abaebbulaniya nga balwana. N�abuuza oyo eyali asobezza nti, “Lwaki okuba Mwebbulaniya munno?” 14Omusajja n�amuddamu nti, “Ani eyakulonda okuba omufuzi waffe era omulamuzi waffe? Oyagala kunzita nga bwe watta Omumisiri?” Musa n�atya, n�ayogera mu mutima gwe nti, “Ekintu kye nakola kirabika kyategeerebwa.”
15 Awo Falaawo bwe yakiwulira, n�agezaako okutta Musa. Naye Musa n�aviira Falaawo, n�addukira mu nsi ya Midiyaani; n�atuula awali oluzzi. 16Waaliwo kabona mu Midiyaani eyalina abaana be abawala musanvu, ne bajja okusena amazzi bajjuze ebyesero banywese endiga za kitaabwe. 17Kyokka ne wabaawo abasumba ne bajja ne babagobawo; naye Musa n�asituka n�abalwanirira, n�anywesa endiga zaabwe.
18 Abawala bwe baddayo eka eri kitaabwe Leweri, n�ababuuza nti, “Nga mukomyewo mangu leero?” 19Ne bamuddamu nti, “Omusajja Omumisiri atulwaniridde ng�abasumba batujoogereza; y�atusenedde n�amazzi n�anywesa ekisibo kyaffe.” 20N�abuuza bawala be nti, “Ali ludda wa? Ye lwaki mumuleseeyo? Mumuyite ajje alye ku mmere.”
21 Musa n�akkiriza. N�abeerera ddala mu maka ga Leweri. Leweri n�awa Musa muwala we Zipola okuba mukyala we. 22Zipola n�amuzaalira omwana owoobulenzi. Musa n�amutuuma erinnya Gerusomu, ng�agamba nti, “Kubanga ndi mugwira mu nsi etali yange.”
23 Awo nga wayiseewo ebbanga ggwanvu, kabaka w�e Misiri n�afa. Abaana ba Isirayiri ne basindanga era ne bakaabanga olw�obuddu bwe baalimu, n�okukaaba kwabwe ne kutuuka eri Katonda. 24Katonda n�awulira okusinda kwabwe. Katonda n�ajjukira endagaano ye gye yalagaana ne Ibulayimu, ne Isaaka ne Yakobo. 25Katonda n�atunuulira abaana ba Isirayiri, n�ategeera okubonaabona kwabwe.