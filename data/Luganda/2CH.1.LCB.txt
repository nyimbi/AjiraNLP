Sulemaani Asaba Amagezi
1 Sulemaani mutabani wa Dawudi n�atebenkera ku bwakabaka bwe, kubanga Mukama Katonda we yali wamu naye, era n�amugulumiza nnyo.
2 Awo Sulemaani n�ayita Isirayiri yonna, n�atumya abaduumizi b�enkumi n�ab�ebikumi, n�abalamuzi, n�abakadde bonna mu Isirayiri yonna, n�abakulembeze b�ennyumba za bajjajjaabwe. 3Sulemaani n�ekibiina kyonna ne bagenda e Gibyoni eyali ekifo ku lusozi awaali Eweema ya Katonda ey�Okukuŋŋaanirangamu, Musa omuweereza wa Mukama gye yakuba, eyo mu ddungu. 4Naye Dawudi yali aggye essanduuko ya Katonda okuva e Kiriyasuyalimu, n�agitwala e Yerusaalemi gye yali agitegekedde ng�agizimbidde eweema. 5Era n�ekyoto eky�ekikomo Bezaaleeri mutabani wa Uli, muzzukulu wa Kuuli kye yali azimbye, kyali eyo mu lusiisira lwa Mukama, ne Sulemaani n�ekibiina kyonna gye beebuulizanga ku Mukama. 6Sulemaani n�ayambuka eri ekyoto eky�ekikomo n�alaga mu maaso ga Mukama mu Weema ey�Okukuŋŋaanirangamu n�aweerayo ku kyoto ebiweebwayo ebyokebwa lukumi.
7 Ekiro ekyo Katonda n�alabikira Sulemaani n�amugamba nti, “Saba kyonna ky�oyagala nkuwe.”
8 Sulemaani n�addamu Katonda nti, “Olazze kitange Dawudi ekisa n�okwagala kungi nnyo, n�onfuula omusika we. 9Kaakano, Mukama Katonda, kye wasuubiza kitange Dawudi, nsaba kituukirizibwe, kubanga onfudde kabaka ow�eggwanga eryenkana ng�enfuufu ku nsi mu bungi bwayo. 10Ompe amagezi n�okumanya, ndyoke nkulembere abantu bano; kubanga ani ayinza okufuga eggwanga lyo lino eddene bwe liti?”
11 Katonda n�addamu Sulemaani nti, “Kubanga ekyo kibadde mu mutima gwo, n�otosaba bintu, oba obugagga, wadde ekitiibwa newaakubadde okuwangula abalabe bo, ate n�otosaba na buwangaazi, naye n�osaba amagezi n�okumanya osobole okufuga abantu bange, ggwe, nga kabaka waabwe, 12amagezi n�okumanya bikuweereddwa. Era nzija kukuwa obugagga, n�ebintu, n�ekitiibwa, ebitenkana ebyo bakabaka abaakusooka bye baalina, wadde abalijja ng�ovuddewo, bye balifuna.”
13Awo Sulemaani n�ava mu maaso g�Eweema ey�Okukuŋŋaanirangamu e Gibyoni n�addayo e Yerusaalemi. N�afuga Isirayiri.
14 Sulemaani n�akuŋŋaanya amagaali n�abeebagala embalaasi; n�aba n�amagaali lukumi mu bina, n�abeebagala embalaasi omutwalo gumu mu enkumi bbiri, be yateeka mu bibuga eby�amagaali, ne mu Yerusaalemi gye yabeeranga. 15Kabaka n�afuula effeeza ne zaabu okuba ebyabulijjo mu Yerusaalemi, nga bingi ng�amayinja; era n�afuula n�emivule okuba emingi ng�emisukamooli mu nsenyi. 16Embalaasi za Sulemaani zaasubulibwanga okuva e Misiri, era abasuubuzi ba kabaka be baazigulangayo. 17Eggaali baagisuubulanga kilo musanvu eza ffeeza, embalaasi ne bagisuubulanga kilo emu ne desimoolo musanvu eza ffeeza okuva e Misiri. Ate era baazitunzanga ne bakabaka bonna ab�Abakiiti ne bakabaka ab�e Busuuli.