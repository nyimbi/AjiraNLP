Ennaku ze Tumala ku Nsi
1 Jjukiranga omutonzi wo mu nnaku ez�obuvubuka bwo,
ng�ennaku embi tezinnakutuukako
n�emyaka nga teginnasembera,
mw�olyogerera nti Sizisanyukira;
2ng�enjuba n�obutangaavu,
omwezi n�emmunyeenye nga tebinnafuuka kizikiza;
nga n�ebire biweddemu enkuba;
3 abakuumi b�enju mwe balikankanira,
n�abasajja ab�amaanyi mwe bakutamizibwa,
nga n�abo abasa baleseeyo okusa, kubanga batono,
n�abo abalingiza mu butuli nga tebakyalaba;
4 nga n�enzigi ez�olekedde enguudo zigaddwawo,
n�eddoboozi ly�okusa nga livumbedde;
ng�abasajja bagolokoka olw�eddoboozi ly�ennyonyi,
naye nga ennyimba zaabwe zivumbedde;
5 nga batya buli kiwanvu
n�akabi akali mu nguudo,
ng�omubira gumulisizza,
ng�enseenene yeewalula era nga tewakyali alimu keetaaga kino oba kiri.
Omuntu n�agenda mu nnyumba ye gy�alimala ekiseera ekiwanvu
n�abakungubazi ne babuna enguudo.
6Jjukira omutonzi wo ng�omuguwa gwa ffeeza tegunnakutuka
oba ebbakuli eya zaabu nga tennayatika,
ng�ensuwa tennayatikira ku luzzi
obanga ne nnamuziga tennamenyekera ku luzzi,
7 ng�enfuufu edda mu ttaka mwe yava,
n�omwoyo ne gudda eri Katonda eyaguwa omuntu.
8Obutaliimu! Obutaliimu! Omubuulizi bw�agamba,
“Buli kintu butaliimu.”
Ebikomererayo
9 Omubuulizi teyali mugezi kyokka, wabula yayigiriza n�abantu eby�amagezi. Yalowooza n�anoonyereza n�ayiiyaayo engero nnyingi. 10Omubuulizi yanoonyereza n�afuna ebigambo ebituufu byennyini, ne bye yawandiika byali byesimbu era nga bya mazima.
11 Ebigambo by�abantu abagezi biri ng�emiwunda, engero zino ezakuŋŋaanyizibwa omusumba omu ziri ng�emisumaali egyakomererwa ne ginywezebwa ennyo. 12Mwana wange weekuume ekintu kyonna ekyongerwako.
Okuwandiika ebitabo ebingi tekukoma, n�okuyiga okungi kukooya omubiri.
13 Kale byonna biwuliddwa; eno y�enkomerero yaabyo:
Tyanga Katonda okwatenga amateeka ge,
kubanga ekyo omuntu ky�agwanira okukola.
14 Kubanga Katonda alisala omusango olwa buli kikolwa;
ekyo ekyakwekebwa,
nga kirungi oba nga kibi.