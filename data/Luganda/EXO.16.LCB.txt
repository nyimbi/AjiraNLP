Maanu n�Obukwale
1 Awo abaana ba Isirayiri, nga kibiina kinene, ne basitula okuva mu Erimu; ne batuuka mu ddungu lya Sini, eriri wakati wa Erimu ne Sinaayi, nga baakamala emyezi ebiri n�ennaku kkumi na ttaano kasookedde bava mu nsi y�e Misiri. 2Nga bali mu ddungu eryo, ekibiina kyonna eky�abaana ba Isirayiri ne kyemulugunyiza Musa ne Alooni. 3Abaana ba Isirayiri ne babagamba nti, “Singa twasigala mu nsi y�e Misiri, Mukama n�atuttira eyo n�omukono gwe! Kubanga eyo twalyanga sefuliya z�ennyama, n�emmere nnyingi nga bwe twayagalanga, ne tukkuta; naye kaakano mutuleese mu ddungu lino, ekibiina kino kyonna kife enjala.”
4 Awo Mukama n�agamba Musa nti, “Nzija kubatonnyeseza emmere ng�eva mu ggulu. Abantu banaakuŋŋaanyanga buli lunaku ekitundu eky�olunaku olwo; ndyoke mbagezese ndabe obanga banaakwatanga amateeka gange, oba tebaagakwatenga. 5Ku lunaku olw�omukaaga bwe banaabanga bakuŋŋaanya emmere ey�olunaku olwo, bakuŋŋaanyanga eyenkanaankana n�ey�ennaku bbiri.”
6 Awo Musa ne Alooni ne bagamba abaana ba Isirayiri bonna nti, “Obudde nga buwungeera, we munaategeerera nga Mukama ye yabaggya mu nsi y�e Misiri: 7ate enkya lwe munaalaba ekitiibwa kya Mukama, kubanga awulidde nga mumwemulugunyiza. Kubanga naffe ffe b�ani mmwe okutwemulugunyiza?” 8Musa n�ayongera okubagamba nti, “Mujja kwongera okutegeera Mukama, olweggulo nga buwungeera bw�anaabawa ennyama ne mulya, ate enkya n�abawa emmere ebamala: kubanga Mukama awulidde nga mumwemulugunyiza. Naffe ffe b�ani? Temwemulugunyiza ffe, wabula Mukama.”
9Awo Musa n�agamba Alooni nti, “Tegeeza ekibiina kyonna eky�abaana ba Isirayiri nti, ‘Musembere awali Mukama, kubanga awulidde okwemulungunya kwammwe!’ ”
10 Awo olwatuuka, Alooni bwe yali ng�akyategeeza ekibiina kyonna eky�abaana ba Isirayiri, ne batunula mu ddungu; era, laba, ekitiibwa kya Mukama ne kirabikira mu kire. 11Mukama n�ayogera ne Musa, ng�agamba nti, 12“Mpulidde okwemulugunya kw�abaana ba Isirayiri. Bagambe nti, ‘Obudde nga buwungeera munaalya ennyama, n�enkya munakkusibwa emmere. Bwe mutyo munaategeera nga nze Mukama Katonda wammwe.’ ”
13 Obudde nga buwungeera enkwale ne zijja ne zijjula olusiisira; ne mu makya ne wabaawo omusulo ku ttaka mu lusiisira. 14Omusulo nga gwamuse ng�obudde bukaze, laba, ku ttaka ne kulabikako obuntu obutono obwekulungirivu obufaanana ng�omusulo ogukutte olw�obunnyogovu obungi. 15Abaana ba Isirayiri bwe baabulaba ne beebuzaganya nti, “Kiki kino?” Kubanga baali tebakimanyi. Musa n�abategeeza nti, “Eno ye mmere Mukama gy�abawadde okulya. 16Mukama alagidde bw�ati nti, ‘Buli muntu akuŋŋaanye gy�anaamalawo. Buli muntu ali mu weema zammwe mumukuŋŋaanyize kilo bbiri.’ ”
17Abaana ba Isirayiri ne bakola nga bwe baalagirwa; abamu ne bakuŋŋaanya nnyingi, n�abalala ntono. 18Bwe baagipimiranga mu kabakuli aka oma, ze lita ebbiri, oyo eyali akuŋŋaanyizza ennyingi teyasukkirizanga, n�oyo ow�entono nga teyeeseera. Buli muntu yakuŋŋaanyanga ng�okwetaaga kwe bwe kwabanga.
19 Musa n�abagamba nti, “Tewabaawo omuntu n�omu agifissaako okutuusa enkeera.” 20Kyokka abamu Musa tebaamufaako; ne beeterekerako okutuusa enkeera; n�ezaala envunyu, era n�ewunya. Musa n�abasunguwalira.
21Buli nkya ne bakuŋŋaanyanga buli omu gye yayinzanga okulya nga anaagimalawo; naye akasana bwe kaayakanga nga kakazizza, n�esaanuuka.
Emmere y�oku Ssabbiiti
22 Awo ku lunaku olw�omukaaga ne bakuŋŋaanya emmere ya mirundi ebiri, ze kilo nnya buli muntu; abakulembeze bonna mu kibiina ne bajja ne bategeeza Musa. 23N�abagamba nti, “Mukama yalagidde bw�ati nti, ‘Enkya lunaaba lunaku lwa kuwummula, ye Ssabbiiti ya Mukama Entukuvu. Leero mwokye emmere yammwe gye mwetaaga okwokya, era mufumbe gye mwagala okufumba; eneeba esigaddewo mugyeterekere okutuusa enkya.’ ”
24Bwe batyo ne bagyeterekera okutuusa enkeera, nga Musa bwe yabalagira; n�etewunya wadde okuzaala envunyu. 25Musa n�abagamba nti, “Eyo mugirye leero, kubanga leero ye Ssabbiiti ya Mukama, ku ttaka temujja kusangako mmere. 26Mu nnaku omukaaga mujjanga kugikuŋŋaanya, naye ku lunaku olw�omusanvu, olwa Ssabbiiti, emmere teebeerengawo.”
27Naye era abamu ku bantu baafuluma ku lunaku olw�omusanvu bagikuŋŋaanye, naye tebaasangayo kantu. 28Awo Mukama n�agamba Musa nti, “Mulituusa ddi nga mukyajeemera ebiragiro byange? 29Mutegeere nga Mukama abawadde Ssabbiiti; ku lunaku olw�omukaaga kyava abawa emmere ya nnaku bbiri. Buli muntu abeerenga mu maka ge nga tafulumye n�akatono ku lunaku olw�omusanvu.” 30Abantu bwe batyo ne bawummula ku lunaku olw�omusanvu.
31Ab�omu nnyumba ya Isirayiri, emmere eyo ne bagiyitanga “Maanu”. Yali efaanana ng�akasigo ka koliyanda, nga njeru; ng�ewoomerera ng�obusukuuti obufumbiddwa n�omubisi gw�enjuki. 32Musa n�agamba nti, “Mukama alagidde bw�ati nti, ‘Muddire akabakuli aka kilo bbiri mukajjuze maanu mugiterekere ab�emirembe egigenda okujja; balyoke balabe ku mmere gye nabaliisanga mu ddungu, bwe nabaggya mu nsi y�e Misiri.’ ”
33 Musa n�agamba Alooni nti, “Ddira akabakuli osseemu maanu ejjuza oma, ze lita bbiri, obungi, ogisse awali Mukama, eterekerwe ab�emirembe egigenda okujja.” 34Bw�atyo Alooni n�ateeka maanu awali Endagaano, ekuumirwe awo, nga Mukama bwe yalagira Musa. 35Abaana ba Isirayiri ne balya maanu okumala emyaka amakumi ana, okutuusa lwe baatuuka mu nsi omuli abantu. Baalya maanu okutuusa lwe baatuuka ku nsalo ya Kanani.
36 Oma emu yenkana kimu kya kkumi ekya efa.