1 Omuntu yenna mu mmwe bw�aba n�ensonga ne munne, agitwala eri abatali batuukirivu oba eri abatukuvu? 2Oba temumanyi ng�abatukuvu be balisalira ensi omusango? Kale obanga mmwe mulisalira ensi omusango, temusobola kusala nsonga ntono eziri mu mmwe? 3Temumanyi nga ffe tulisalira bamalayika omusango, okwo nga totaddeeko bintu bya mu bulamu buno? 4Kale bwe muba n�ensonga lwaki muzitwala mu abo abanyoomebwa ekkanisa ne mubalonda okuba abalamuzi? 5Njagala kubakwasa nsonyi; ddala mu mmwe temuli muntu n�omu alina magezi asobola okusala ensonga wakati w�abooluganda? 6Naye owooluganda ayinza okuwoza n�owooluganda mu maaso g�abatali bakkiriza?
7 N�okuwozaŋŋana mwekka na mwekka kiraga nti muli mu kabi. Lwaki obutamala gakolwanga bubi? Lwaki obutamala galyazaamaanyizibwanga? 8Naye musobya baganda bammwe ne mubalyazaamaanya.
9 Oba temumanyi ng�abatali batuukirivu tebaliyingira mu bwakabaka bwa Katonda? Temulimbibwanga. Abakaba, newaakubadde abasinza bakatonda abalala, newaakubadde abenzi, newaakubadde abasajja abeeyisa ng�abakazi, newaakubadde abalya ebisiyaga, 10newaakubadde ababbi, newaakubadde aboomululu, newaakubadde abatamiivu, newaakubadde abajerega, newaakubadde abanyazi tebaliyingira mu bwakabaka bwa Katonda. 11Era abamu ku mmwe mwali nga bo, naye ebibi byammwe byanaazibwa era mwatukuzibwa era mwaweebwa obutuukirivu mu linnya lya Mukama waffe Yesu Kristo n�Omwoyo wa Katonda waffe.
Ekibi eky�obwenzi
12 Ebintu byonna nzikirizibwa okubikola, mu mateeka, naye byonna tebinsanira. Ebintu byonna nzikirizibwa okubikola naye sigenda kufugibwa kintu na kimu. 13Ebyokulya bya lubuto, n�olubuto lwa byakulya. Naye byombi Katonda alibizikiriza. Omubiri si gwa bwenzi, naye gwa Mukama. 14Era Katonda eyazuukiza Mukama waffe alituzuukiza olw�amaanyi ge. 15Temumanyi ng�emibiri gyammwe bitundu bya Kristo? Ate nzirire ebitundu bya Kristo mbifuule eby�omwenzi? Kikafuuwe. 16Oba temumanyi nti Omuntu yenna eyeegatta n�omwenzi, emibiri gyammwe gifuuka gumu? Kubanga kigambibwa nti, “Bombi balifuuka omubiri gumu.” 17Naye eyeegatta ne Mukama waffe bafuuka omu mu mwoyo.
18 Mudduke obwenzi. Buli kibi omuntu ky�akola kiba ku mubiri, naye ayenda akola ekibi ku mubiri gwe ye yennyini. 19Oba temumanyi ng�omubiri gwammwe ye Yeekaalu ya Mwoyo Mutukuvu Katonda gwe yabawa, era n�emibiri gyammwe si gyammwe ku bwammwe? 20Kubanga mwagulibwa na muwendo, noolwekyo emibiri gyammwe gigulumizenga Katonda.