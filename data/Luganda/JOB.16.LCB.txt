Yobu Ayanukula
1Yobu n�addamu nti,
2 “Mpulidde ebintu bingi ebiri nga bino;
mwenna muli mikwano gyange egitagasa.
3 Ebigambo byammwe bingi, tebiikome?
Kiki ekibaluma ne mutalekeraawo kuwakana?
4 Nange nandyogedde nga mmwe, singa mmwe mubadde mu kifo kyange;
nandyogedde ebigambo ebisengeke obulungi ebibanyiga, ne mbanyeenyeza n�omutwe gwange.
5 Naye akamwa kange kandibazizzaamu amaanyi;
ebigambo eby�essuubi okuva mu kamwa kange byandibaleetedde eddembe.
6 Ate bwe njogera, obulumi bwange tebuwona,
bwe nsirika era busigalawo.
7 Mazima ddala, Ayi Katonda, ommazeemu amaanyi;
osaanyiririzzaawo ddala ennyumba yange yonna.
8 Onsibye n�onyweza ekinnumiririza ddala,
obukovvu bwange bwe bukulaga bwe ndi, kirabika ne ku maaso.
9 Katonda annumba n�obusungu bwe n�anjuzaayuza,
annumira emba;
omulabe wange antunuulira nkaliriza n�amaaso ge agafumita.
10 Abantu bayasamya emimwa gyabwe ne bansekerera;
bankuŋŋaanirako ne bankuba empi ku matama.
11 Katonda ampaddeyo eri omukozi w�ebibi,
era n�ansuula mu mikono gy�ababi.
12 Nnali bulungi, n�anjuzaamu wakati;
yankwata ku nsingo n�ammenyamu.
Anfudde ssabbaawa,
13 abakubi b�obusaale banneetoolodde.
Awatali kusaasira, afumita ensigo zange,
omususa gwange ne guyiika ku ttaka.
14 Annumba, emirundi n�emirundi,
n�anfubutukirako ng�omulwanyi omuzira.
15 Neetungidde ebikutiya eby�okukungubagiramu,
ne nkweka obwenyi bwange mu nfuufu.
16 Nzenna mmyuse amaaso olw�okukaaba,
ekisiikirize ekikwafu ennyo kyetoolodde amaaso gange,
17 newaakubadde ng�emikono gyange tegirina bibi bye gikoze,
n�okusaba kwange nga kutukuvu.
18 Ggwe ensi, tobikka ku musaayi gwange;
nneme okusirisibwa!
19 Era kaakano omujulirwa wange ali mu ggulu;
omuwolereza wange ali waggulu nnyo ddala.
20 Mikwano gyange bansekerera,
amaaso gange nga gakulukusa amaziga eri Katonda.
21 Ku lw�omuntu, yeegayirira eri Katonda
ng�omuntu bwe yeegayiririra mukwano gwe.
22 Emyaka mitono eginaayitawo
nga sinnakwata lugendo olw�obutadda.”