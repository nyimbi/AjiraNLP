Ennyanjula
Omuwandiisi w�ebbaluwa eno ye Pawulo Omutukuvu. Yagiwandiika wakati w�emyaka ad 54 ne 59. Pawulo yali amaze okussaawo Ekkanisa mu kibuga ky�Abayonaani ekiyitibwa Kkolinso, bwe yali ku lugendo lwe olwokubiri olw�okubunyisa Enjiri mu baamawanga (Bik 18:1, 8). Naye Pawulo bwe yavaayo, Ekkanisa y�e Kkolinso n�etandika okukola ebiswaza Kristo n�okumuweebuula. Bw�atyo Pawulo n�aba ng�ateekwa buteekwa okubawandiikira ng�agenda akoona ku bizibu ebingi ebyali bibatuuseeko. Waasitukawo n�abayigiriza ab�obulimba ne bakyamya abantu okubaggya ku mazima, nga basoomooza obutume bwa Pawulo. Abantu baali batyoboola Ekyekiro kya Mukama waffe, nga bamala galiirako ennyama ettiddwa olw�okuweebwayo eri bakatonda abalala. Abamu nga bakuba bannaabwe mu mbuga z�amateeka buli kakedde, abalala ng�eby�obuwemu ebyakolebwanga tebabifaako; ne bawakanya okuzuukira kw�abafu, ne beereega mu mpaka ku by�obufumbo, n�ebirala bingi ebyabaleetera obuzibu mu Bukristaayo bwabwe. Ekikulu Pawulo kye yagenderera mu bbaluwa eno kwe kuyamba Abakkolinso mu bizibu byabwe ebyo, era mu kuyigiriza kwe n�akoona ne ku bintu bingi ebikulu mu kukkiriza kwaffe.