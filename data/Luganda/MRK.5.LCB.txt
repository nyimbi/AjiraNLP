Yesu Awonya Omusajja Eyaliko Baddayimooni
1 Awo Yesu n�abayigirizwa be ne batuuka emitala w�ennyanja mu nsi y�Abageresene. 2Yesu bwe yali yaakava mu lyato omuntu eyaliko omwoyo omubi n�ajja gy�ali ng�ava mu malaalo. 3Omuntu ono yasulanga mu malaalo era yali alaluse nnyo nga tewakyali na muntu asobola kumusiba. 4Emirundi mingi baagezangako okumussa ku mpingu n�okusiba amagulu ge n�enjegere naye byonna ng�abikutulakutula. Ne wataba na muntu w�amaanyi ayinza kumusiba kumunyweza. 5Naye bulijjo yatambulanga emisana n�ekiro mu malaalo ne mu nsozi. Yawowoggananga nga bw�akaaba era nga bwe yeesalaasala n�amayinja.
6Awo bwe yalengera Yesu ng�akyali walako ku nnyanja n�adduka n�agenda eryato we lyagoba, n�asinza Yesu. 7N�aleekaana nnyo nti, “Onjagaza ki, ggwe Yesu, Omwana wa Katonda, Ali Waggulu Ennyo? Nkwegayirira, olw�ekisa kya Katonda, tombonyaabonya.” 8Kubanga Yesu yali alagidde omwoyo omubi okuva ku musajja.
9Awo Yesu n�amubuuza nti, “Erinnya lyo ggw�ani?” N�addamu nti, “Erinnya lyange nze Ligyoni, kubanga tuli bangi.” 10N�amwegayirira nnyo aleme okumugoba mu kitundu ekyo.
11Awo waaliwo eggana ly�embizzi nnyingi nnyo ku lusozi nga zirya. 12Omwoyo omubi ne gwegayirira Yesu nti, “Tusindike mu mbizzi ziri.” 13Yesu n�abakkiriza, ne bava ku musajja ne bayingira mu ggana ly�embizzi. Awo eggana ly�embizzi lyonna ne liserengetera ku kagulungujjo ne lyeyiwa mu nnyanja, embizzi zonna ne zisaanawo.
14Awo abaali bazirunda ne badduka mangu ne bagenda bategeeze ab�omu kibuga ne mu byalo ebiriraanyeewo. Abantu bangi ne bajja okulaba ebibaddewo. 15Ekibiina ky�abantu ne kikuŋŋaana awali Yesu, naye bwe baalaba omusajja eyaliko ligyoni ng�ayambadde bulungi era ng�ategeera bulungi, ne batya nnyo.
16Abo abaaliwo ne babategeeza ebyatuuka ku musajja eyaliko omwoyo omubi n�ebyatuuka ku mbizzi. 17Awo abantu ne batandika okwegayirira Yesu abaviire!
18 Yesu bwe yali ng�alinnya mu lyato, omusajja eyali abaddeko omwoyo omubi n�amwegayirira bagende bonna. 19Yesu n�atakkiriza, n�amugamba nti, “Ddayo ewammwe mu bantu bo obabuulire ebintu byonna Mukama by�akukoledde era nga bw�akusaasidde.” 20Awo omusajja oyo n�agenda ng�atambula mu Dekapoli (ebibuga eby�omu kitundu ekyo) ng�abuulira abantu Katonda bye yali amukoledde byonna. Bonna abaabiwulira ne bawuniikirira nnyo.
Omuwala Eyali Afudde, n�Omukazi Omulwadde
21 Awo Yesu n�awunguka mu lyato nate n�atuuka emitala w�ennyanja. Abantu bangi ne bakuŋŋaanira w�ali ku lubalama lw�ennyanja. 22Omukulu w�ekkuŋŋaaniro erinnya lye Yayiro n�ajja n�agwa w�ali, 23n�amwegayirira nnyo ng�agamba nti, “Muwala wange abulako katono okufa. Nkwegayiridde jjangu omukwateko omuwonye.”
24Awo Yesu n�agenda naye n�ekibiina ky�abantu kinene ne kimugoberera nga bagenda bamunyigiriza. 25Mu kibiina omwo mwalimu omukazi eyali amaze emyaka kkumi n�ebiri nga mulwadde ekikulukuto ky�omusaayi. 26Yali yeewuubye mu basawo bangi abaamujanjabanga okumala emyaka egyo gyonna; ne byonna bye yalina nga bimuweddeko, obulwadde ne butawona wabula okweyongera obweyongezi. 27Yali awulidde ebikwata ku Yesu. Bw�atyo n�ajja nga yeenyigiriza mu kibiina ky�abantu n�atuuka emabega wa Yesu, n�akoma ku kyambalo kye. 28Kubanga yagamba mu mutima gwe nti, “Ne bwe nnaakoma obukomi ku kyambalo kye nzija kuwona.” 29Awo olwakikomako, amangwago ekikulukuto ky�omusaayi ne kikalira n�ategeerera ddala ng�awonye.
30 Amangwago Yesu n�awulira ng�amaanyi agamuvuddemu, n�akyukira ekibiina ky�abantu n�abuuza nti, “Ani akutte ku kyambalo kyange?”
31Naye abayigirizwa be ne bamuddamu nti, “Ku bantu abangi bati abakunyigiriza oyinza otya okubuuza nti Ani ankutteko?”
32Naye Yesu ne yeetoolooza amaaso ge mu bonna alabe oyo amukutteko. 33Awo omukazi bwe yategeera ekituuseewo n�ajja eri Yesu ng�atidde nnyo era ng�akankana, n�agwa ku bigere bya Yesu n�amutegeeza amazima gonna. 34Yesu n�agamba omukazi nti, “Omuwala, okukkiriza kwo kukuwonyezza, genda mirembe obulwadde bwo buwonedde ddala.”
35 Naye yali akyayogera n�omukazi ababaka ne batuuka nga bava mu maka ga Yayiro ne bamubikira nti, “Omuwala afudde, noolwekyo tekikyetaagisa kuteganya Muyigiriza.”
36Yesu n�awulira ebigambo ebyayogerwa wabula n�agamba omukulu w�ekkuŋŋaaniro nti, “Totya, ggwe kkiriza bukkiriza.”
37 Awo Yesu n�aziyiza ekibiina kyonna okugenda naye, okuggyako Peetero ne Yakobo ne Yokaana muganda wa Yakobo. 38Bwe baatuuka mu nju y�omukulu w�ekkuŋŋaaniro, n�alaba okwaziirana ng�abantu bakaaba nga bakuba ebiwoobe. 39Bwe yayingira mu nju n�agamba abantu nti, “Mwaziiranira ki n�okukuba ebiwoobe? Omwana tafudde naye yeebase bwebasi!” 40Awo abantu bonna ne bamusekerera nnyo.
Naye n�abagamba bonna bafulume mu nju. N�atwala abazadde b�omwana n�abayigirizwa be abasatu n�ayingira nabo mu kisenge omwana mwe yali. 41Yesu n�akwata omwana ku mukono n�amugamba nti, “Talisa kumi!” amakulu nti, “Omuwala golokoka!” 42Amangwago omuwala eyali aweza emyaka kkumi n�ebiri, n�ayimirira n�atambulatambula. Abaaliwo ne bawuniikirira nnyo. 43Naye Yesu n�abakuutira nnyo baleme okubuulirako omuntu yenna. Awo n�abalagira bawe omwana ekyokulya.