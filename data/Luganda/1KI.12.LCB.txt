Isirayiri Bajeemera Lekobowaamu
1Lekobowaamu n�alaga e Sekemu, Abayisirayiri bonna gye baali bakuŋŋaanidde okumufuula kabaka. 2Yerobowaamu mutabani wa Nebati bwe yawulira ekyo, ng�ali e Misiri, gye yali yeewaŋŋangusirizza, n�akomawo. 3Abantu ne batumira Yerobowaamu, ye n�ekibiina kyonna ekya Isirayiri ne bagenda ewa Lekobowaamu, ne bamugamba nti, 4“Kitaawo yatuteekako ekikoligo ekizito, naye kaakano wewula ku mirimu emizibu ne ku kikoligo ekizito kye yatuteekako, naffe tunaakuweereza.”
5Lekobowaamu n�abaddamu nti, “Mumpe ebbanga lya nnaku ssatu, n�oluvannyuma nnaabaddamu.” Abantu ne beetambulira.
6Awo kabaka Lekobowaamu n�agenda ne yeebuuza ku bakadde abaaweerezanga kitaawe Sulemaani, mu biseera bwe yali ng�akyali mulamu. N�ababuuza nti, “Mumpa magezi ki, ku nsonga abantu bano gye bansabye?”
7Ne bamuddamu nti, “Leero bw�onoobeera omuwulize eri abantu bano ne weetoowaza, n�obaweereza, era n�obaddamu n�eggonjebwa, kale banaabeeranga baweereza bo.”
8Naye Lekobowaamu n�atawuliriza magezi abakadde ge baamuwa, n�agenda ne yeebuuza ku bavubuka be yali akuze nabo, era nga be bamuweereza. 9N�ababuuza nti, “Mumpa magezi ki okuddamu abantu abasabye okuwewula ku kikoligo kitange kye yabateekako?”
10Abavubuka abaakulira awamu naye ne bamuddamu nti, “Gamba abantu abo abakusabye nti, ‘Okendeeze ku kikoligo kitaawo kye yabateekako nti, “Engalo yange eya nasswi esinga ekiwato kya kitange obunene. 11Kitange yabateekako ekikoligo ekizito, naye nze ndyongera ku kikoligo kyammwe. Kitange yabakangavvulanga na nkoba, naye nze nnaabakangavvulanga n�enjaba ez�obusagwa.” ’ ”
12Oluvannyuma lw�ennaku ssatu, Yerobowaamu n�abantu bonna, ne baddayo eri Lekobowaamu, nga bwe yali abagambye okudda oluvannyuma lw�ennaku essatu. 13Awo kabaka n�addamu abantu n�ebboggo, n�agaana amagezi abakadde ge baamuwa, 14n�agoberera ag�abavubuka, n�ayogera nti, “Kitange yafuula ekikoligo kyammwe okuba ekizito, naye nze nnaayongera ku kikoligo kyammwe. Kitange yabakangavvulanga na nkoba, naye nno nze nnaabakangavvula na njaba ez�obusagwa.” 15Kabaka n�atawuliriza bantu. Bino byonna byabaawo Mukama atuukirize ekigambo kye yayogera eri Yerobowaamu mutabani wa Nebati ng�ayita mu Akiya Omusiiro.
16Awo Isirayiri yenna bwe baalaba nga kabaka agaanye okubawuliriza, ne bamuddamu nti,
“Mugabo ki gwe tulina mu Dawudi,
oba kitundu ki kye tulina mu mutabani wa Yese?
Mudde mu weema zammwe ayi Isirayiri!
Weerabirire ggwe ennyumba ya Dawudi.”
Awo Abayisirayiri ne beddirayo ewaabwe. 17Naye abaana ba Isirayiri abaabeeranga mu bibuga bya Yuda, ne bafugibwa Lekobowaamu.
18Lekobowaamu yalagira Adolaamu eyakuliranga emirimu egy�obuwaze okugenda eri Abayisirayiri, okubalagira eby�okukola, naye ne bamukuba amayinja ne bamutta. Naye ye Kabaka Lekobowaamu n�awona, n�alinnya eggaali lye n�addukira e Yerusaalemi. 19Bw�atyo Isirayiri n�ajeemera ennyumba ya Dawudi n�okutuusa leero.
20Abayisirayiri bonna bwe baawulira nti Yerobowaamu akomyewo, ne bamutumira ajje eri ekibiina, ne bamutikkira okuba kabaka wa Isirayiri yonna. Ekika kya Yuda kyokka kye kyasigala nga kigoberera ennyumba ya Dawudi.
21Awo Lekobowaamu bwe yatuuka mu Yerusaalemi n�akuŋŋaanya ennyumba ya Yuda yonna, n�ekika kya Benyamini, abasajja abalwanyi emitwalo kkumi na munaana, okulwanagana n�ennyumba ya Isirayiri, asobole okweddiza obwakabaka.
22Naye ekigambo kya Katonda ne kijjira Semaaya omusajja wa Katonda nti, 23“Gamba Lekobowaamu mutabani wa Sulemaani kabaka wa Yuda, n�ennyumba ya Yuda yonna n�eya Benyamini, era n�abantu bonna nti, 24‘Bw�ati bw�ayogera Mukama nti, Temwambuka kulwana ne baganda bammwe, Abayisirayiri. Buli omu ku mmwe addeyo eka kubanga kino nze nkisazeewo.’ ” Awo ne bagondera ekigambo kya Mukama, ne baddayo ewaabwe, nga Mukama bwe yalagira.
Yerobowaamu Asinza Ennyana eza Zaabu e Beseri n�e Ddaani
25Awo Yerobowaamu n�azimba Sekemu mu Efulayimu ensi ey�ensozi, era n�abeera eyo. Eyo gye yava n�agenda n�azimba Penieri.
26Yerobowaamu ne yeerowooza munda ye nti, “Obwakabaka sikulwa nga budda mu nnyumba ya Dawudi! 27Abantu bano bwe banayambukanga okuwaayo ebiweebwayo mu yeekaalu ya Mukama mu Yerusaalemi, olunaku olumu emitima gyabwe giyinza okukyukira mukama waabwe, Lekobowaamu, kabaka wa Yuda. Balinzita ne badda gy�ali.”
28Awo Kabaka Yerobowaamu n�aweebwa amagezi okukola ennyana bbiri eza zaabu. N�agamba abantu nti, “Kijja kubazitoowerera nnyo okwambukanga e Yerusaalemi. Baabano bakatonda bammwe, Ayi Isirayiri, abaabaggya mu Misiri.” 29Emu n�agiteeka mu Beseri n�endala mu Ddaani. 30Ekintu ekyo ne kiba kibi nnyo, kubanga abantu baatuuka n�okugenda e Ddaani okusinza ekifaananyi ky�ennyana ekyali kiteekeddwa eyo.
31Yerobowaamu n�azimba amasabo mu bifo ebigulumivu n�alonda bakabona ng�abaggya mu bantu abaabulijjo, newaakubadde nga tebaali ba kika kya Leevi. 32N�akola embaga ku lunaku olw�ekkumi n�ettaano mu mwezi ogw�omunaana, okufaanana n�embaga ebeerawo mu Yuda, era n�awaayo ebyokebwa ku kyoto. Kino yakikola mu Beseri ng�awaayo ssaddaaka eri ennyana ze yakola. N�assa bakabona mu bifo ebigulumivu bye yali akoze e Beseri. 33Ku lunaku olw�ekkumi n�ettaano mu mwezi ogw�omunaana gwe yeerondera, n�awaayo ebiweebwayo ebyokebwa ku kyoto kye yazimba e Beseri. Era n�assaawo embaga Abayisirayiri gye baakuumanga, n�ayambukanga ne ku kyoto okuwaayo ebyokebwa.