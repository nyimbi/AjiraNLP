Ebirala Sulemaani bye yakola
1 Bwe wayitawo emyaka amakumi abiri, mu myaka Sulemaani gye yazimbiramu eyeekaalu ya Mukama n�olubiri lwe, 2Sulemaani n�addaabiriza ebibuga Kulamu bye yali amuwadde, n�abiwa Abayisirayiri okubibeerangamu. 3Sulemaani n�alumba Kamasuzoba n�akiwamba. 4Era n�azimba ne Tadumoli mu ddungu, n�ebibuga byonna, eby�etterekero mu Kamasi. 5N�addaabiriza Besukolooni ekya waggulu ne Besukolooni ekya wansi, n�abizimba nga bibuga ebiriko bbugwe, n�enkomera, ne wankaaki, n�ebisiba eby�empagi, 6n�ekya Baalasi n�ebibuga bye byonna eby�amaterekero, n�ebibuga byonna eby�amagaali ge, n�abavuga amagaali ge, ne kyonna kye yayagala okuzimba mu Yerusaalemi, mu Lebanooni ne mu nsi yonna gye yafuganga.
7 Abantu bonna abaalekebwawo ku Bakiiti, n�Abamoli, n�Abaperezi, n�Abakiivi, n�Abayebusi, nga bano be bataali Bayisirayiri, 8be bazzukulu abaasigalawo, Abayisirayiri be bataazikiriza, Sulemaani n�abafuula abaddu, ne leero. 9Naye Sulemaani n�atafuula Bayisirayiri baddu be; bo baali baserikale be, n�abaduumizi b�eggye lye, n�abaduumizi ab�amagaali ge n�abeebagala embalaasi ze. 10Waaliwo n�abakungu ba kabaka Sulemaani ab�oku ntikko, ebikumi bibiri mu ataano, abaafuganga abantu.
11 Sulemaani n�aggya muwala wa Falaawo mu kibuga kya Dawudi n�amutwala mu lubiri lwe yamuzimbira ng�agamba nti, “Mukyala wange tajja kubeera mu lubiri lwa Dawudi kabaka wa Isirayiri, kubanga ebifo essanduuko ya Mukama by�etuusemu bitukuvu.”
12 Awo Sulemaani n�awangayo ebiweebwayo ebyokebwa, ebiweebwayo ebyokebwa ku kyoto kya Mukama kye yali azimbye mu maaso ag�olubalaza, 13nga bwe kyali kigwanirwa buli lunaku, okuwangayo ebiweebwayo ng�etteeka lya Musa bwe lyali, erikwata ku ssabbiiti, n�emyezi nga kye gijje giboneke, ne ku mbaga essatu eza buli mwaka, era ze zino: embaga ey�emigaati egitazimbulukuswa, n�embaga eya ssabbiiti, n�embaga ey�ensiisira. 14N�alonda ebibinja ebya bakabona olw�obuweereza bwabwe, n�Abaleevi olw�emirimu gyabwe egy�okutenderezanga mu nnyumba, ng�ekiragiro kya Dawudi kitaawe kye yayogera ne mu kuyambangako bakabona mu mirimu egya buli lunaku. Ate era n�alonda n�abaggazi mu bibinja byabwe olw�emiryango egy�enjawulo kubanga bw�atyo Dawudi omusajja wa Katonda bwe yalagira. 15Ne batava ku biragiro kabaka bye yali awadde bakabona, n�Abaleevi ku bikwatagana n�ensonga yonna, wadde ku bikwatagana n�ebyetterekero ly�ebintu eby�omuwendo.
16Omulimu gwa Sulemaani ne guggwa bulungi okuva ku lunaku omusingi ogwa yeekaalu ya Mukama lwe gwa simibwa okutuusa yeekaalu lwe yaggwa, era n�emalibwa bulungi.
17 Awo Sulemaani n�agenda e Eziyonigeba n�e Erosi ebibuga ebyali ku lubalama lw�ennyanja mu nsi ya Edomu. 18Kulamu n�amuweereza ebyombo, nga bigobebwa baduumizi be, abasajja abaali bamanyi ennyanja. Ne bagenda e Ofiri n�abaddu ba Sulemaani nga babeegasseko, ne baaleetera kabaka Sulemaani ettani za zaabu kkumi na musanvu.