Dawudi ne Basuseba
1 Awo mu biro ebyo, ekiseera bakabaka mwe bagendera okutabaala, Dawudi n�asindika Yowaabu n�abasajja be n�eggye lyonna erya Isirayiri. Ne bazikiriza abaana ba Amoni ne bazingiza n�ekibuga kya Labba. Naye Dawudi n�asigala mu Yerusaalemi. 2Olunaku olumu, mu ssaawa ez�olweggulo, Dawudi n�agolokoka, n�atambulatambula ku kasolya ak�olubiri lwe. N�asinziira waggulu eyo n�alengera omukazi ng�anaaba, era omukyala yali mulungi omubalagavu. 3Dawudi n�atuma omuntu okugenda okumunoonyerezaako. Ne bakomawo ne bamutegeeza nti, “Oyo ye Basuseba muwala wa Eriyaamu mukyala wa Uliya Omukiiti.” 4Awo Dawudi n�amutumya, n�ajja gy�ali, ne yeebaka naye. Yali mu kiseera eky�okwelongoosa obutali bulongoofu bwe. Oluvannyuma n�addayo ewuwe. 5Omukyala n�aba olubuto, n�atumira Dawudi nti, “Ndi lubuto.”
6 Awo Dawudi n�atumira Yowaabu nti, “Mpeereza Uliya Omukiiti.” Yowaabu n�aweereza Uliya eri Dawudi. 7Uliya bwe yagenda gy�ali, Dawudi n�abuuza Yowaabu n�abaserikale bwe baali, n�olutalo bwe lwali. 8Awo Dawudi n�agamba Uliya nti, “Serengeta mu nnyumba yo, onaabe ku bigere.” Uliya n�afuluma olubiri, kabaka n�amuweereza ekirabo. 9Naye Uliya n�ataserengeta wuwe, n�asula ku mulyango gw�olubiri n�abaddu ba mukama we, Dawudi. 10Dawudi bwe yategeezebwa nti, “Uliya teyazeeyo waka we,” n�abuuza Uliya nti, “Waakava olugendo, kiki ekikulobedde okuddayo eka ewuwo?” 11Uliya n�addamu Dawudi nti, “Essanduuko ne Isirayiri ne Yuda baasigadde mu weema, ne mukama wange Yowaabu n�abaddu ba mukama wange basiisidde ku ttale. Kale nnyinza ntya okugenda mu nnyumba yange okulya n�okunywa, n�okwebaka ne mukyala wange? Mazima nga bw�oli omulamu, sijja kukola kigambo bwe kityo.”
12 Awo Dawudi n�agamba Uliya nti, “Sigalawo olunaku olulala olabe obanga enkya siikusindike kuddayo.” Bwatyo Uliya n�asigalawo olunaku olwo n�olw�enkya. 13Dawudi n�ayita Uliya alye naye ekyekiro, n�amutamiiza akawungeezi ak�olunaku olwo, Uliya n�agenda n�agalamira ku mukeeka gwe n�abaddu ba mukama we, n�ataddayo wuwe. 14Enkeera Dawudi n�awandiikira Yowaabu ebbaluwa n�agiwa Uliya agitwale. 15Yawandiika mu bbaluwa nti, “Uliya muteeke mu maaso ddala olutalo we luli olw�amaanyi, mumwabulire, afumitibwe afe.”
16Awo Yowaabu bwe yali ng�ataayizza ekibuga, n�addira Uliya n�amuteeka mu kifo kye yamanya nga waaliyo abalabe ab�amaanyi. 17Abasajja ab�ekibuga bwe baafuluma okulwana ne Yowaabu, abamu ku basajja ba Dawudi ne battibwa, ne Uliya Omukiiti yali omu ku abo abattibwa.
18Awo Yowaabu n�aweereza Dawudi amawulire gonna agafudde mu lutalo, 19n�alagira gwe yatuma nti, “Bw�onoomala okutegeeza kabaka amawulire gonna agafudde mu lutalo, 20n�alabika nga munyiivu, n�abuuza nti, ‘Lwaki mwasemberedde nnyo ekibuga nga mulwana? Temwamanya nga bajja kulasa nga basinziira ku Bbugwe? 21Ani eyatta Abimereki mutabani wa Yerubbesesi? Teyali mukazi e Sebezi eyamukanyugako ejjinja eddene, kwe baseera emmere ey�empeke, ng�asinziira ku bbugwe, n�afiirawo? Lwaki mwasembedde okumpi ennyo ne bbugwe?’ Awo onoomutegeeza nti, ‘Omuddu wo Uliya Omukiiti naye afudde.’ ”
22Awo omubaka n�agenda n�ategeeza Dawudi byonna Yowaabu bye yamutuma okwogera. 23Omubaka n�agamba Dawudi nti, “Abasajja batusinzizza amaanyi ne batulumba ku ttale, naye ne tubagoba okutuusa ku wankaaki ow�ekibuga. 24Naye abalasi basinzidde ku bbugwe ne balasa abaddu, era abamu ku baddu ba kabaka baafudde, n�omuddu wo Uliya Omukiiti naye mwe yafiiridde.”
25Dawudi n�agamba omubaka nti, “Ggamba Yowaabu nti, ‘Ekigambo ekyo kireme okukubuza emirembe, kubanga ekitala olumu kitta omu n�olulala ne kitta omulala. Munyiikirire okulumba ekibuga mukiwambe.’ Era Yowaabu mugambe agume omwoyo.”
26Awo mukyala wa Uliya bwe yawulira nti bba afudde, n�amukungubagira. 27Okukungubaga bwe kwaggwa, Dawudi n�amutumya, n�amuleeta mu nnyumba ye, n�afuuka mukyala we, n�amuzaalira omwana owoobulenzi. Naye ekigambo ekyo Dawudi kye yakola ne kitasanyusa Mukama.