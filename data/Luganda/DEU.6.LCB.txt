Ekyateekesaawo Amateeka
1“Kale nno, bino bye biragiro, n�amateeka, Mukama Katonda wammwe bye yandagira okubayigiriza, mubikwatenga era mubigonderenga, nga mumaze okusomoka omugga Yoludaani nga muyingidde mu nsi ejja okubeera obutaka bwammwe obw�enkalakkalira. 2Bw�otyo ggwe n�abaana bo, n�abaana b�abaana bo oluvannyuma lwabwe, olyoke otyenga Mukama Katonda wo ennaku zonna ez�obulamu bwo, ng�ogondera amateeka ge n�ebiragiro bye, bye nkuwa leero; olyoke owangaalenga. 3Noolwekyo, wulira, Ayi Isirayiri, ogonderenga ebiragiro ebyo n�obwegendereza, ebintu byonna bikugenderenga bulungi, mulyoke muzaale mwalenga nnyo, mu nsi ekulukuta n�amata n�omubisi gw�enjuki, nga Mukama Katonda wa bajjajjaabo bwe yakusuubiza.
Etteeka ly�Okwagala
4 “Wulira, Ayi Isirayiri: Mukama Katonda waffe ali omu. 5Oyagalanga Mukama Katonda wo n�omutima gwo gwonna, n�omwoyo gwo gwonna, n�amaanyi go gonna. 6Amateeka gano ge nkuwa leero ogakwatanga ku mutima gwo. 7Ogayigirizanga abaana bo n�obwegendereza. Ogoogerengako bw�onoobanga otudde mu maka go, ne bw�onoobanga otambula mu kkubo, bw�onoobanga ogalamiddeko, ne bw�onoobanga ogolokose. 8Onoogasibanga ku mikono gyo, nga bwe bubonero obw�okukujjukizanga, era ogatekanga ne ku kyenyi kyo. 9Onoogawandiikanga ku myango gy�ennyumba yo, era ne ku nzigi zo.
10 “Mukama Katonda wammwe bw�alimala okukutuusa mu nsi gye yalayirira bajjajjaabo: Ibulayimu, ne Isaaka, ne Yakobo okugibawa, nga mulimu ebibuga ebinene ebikulaakulana, by�otaazimba, 11n�amayumba agajjudde buli kintu kyonna ekirungi, ky�otaateekamu, n�enzizi z�otaasima, n�ennimiro z�emizabbibu n�emizeeyituuni z�otaasimba; kale, bw�onoomalanga okulya n�okkuta, 12weekuumenga olemenga okwerabira Mukama eyakuggya mu nsi ey�e Misiri eyali ey�obuddu.
13 “Otyanga Mukama Katonda wo. Ye gw�obanga oweereza yekka, era mu linnya lye lyokka mw�obanga olayiriranga. 14Temuweerezanga bakatonda balala, bakatonda b�amawanga aganaabanga gabeetoolodde; 15kubanga Mukama Katonda wo, ali wakati mu mmwe, Katonda wa buggya; obusungu bwe bugenda kukubuubuukirangako, akuzikirize, akumalewo ku nsi. 16Temugezesanga Mukama Katonda wammwe, nga bwe mwakola nga muli e Masa. 17Munyiikirenga okukuumanga n�okugonderanga amateeka n�ebiragiro Mukama Katonda wammwe by�akuwadde. 18Okolanga ebyo Mukama by�akkiriza ebituufu era ebirungi; olwo olyoke obe bulungi ng�oyingidde mu nsi eyo ennungi Mukama gye yalayirira bajjajjaabo okugibawa, 19ng�agobyemu abalabe bo bonna, nga Mukama Katonda bwe yasuubiza.
Okunnyonnyolanga Abaana Amateeka
20 “Mu biseera ebirijja, omwana wo bw�akubuuzanga nti, Ebyo byonna ebinnyonnyola buli kalonda, n�amateeka, n�ebiragiro Mukama Katonda waffe bye yabalagira, bitegeeza ki? 21Omuddangamu nti, ‘Twali baddu ba Falaawo mu nsi ey�e Misiri, naye Mukama Katonda n�atuggya mu Misiri n�omukono gwe ogw�amaanyi. 22Mukama Katonda n�alaga obubonero obw�ekitalo, n�akola ebyamagero ebinene era ebitatendeka ku Misiri ne ku Falaawo n�ab�omu maka ge bonna, nga naffe tulaba. 23N�atuggyayo n�atuyingiza muno alyoke atuwe ensi eno gye yalayirira bajjajjaffe okugibawa. 24Mukama n�atulagira okukwatanga amateeka gano gonna n�okugagonderanga, n�okutyanga Mukama Katonda waffe ennaku zonna, alyoke atukuumenga nga tuli mu mbeera ennungi, era nga tuli balamu, nga bwe tuli leero. 25Era singa tuneegenderezanga ne tukwata amateeka gano gonna ne tugagonderanga, mu maaso ga Mukama Katonda waffe, nga bwe yatulagira, tunaabanga tutuukirizza ebyo by�ayagala.’ ”