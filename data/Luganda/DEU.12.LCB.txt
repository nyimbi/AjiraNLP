Ekyoto Kimu Kyokka eky�Ebiweebwayo
1 Gano ge mateeka n�ebiragiro bye musaana okukwatanga n�obwegendereza, nga muli mu nsi Mukama Katonda wa bajjajjaabo gy�akuwadde okubeera obutaka bwo ebbanga lyonna lye mulimala ku nsi. 2Muzikiririzanga ddala ebifo byonna ebiri ku gasozi ne ku nsozi, ne wansi w�agati aganene, 3bannaggwanga be mugenda okutwalako ensi yaabwe gye basinziza; n�amayinja gaabwe mugaasaayasanga, n�empagi zaabwe eza Asera mulizimenyaamenya ne muzookya mu muliro; n�ebibajje ebya bakatonda baabwe mubitemaatemanga n�amannya gaabwe mu bifo ebyo ne mugasanguliramu ddala.
4 Mukama Katonda wammwe, ye temumusinzanga mu ngeri eyo nga bali bwe bakola. 5Mmwe munoonyanga mu bika byammwe byonna, ekifo Mukama Katonda wammwe ky�alibalondera we munaateekanga Erinnya lye ne mumuzimbira awo ennyumba ye ey�okubeerangamu. Mu kifo ekyo gye munaagendanga okumusinza; 6awo we munaaleetanga ebiweebwayo byammwe ebyokebwa ne biweebwayo ebirala, n�ebitundu byammwe eby�ekkumi, n�ebirabo eby�enjawulo, n�obweyamo bwammwe, n�ebiweebwayo ebya kyeyagalire, n�ebibereberye eby�omu bisibo byammwe n�eby�omu biraalo byammwe. 7Mmwe n�ab�omu nnyumba zammwe munaaliiranga mu maaso ga Mukama Katonda wammwe, munaasanyukanga ne mwenyumirizanga mu buli kintu kyonna kye munaabanga mukoze n�emikono gyammwe, kubanga Mukama Katonda wo anaabanga akuwadde omukisa.
8 Temukolanga nga bwe tukola wano leero, nga buli omu akola nga bw�alaba ekisaanidde, 9kubanga temunnatuuka mu kiwummulo ne mu busika Mukama Katonda wammwe bw�abawa. 10Naye bwe mulimala okusomoka omugga Yoludaani, ne mubeera mu nsi Mukama Katonda wammwe gy�abawa nga bwe busika bwammwe, ng�abawadde n�okuwummula, nga temukyataataaganyizibwa balabe bammwe abanaabanga babeetoolodde n�okutuula ne mutuulanga mu mirembe; 11kale nno, mu kifo ekyo Mukama Katonda wammwe kyanaabanga yeerondedde okutuuzanga omwo Erinnya lye, omwo mwe munaaleetanga buli kintu kyonna kye mbalagira: ebiweebwayo byammwe ebyokebwa, n�ebiweebwayo ebirala, n�ebitundu byammwe eby�ekkumi, n�ebirabo eby�enjawulo, n�ebirabo ebisinga obulungi mu bintu byammwe bye munaabanga mweyamye okuwaayo eri Mukama. 12Munaasanyukiranga awo mu maaso ga Mukama Katonda wammwe, mmwe, ne batabani bammwe, ne bawala bammwe, n�abaweereza bammwe abasajja, n�abaweereza bammwe abakazi, n�Abaleevi ab�omu bibuga byammwe, kubanga bo ku bwabwe tebalifuna mugabo oba obusika okufaanana nga mmwe. 13Weekuumanga n�otaweerayo biweebwayo by�omu buli kifo kyonna ky�onoolabanga. 14Obiweerengayo mu kifo ekyo ekimu kyokka Mukama ky�anaakulonderanga okuva mu kimu ku bika byo; era omwo mw�onookoleranga ebyo byonna bye nkulagira.
Ebiragiro ku Biweebwayo ebitali bya bulijjo
15 Naye onettiranga ku bisolo ebinaabanga mu bibuga byo, oba mpeewo oba njaza, n�olya ennyama nnyingi nga bw�onooyagalanga, ng�omukisa bwe guli Mukama Katonda wo gw�anaakuwanga. Abalongoofu mu by�emikolo n�abatali balongoofu, bonna banaalyanga. 16Wabula omusaayi temugulyanga; munaaguyiwanga wansi ku ttaka ng�amazzi. 17Mu bibuga byo toliirangamu kitundu ekimu eky�ekkumi eky�emmere yo ey�empeke, oba ekya wayini wo, oba eky�amafuta go; oba ebibereberye eby�omu bisibo byo n�eby�omu biraalo byo, oba n�obweyamo bwo oba n�ebiweebwayo ebya kyeyagalire; wadde n�ebirabo ebitali bya bulijjo. 18Onoobiriiranga mu maaso ga Mukama Katonda wo, mu kifo ekyo Mukama Katonda wo ky�anaabanga akulondedde; ggwe, ne mutabani wo, ne muwala wo, n�omuweereza wo omusajja n�omuweereza wo omukazi, n�Omuleevi anaabanga mu bibuga byo, era onoosanyukiranga mu maaso ga Mukama Katonda wo mu buli kintu kyonna ky�onoobanga okoze n�emikono gyo. 19Weekuumanga nnyo obutalagajjaliranga Muleevi ebbanga lyonna ly�olimala ng�oli mulamu ku nsi.
20 Mukama Katonda wo bw�aligaziya amatwale go, nga bwe yakusuubiza, n�oyoyanga okulya ku nnyama ng�ogamba nti, “Nandiyagadde okulya ku nnyama.” Kale, onoolyanga ennyama ennyingi nga bw�onooyagalanga. 21Ekifo, Mukama Katonda wo ky�anaabanga akulondedde okuteekamu Erinnya lye, bwe kinaabanga kiri wala n�ewuwo kale onooyinzanga okutta ku zimu ku nsolo ez�omu bisibo byo ne mu biraalo byo Mukama by�anaabanga akuwadde, nga bwe nkulagidde; era mu bibuga byo onooyinzanga okulya ennyama ennyingi nga bw�onooyagalanga. 22Onoogiryanga nga bw�onoolyanga empeewo n�enjaza. Abalongoofu n�abatali balongoofu bonna banaalyanga. 23Naye weekuumenga obutalyanga musaayi; kubanga omusaayi bwe bulamu, ate nga tekikugwaniranga kulyanga bulamu ng�olya ennyama. 24Togulyanga; oguyiwanga wansi ku ttaka ng�amazzi. 25Togulyanga, olyoke obeerenga mu ddembe, ggwe, n�abaana bo, ng�okoze ebituufu mu maaso ga Mukama.
26 Naye ebintu byo ebitukuvu ne byonna by�oneeyamanga okuwaayo, onoobiddiranga n�obitwalanga mu kifo Mukama ky�anaabanga akulondedde. 27Onooleetanga ebiweebwayo byo ebyokebwa, ennyama n�omusaayi, ku Kyoto kya Mukama Katonda wo. Omusaayi gw�ebiweebwayo byo ebirala gunaafukibwanga ku Kyoto kya Mukama Katonda wo, naye ennyama onooyinzanga okugirya. 28Weegenderezenga okugoberera ebiragiro bino byonna bye nkuwa, olyoke obeenga bulungi, ggwe, n�abaana bo, oluvannyuma lwo, emirembe gyonna, kubanga onoobanga okoze ekituufu mu maaso ga Mukama Katonda wo.
Okulabula ku Kusinza bakatonda abalala
29 Amawanga ago g�ogenda okulumba ogatwaleko ensi yaabwe, Mukama agenda kugazikiriza nga naawe olaba. Naye bw�obanga omaze okubagoba mu nsi yaabwe, n�okugibeeramu n�ogibeeramu, 30era ng�amawanga ago gamaze okuzikirizibwa nga naawe olaba, weekuumanga n�otabuuliriza ku bya bakatonda baabwe ng�ogamba nti, “Ab�omu mawanga ago baasinzanga batya bakatonda baabwe, nange njagala nkole bwe ntyo?” 31Mukama Katonda wo tomusinzanga mu ngeri efaanana ng�eya bali, kubanga mu kusinza bakatonda baabwe bakoleramu ebikolobero bingi Mukama by�atayagala, by�akyawa. Bayokya ne batabani baabwe ne bawala baabwe mu muliro nga ssaddaaka eri bakatonda baabwe.
32 Kibagwanidde okunyiikiranga okukolanga buli kintu kye mbalagira, tokyongerangako wadde okukikendeezangako.