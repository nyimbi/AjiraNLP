Ebirabo bya Mwoyo Mutukuvu
1 Abooluganda, ssaagala mmwe obutategeera ebikwata ku birabo ebya Mwoyo. 2Mumanyi nti Bwe mwali Abaamawanga mwabuzibwabuzibwanga ne mutwalibwa eri ebifaananyi ebitayogera. 3Noolwekyo njagala mutegeere nti Tewali muntu aba ne Mwoyo wa Katonda n�ayogera nti, “Yesu akolimirwe.” Era tewali n�omu asobola okwogera nti, “Yesu ye Mukama waffe,” wabula ku bwa Mwoyo Mutukuvu.
4 Waliwo ebirabo bya ngeri nnyingi, naye Mwoyo abigaba y�omu. 5Waliwo engeri nnyingi ez�okuweererezaamu, naye Mukama aweerezebwa y�omu. 6Waliwo okukola kwa ngeri nnyingi kyokka Katonda asobozesa bonna mu byonna bye bakola y�omu.
7 Mwoyo Mutukuvu yeeragira mu buli omu olw�okugasa bonna. 8Omu Omwoyo amuwa okwogera ekigambo eky�amagezi, omulala Omwoyo oyo omu n�amuwa okuyiga n�ategeera. 9Omulala Omwoyo y�omu n�amuwa okukkiriza, n�omulala n�amuwa obuyinza okuwonyanga abalwadde. 10Omu, Omwoyo amuwa okukolanga ebyamagero, n�omulala n�amuwa okwogera eby�obunnabbi, ate omulala n�amuwa okwawulanga emyoyo emirungi n�emibi. Omulala amuwa okwogera ennimi ezitali zimu, n�omulala n�amuwa okuzivvuunula. 11Naye Omwoyo akola ebyo byonna y�omu, y�agabira buli muntu ng�Omwoyo oyo bw�ayagala.
Omubiri guli gumu naye ebitundu byagwo bingi
12 Kuba omubiri nga bwe guli ogumu, ne guba n�ebitundu bingi, ate ebitundu byonna ne byegatta ne biba omubiri gumu, kale, ne Kristo bw�ali bw�atyo. 13Bwe tutyo ffenna twabatizibwa mu Mwoyo omu, ne tufuuka omubiri gumu, oba Bayudaaya, oba baamawanga, oba baddu, oba ba ddembe, era ne tunywa ku Mwoyo oyo omu.
14 Kubanga omubiri tegulina kitundu kimu, naye gulina ebitundu bingi. 15Singa ekigere kigamba nti, “Nze siri mukono, noolwekyo siri kitundu kya mubiri,” ekyo tekikifuula butaba kitundu kya mubiri. 16Era singa okutu kugamba nti, “Siri liiso, noolwekyo siri kitundu kya mubiri,” ekyo kikiggyako okubeera ekitundu ky�omubiri? 17Kale singa omubiri gwonna gwali liiso, olwo okuwulira kwandibadde wa? Era singa omubiri gwonna gwali kutu, olwo okuwunyiriza kwandibadde wa? 18Naye kaakano Katonda yakola ebitundu bingi eby�enjawulo n�alyoka abifuula omubiri gwaffe nga bwe yayagala. 19Singa byonna byali ekitundu kimu olwo omubiri gwandibadde wa? 20Naye kaakano ebitundu bingi naye ng�omubiri guli gumu.
21Eriiso terisobola kugamba mukono nti, “Ggwe sikwetaaga,” oba n�omutwe teguyinza kugamba bigere nti, “Mmwe sibeetaaga.” 22Era ebitundu ebyo eby�omubiri ebirabika ng�ebisinga obunafu bye byetaagibwa ennyo. 23Era n�ebitundu ebyo eby�omubiri bye tulowooza obutaba bya kitiibwa bye bisinga okwambazibwa, n�ebitundu ebitukwasa ensonyi bye tusinga okulabirira, 24so ng�ebitundu byaffe ebisinga okwolekebwa mu bantu tebikyetaaga. Bw�atyo Katonda bwe yakola omubiri, ebitundu ebyandibadde biragajjalirwa n�abyongera ekitiibwa, 25olwo omubiri ne guteeyawulamu naye ebitundu byonna, ne biyambagana byokka ne byokka. 26Ekitundu ekimu bwe kirumwa, ebitundu ebirala byonna birumirwa. Era ekitundu ekimu bwe kigulumizibwa, ebitundu byonna bijaguliza wamu nakyo.
27 Kale mwenna awamu muli mubiri gwa Kristo, era buli omu ku mmwe kitundu kyagwo. 28Era abamu Katonda yabateekawo mu kkanisa: abasooka be batume, abookubiri be bannabbi, n�abookusatu be bayigiriza, ne kuddako abakola eby�amagero, ne kuddako abalina ebirabo eby�okuwonya endwadde, n�okuyamba abali mu kwetaaga, abakulembeze, era n�aboogezi b�ennimi. 29Bonna batume? Bonna bannabbi? Bonna bayigiriza? Bonna bakola ebyamagero? 30Bonna balina ekirabo ky�okuwonya endwadde? Bonna boogera mu nnimi? Bonna bavvuunula ennimi? 31Kale mwegombenga ebirabo ebisinga obukulu, naye ka mbalage ekkubo eddungi erisinga gonna.