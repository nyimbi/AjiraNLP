Katonda Agaana Balamu Okugenda eri Balaki
1 Awo abaana ba Isirayiri ne basitula, ne batambula ne basiisira mu lusenyi lwa Mowaabu ku mugga Yoludaani okwolekera Yeriko.
2 Balaki mutabani wa Zipoli n�alaba byonna Isirayiri bye yali akoze Abamoli. 3Mowaabu n�atya nnyo kubanga abantu abo baali bangi nnyo. Mowaabu okutya abaana ba Isirayiri ne kumusukkirira.
4 Awo Mowaabu n�agamba abakulembeze ba Midiyaani nti, “Ogubiina gw�abantu bano bajja kulya byonna bye tuli nabyo ebitwetoolodde ng�ente bw�erya n�esaanyaawo omuddo ogw�oku ttale.”
Balaki mutabani wa Zipoli, eyali kabaka wa Mowaabu mu biseera ebyo, 5n�atuma ababaka eri Balamu mutabani wa Byoli, eyali mu Pesoli, ekiriraanye Omugga, mu nsi y�ewaabwe, okumuyita ng�amugamba nti,
“Abantu bali wano, baavudde mu Misiri, basaanikidde ensi yonna we batudde; basiisidde wano okunninaana. 6Kale nno, nkusaba ojje onkolimirire abantu bano, kubanga bampitiridde amaanyi. Oboolyawo lwe ndisobola okubawangula ne mbagoba mu nsi yange. Kubanga mmanyi nga gw�okolimira akolimirwa, ne gw�osabira omukisa aweebwa omukisa.”
7 Awo ababaka abaatumibwa, abaali abakulembeze ba Mowaabu n�abakulembeze ba Midiyaani, ne basitula nga batutte n�ensimbi ez�okumusasula. Bwe baatuuka eri Balamu ne bamutegeeza obubaka Balaki bwe yabatuma.
8Balamu n�abagamba nti, “Musule wano leero, nange nnaabatuusaako ekigambo Mukama ky�anaaba aŋŋambye.” Bwe batyo abakungu abaava mu Mowaabu ne basula ewa Balamu.
9 Katonda n�ajja eri Balamu n�amubuuza nti, “Bantu ki bano abali naawe?” 10Balamu n�addamu Katonda nti, “Balaki mutabani wa Zipoli, Kabaka wa Mowaabu ye yampeereza obubaka buno ng�agamba nti, 11‘Abantu abavudde mu Misiri basaanikidde ensi we batudde. Kale nno jjangu obankolimirire. Oboolyawo ekyo kiyinza okunsobozesa okubalwanyisa ne mbagoba mu nsi yange.’ ”
12 Naye Katonda n�agamba Balamu nti, “Togenda na bantu abo. Abantu bali tekikugwanidde kubakolimira, kubanga baaweebwa omukisa.”
13Enkeera mu makya Balamu n�azuukuka, n�agamba abakungu abaatumibwa Balaki nti, “Muddeeyo mu nsi yammwe, kubanga Mukama Katonda aŋŋaanye okugenda nammwe.”
14Abakungu aba Mowaabu ne bakomawo eri Balaki ne bamugamba nti, “Balamu yagaanye okujja naffe.”
Katonda Akkiriza Balamu Okugenda
15Balaki ne yeeyongera okutuma abakungu abalala, nga baabitiibwa binene era nga bangi okusingako ku bali abaasooka. 16Ne bajja eri Balamu ne bamugamba nti,
“Bw�ati bw�ayogera Balaki mutabani wa Zipoli nti, ‘Nkwegayiridde, tokkiriza kintu kyonna kukuziyiza kujja gye ndi; 17Kubanga nzija kutumbula nnyo ekitiibwa kyo, era ŋŋenda kukukolera kyonna ky�ononsaba. Jjangu onkoliimiririre abantu bano.’ ”
18 Naye Balamu n�addamu abo Balaki be yatuma nti, “Balaki ne bw�alimpa enju ye ng�ejjudde ffeeza ne zaabu sigenda kukola kinene oba kitono nga kisukka ku kiragiro kya Mukama Katonda wange. 19Kale nno musule wano olwa leero, nga bannammwe bwe baakola, nange mpulire Mukama Katonda ky�anaayongera okuŋŋamba.”
20 Mu kiro ekyo Katonda n�ajja eri Balamu n�amugamba nti, “Obanga abantu abo bakuddukidde, genda nabo, naye okole ekyo kyokka kye nnaakulagira okukola.”
Endogoyi ya Balamu Eyogera
21Balamu n�agolokoka mu makya, n�ateeka amatandiiko ku ndogoyi ye, n�agenda n�abakungu ba Mowaabu. 22Naye Katonda n�asunguwala nnyo kubanga Balamu yagenda, malayika wa Mukama Katonda n�ayimirira mu kkubo okumuziyiza. Balamu yali yeebagadde endogoyi ye, abaweereza be babiri nabo baali naye. 23Endogoyi n�eraba malayika wa Mukama Katonda ng�ayimiridde mu kkubo, n�ekitala ekisowoddwa nga kiri mu mukono gwe; endogoyi n�ekyama n�eva mu kkubo n�eraga mu nnimiro. Balamu n�agikuba agizze mu kkubo.
24Malayika wa Mukama Katonda n�ayimirira mu kakubo akafunda akayita wakati w�ennimiro z�emizabbibu nga ziriko ekisenge ku buli luuyi. 25Endogoyi bwe yalaba malayika wa Mukama Katonda ne yeenyigiriza ku kisenge, n�ebetenterako ekigere kya Balamu. N�ayongera okugikuba.
26Malayika wa Mukama Katonda ne yeeyongerayo mu maaso, n�ayimirira mu kakubo akafunda ennyo, awataali kabanga ka kwekyusizaamu kulaga ku mukono ogwa ddyo wadde ku gwa kkono. 27Endogoyi bwe yalaba malayika wa Mukama Katonda n�egalamira wansi, nga Balamu ye agituddeko; obusungu bwa Balamu ne bubuubuuka, n�akuba endogoyi n�omuggo gwe. 28Awo Mukama Katonda n�ayasamya akamwa k�endogoyi, n�egamba Balamu nti, “Nkukoze ki okunkuba emirundi gino gyonsatule?”
29 Balamu n�agamba endogoyi nti, “Kubanga onfudde atategeera! Singa mbadde n�ekitala mu mukono gwange nandikuttiddewo kaakano.”
30Endogoyi n�egamba Balamu nti, “Siri ndogoyi yo gye weebagadde ebbanga lyonna n�okutuusa ku lunaku lwa leero? Ebadde mpisa yange okukukola bwe nti?” Balamu n�addamu nti, “Nedda.”
Malayika Alabula Balamu
31 Awo Mukama Katonda n�alyoka azibula amaaso ga Balamu, n�alaba malayika wa Mukama ng�ayimiridde wakati mu kkubo n�ekitala ekisowoddwa nga kiri mu mukono gwe. N�awunzika omutwe gwe, ne yeevuunika wansi n�avuunama.
32Malayika wa Mukama Katonda n�amugamba nti, “Lwaki endogoyi ogikubye emirundi egyo gyonsatule? Laba, nzize okukuziyiza kubanga ekkubo ly�okutte terinsanyusa. 33Endogoyi yandabye n�enneebalama emirundi egyo esatu. Singa teyanneebalamye, nandibadde ggwe nkusse, naye yo nga ngirese.”
34 Balamu n�agamba malayika wa Mukama Katonda nti, “Nnyonoonye. Saategedde nti ggwe oyimiridde mu kkubo okunziyiza. Kale nno nga kye nkoze bwe kitakusanyusizza, ka nzireyo eka.”
35Malayika wa Mukama Katonda n�agamba Balamu nti, “Genda n�abasajja abo, naye ebigambo bye nnaakulagira bye byokka by�oba oyogera.” Bw�atyo Balamu n�agenda n�abakungu ba Balaki.
Balamu Akyalira Balaki
36 Balaki bwe yawulira nga Balamu ajja, n�afuluma okugenda okumusisinkana mu kibuga kya Mowaabu ekiri ku nsalo ya Alumoni, ku nkomerero y�amatwale ge. 37Balaki n�agamba Balamu nti, “Saakutumira nga nkuyita ojje ku bwange? Lwaki tewajja gye ndi? Olowooza siyinza kukuwa bitiibwa bingi?”
38 Balamu n�addamu nti, “Nzuuno kaakano nzize gy�oli! Naye olowooza nnina obuyinza okwogera kyonna kye njagala? Nteekwa okwogera ebyo byokka Katonda by�anassa mu kamwa kange.” 39Bw�atyo Balamu n�agenda ne Balaki ne bajja e Kiriasikuzosi. 40Balaki n�awaayo ekiweebwayo eky�ente n�endiga, n�aweerezaako ne ku Balamu n�abakungu abaali naye. 41Enkeera Balaki n�atwala Balamu n�amulinnyisa ku bifo bya Bamosi Baali, n�asinziira awo okulengera ku kitundu eky�abantu ba Isirayiri abaali okumpi.