Okukoowoola olw�Okuddaabiriza Ennyumba ya Mukama
1 Mu mwaka ogwokubiri ogw�okufuga kwa kabaka Daliyo, ku lunaku olusooka mu mwezi ogw�omukaaga, ekigambo kya Mukama ne kijjira nnabbi Kaggayi okutegeeza Zerubbaberi mutabani wa Seyalutyeri, ow�essaza lya Yuda, ne Yoswa mutabani wa Yekozadaaki kabona asinga obukulu nti:
2 Bw�ati bw�ayogera Mukama ow�eggye nti, “Abantu bano boogera nti, ‘Ekiseera tekinnatuuka okuddaabiriza ennyumba ya Mukama.’ ”
3 Awo ekigambo kya Mukama ne kijjira nnabbi Kaggayi nga kyogera nti; 4“Kino kye kiseera mmwe okubeera mu nnyumba zammwe enkole obulungi, naye ennyumba eyo n�erekebwa nga kifulukwa?”
5 Kale nno bw�ati bw�ayogera Mukama ow�Eggye nti, “Mweddeko ku neeyisa yammwe. 6Musimbye bingi naye ne mukungula bitono; mulya naye temukkuta; munywa naye ennyonta tebaggwaako; mwambala naye temubuguma; mukolera empeera naye ze mukoze muziteeka mu nsawo ejjudde ebituli.”
7Bw�ati bw�ayogera Mukama ow�Eggye nti, “Mweddeko ku neeyisa yammwe. 8Mwambuke mu nsozi muleeteyo embaawo muzimbe ennyumba ngisanyukire, ngulumizibwe,” bw�ayogera Mukama. 9“Mwasuubira bingi, naye mulaba bwe muvuddemu ebitono. Bye mwaleeta eka, nabifuumuula. Mumanyi ensonga? bw�ayogera Mukama ow�Eggye. Kubanga buli muntu afa ku nnyumba ye naye ennyumba yange mugigayaaliridde. 10Eggulu kyerivudde liziyizibwa okuleeta omusulo, n�ettaka n�okuleeta ne litaleeta bibala byalyo. 11Nasindika ekyeya ku nnimiro ne ku nsozi, ku mmere ey�empeke ne ku wayini omuggya, ku mafuta ne ku buli bibala eby�ettaka, ku bantu ne ku nsolo, ne ku mirimu gyonna egy�engalo.”
12 Awo Zerubbaberi mutabani wa Seyalutyeri, ne Yoswa mutabani wa Yekozadaaki, ye yali kabona asinga obukulu, n�abantu bonna abaasigalawo ne bagondera eddoboozi lya Mukama Katonda waabwe, n�obubaka bwa nnabbi Kaggayi, kubanga Mukama Katonda waabwe ye yamutuma. Abantu ne batya Mukama.
13 Awo Kaggayi omubaka wa Mukama n�ategeeza abantu obubaka obwava eri Mukama nti, “Ndi wamu nammwe,” bw�ayogera Mukama. 14Awo Mukama n�akubiriza omutima gwa Zerubbaberi mutabani wa Seyalutyeri, ow�essaza lya Yuda, n�omutima gwa Yoswa mutabani wa Yekozadaaki, kabona asinga obukulu, n�emitima egy�abantu bonna abaasigalawo, ne bajja ne batandika omulimu ku nnyumba ya Mukama ow�Eggye, Katonda waabwe, 15ku lunaku olw�amakumi abiri mu ennya mu mwezi ogw�omukaaga mu mwaka ogwokubiri ogw�okufuga kwa kabaka Daliyo.