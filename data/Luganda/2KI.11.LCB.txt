Asaliya ne Yekoyaasi
1Awo Asaliya nnyina Akaziya bwe yalaba mutabani we ng�afudde, n�atandika okusaanyaawo olulyo olulangira lwonna. 2Naye omumbejja Yekoseba muwala wa kabaka Yolaamu mwannyina Akaziya n�abba Yekoyaasi n�amuggya mu balangira abaali bagenda okuttibwa, n�abateeka ye n�omukuza we mu kisenge ekimu ng�abakweka Asaliya, era Yekoyaasi n�atattibwa. 3N�abeera mu yeekaalu ya Mukama n�omukuza we okumala emyaka mukaaga, Asaliya nga y�afuga ensi.
4Mu mwaka ogw�omusanvu Yekoyaada n�atumya abaduumizi ab�ebibinja by�ekikumi, ab�oku Bakali n�abakuumi, ne babaleeta gy�ali mu yeekaalu ya Mukama. N�alagaana nabo endagaano, n�abalayiriza mu yeekaalu ya Mukama, n�oluvannyuma n�abalaga mutabani wa kabaka. 5N�abawa ebiragiro bino nti, “Kino kye muteekwa okukola: kimu kya kusatu ku kibinja ekikuuma ku ssabbiiti, kye kinaakuumanga olubiri lwa kabaka, 6n�ekimu kya kusatu ekirala ne kikuuma Omulyango Suuli, n�ekimu kya kusatu ekirala ne kikuuma emanju w�omulyango ewabeera abakuumi abakuuma yeekaalu mu mpalo; 7n�ebibiina byammwe ebibiri ebitatera kukuuma ku ssabbiiti, mwenna mugenda kuvunaanyizibwa okukuuma yeekaalu ya Mukama ku lwa kabaka. 8Era muneetooloola kabaka enjuuyi zonna, buli muntu ng�akutte ebyokulwanyisa bye mu mukono gwe, ne buli anaŋŋaanga okubasemberera attibwe. Mukuumenga kabaka butiribiri, bw�anaafulumanga ne bw�anaayingiranga.”
9Abaduumizi ab�ebibinja b�ekikumi ne bakola byonna nga Yekoyaada kabona bwe yalagira, buli omu n�afuna abasajja be, abaali ab�okukola ku ssabbiiti, n�abaali bamaze oluwalo lwabwe, ne bajja eri Yekoyaada kabona. 10Kabona n�awa abaduumizi amafumu n�engabo ebyali ebya kabaka Dawudi, ebyali mu yeekaalu ya Mukama, 11buli mukuumi n�ayimirira n�ebyokulwanyisa bye nga beetoolodde kabaka enjuuyi zonna, okuliraana ekyoto ne yeekaalu okuva ku luuyi olw�obukiikaddyo okutuuka ku luuyi olw�obukiikakkono.
12Awo Yekoyaada n�afulumya mutabani wa kabaka, n�amutikkira engule, n�amuwa n�endagaano gye baali bakoze, ne bamufuula kabaka. N�afukibwako amafuta, abantu ne bakuba mu ngalo nga bwe bayogera mu ddoboozi ery�omwanguka nti, “Wangaala kabaka!” 13Asaliya bwe yawulira oluyoogaano lw�abakuumi n�olw�abantu, n�alaga eri abantu ku yeekaalu ya Mukama. 14Bwe yatunula, laba, nga kabaka ayimiridde awali empagi, ng�empisa bwe yabanga, n�abaami n�abafuuwa amakondeere nga bayimiridde okuliraana kabaka, n�abantu bonna ab�omu nsi nga basanyuka era nga bwe bafuuwa amakondeere. Awo Asaliya n�ayuza ebyambalo bye, n�aleekaanira waggulu nti, “Bujeemu, bujeemu!”
15Amangwago Yekoyaada kabona n�alagira abaduumizi ab�ebibinja b�ekikumi, abaali bakulira eggye nti, “Mumufulumye wakati w�ennyiriri, na buli amugoberera mumutte n�ekitala.” Kabona yali agambye nti, “Temumuttira mu yeekaalu ya Mukama.” 16Ne bakwata Asaliya, ng�anaatera okuyita mu mulyango gw�embalaasi w�eziyingira mu luggya lw�olubiri, ne bamuttira awo.
17Awo Yekoyaada n�akola endagaano ne Mukama, ne kabaka n�abantu, nti banaabeera abantu ba Mukama, era n�akola n�endagaano ne kabaka n�abantu. 18Abantu bonna ab�omu nsi ne bagenda ku ssabo lya Baali ne balimenyaamenya; ne bamenyaamenya ebyoto n�ebifaananyi, era ne battira Matani kabona wa Baali mu maaso g�ebyoto ebyo.
Yekoyaada kabona n�ateekawo abakuumi ku yeekaalu ya Mukama. 19Awo n�alaga n�abaduumizi ab�ebibinja b�ekikumi, n�Abakali, n�abakuumi, n�abantu bonna ab�omu nsi ku yeekaalu, n�aggyayo kabaka mu yeekaalu ya Mukama n�amutwala mu lubiri ng�ayita mu mulyango ogw�abakuumi. Kabaka n�atuula ku ntebe ey�obwakabaka, 20abantu bonna ab�omu nsi ne bajaguza, n�ekibuga n�ekitereera, kubanga Asaliya yali attiddwa n�ekitala okumpi n�olubiri.
21Yekoyaasi yali aweza emyaka musanvu bwe yatandika okufuga.