1 Awo abasajja ba Efulayimu ne babuuza Gidyoni nti, “Lwaki watuyisa bw�otyo, n�ototuyita bwe wagenda okulwana ne Midiyaani?” Ne bamunenya nnyo. 2Naye n�abaddamu nti, “Kiki kye nkoze okugeraageranya nammwe kye mukoze? Amakungula ga Efulayimu tegasinga ezabbibu Abiyezeeri z�akungudde? 3Katonda yagabula Olebu ne Zeebu abakulembeze ba Midiyaani mu mukono gwammwe. Kiki kye nandiyinzizza okukola okugeraageranya nammwe?” Awo bwe yabagamba ebigambo ebyo ne bakkakkana.
4 Awo Gidyoni n�abasajja be ebikumi bisatu, nga bakooye, naye nga bakyabawondera, ne batuuka ku Yoludaani ne basomoka. 5N�agamba abasajja ab�omu Sukkosi nti, “Muwe ku basajja bange, ekyokulya, bakooye. Mpondera Zeba ne Zalumunna bakabaka ba Midiyaani.”
6 Naye abakungu ab�omu Sukkosi ne bamuddamu nti, “Eggye lyo limaze okuwamba Zeba ne Zalumunna tulyoke tubawe emmere?” 7Awo Gidyoni n�abaddamu nti, “Kale olw�ekyo kye muŋŋambye, Mukama Katonda bw�aligabula Zeba ne Zalumunna mu mukono gwange, ndiyuza emibiri gyammwe n�amaggwa ag�omu ddungu n�emyeramannyo.” 8Bwe yava eyo, n�ayambuka n�alaga e Penieri, n�abasaba ekintu kye kimu. Naye abantu b�e Penieri ne bamuddamu ng�abasajja ab�omu Sukkosi bwe bamuddamu. 9Kyeyava agamba abantu b�e Penieri nti, “Bwe ndikomawo emirembe, ndimenyaamenya omunaala guno.”
10 Zeba ne Zalumunna baali mu Kalukoli n�eggye lyabwe ery�abasajja ng�omutwalo gumu n�ekitundu, nga be bantu abaasigalawo ku ggye lyonna ery�abantu ab�obuvanjuba. Abasajja ng�emitwalo kkumi n�ebiri abaasowolanga ebitala be baali bafudde. 11Awo Gidyoni n�ayambukira mu kkubo ly�abo ababeera mu weema ku luuyi olw�ebuvanjuba olw�e Noba n�e Yogubeka n�alumba eggye nga teritegedde. 12Zeba ne Zalumunna ne badduka, naye n�abawondera, era n�awamba bakabaka bombi aba Midiyaani, n�awangulira ddala eggye lyabwe lyonna.
13 Awo Gidyoni mutabani wa Yowaasi n�akomawo okuva mu lutalo ng�ayitira mu Lukuubo lwa Keresi. 14N�asangiriza omuvubuka ow�oku bantu ab�omu Sukkosi, n�abaako by�amubuuza. Omuvubuka n�amuwandiikira amannya g�abakungu ab�omu Sukkosi, abakadde nsanvu mu musanvu. 15Gidyoni n�alyoka ajja eri abasajja ab�omu Sukkosi n�abagamba nti, “Zeba ne Zalumunna baabo be mwasinzirako okundulira nga muŋŋamba nti, temuyinza kuwa basajja bange abaali bakooye mmere, nga sirina Zeba ne Zalumunna mu mukono gwange.” 16N�akwata abakadde b�ekibuga n�addira amaggwa ag�omu ddungu n�emyeramannyo n�abonereza abasajja ab�omu Sukkosi. 17N�agenda n�e Penieri n�amenyaamenya omunaala gwa Penieri, n�atta n�abasajja b�omu kibuga.
18 N�alyoka abuuza Zeba ne Zalumunna nti, “Abasajja be mwattira e Taboli baali bafaanana batya?” Ne bamuddamu nti, “ggwe nga bw�oli nabo bwe baali. Buli omu yali afaanana abalangira.” 19N�abaddamu nti, “Abo baali baganda bange, abaana ba mmange. Mukama Katonda nga bw�ali omulamu, singa mwabalekawo, sandi basse mmwe.” 20Awo n�agamba Yeseri mutabani we omubereberye nti, “Golokoka obatte.” Naye omuvubuka oyo n�atasowolayo kitala kye okubatta. Yatya kubanga yali akyali mulenzi bulenzi. 21Zeba ne Zalumunna ne boogera nti, “Ggwe jjangu otutte, kubanga ng�omusajja bw�ali, n�amaanyi ge bwe genkana. Gidyoni n�agolokoka n�atta Zeba ne Zalumunna, n�atwala n�ebyali bitimbiddwa mu bulago bw�eŋŋamira zaabwe.”
22Awo abantu ba Isirayiri ne bagamba Gidyoni nti, “Tufugire ddala ggwe ne mutabani wo, kubanga otulokodde okuva mu mukono gwa Midiyaani.” 23Naye Gidyoni n�abaddamu nti, “Nze sijja kubafuga, so ne mutabani wange tajja kubafuga, wabula Mukama y�anaabafuganga.” 24Gidyoni n�abagamba nti, “Mbasaba ekintu kimu; buli omu ku mmwe ampe empeta ze yanyaga ku Bayisimayiri.”
25Ne bamuddamu nti, “Okuzikuwa tujja kuzikuwa.” Ne bayalirira olugoye wansi, buli omu n�ateekako empeta ze yanyaga. 26Obuzito bw�empeta eza zaabu ne buba sekeri lukumi mu lusanvu (nga kilo kkumi na mwenda n�ekitundu), obutabalirako bya kwewoomya, ebirengejja, n�ebyambalo ebya ffulungu, ebyayambalwanga bakabaka ba Midiyaani, n�emikuufu egyateekebwanga mu bulago bw�eŋŋamira zaabwe. 27Awo Gidyoni n�addira zaabu n�amusaanuusa n�amukolamu ekifaananyi eky�ekkanzu (efodi), n�akiteeka mu kibuga kye Ofula. Abayisirayiri bonna ne bakivuunamiranga ne bakisinzanga, era ne kifuukira Gidyoni n�enju ye yonna omutego.
28 Awo Midiyaani n�ewangulwa abaana ba Isirayiri, era n�etaddayo kubalumba. Ensi n�eba n�emirembe okumala emyaka amakumi ana, Gidyoni gye yabalamula. 29Yerubbaali ye Gidyoni mutabani wa Yowaasi, n�addayo ewaabwe. 30Gidyoni yazaala abaana aboobulenzi nsanvu mu bakazi abangi be yalina. 31N�omuzaana we ow�omu Sekemu yamuzaalira omwana wabulenzi, era n�amutuuma Abimereki. 32Awo Gidyoni mutabani wa Yowaasi n�afa, ng�akaddiye bulungi, n�aziikibwa mu ntaana ya kitaawe Yowaasi mu Ofula eky�Ababiezeri.
33 Gidyoni nga y�akafa, abaana ba Isirayiri ne bakyuka okusinza babaali ne bafuula Baaluberisi katonda waabwe. 34Abaana ba Isirayiri ne batajjukira Mukama Katonda waabwe eyabalokola okuva mu mukono gw�abalabe baabwe bonna ku njuyi zonna. 35Ne batalaga kusiima eri ab�enju ya Yerubbaali, ye Gidyoni, olw�ebirungi byonna bye yakolera Isirayiri.