Ya Mukulu wa Bayimbi. Zabbuli ya Dawudi
1 Nalindirira Mukama n�obugumiikiriza,
n�antegera okutu, n�awulira okukoowoola kwange,
2 N�anziggya mu kinnya eky�entiisa,
n�annyinyulula mu bitosi,
n�anteeka ku lwazi olugumu
kwe nyimiridde.
3 Anjigirizza oluyimba oluggya,
oluyimba olw�okutenderezanga Katonda waffe.
Bangi bino balibiraba ne batandika okutya Mukama
n�okumwesiganga.
4 Balina omukisa
abo abeesiga Mukama,
abatagoberera ba malala
abasinza bakatonda ab�obulimba.
5 Ayi Mukama Katonda wange,
otukoledde eby�ewunyisa bingi.
Ebintu by�otuteekeddeteekedde
tewali ayinza kubikutegeeza.
Singa ngezaako okubittottola,
sisobola kubimalayo byonna olw�obungi bwabyo.
6 Ssaddaaka n�ebiweebwayo tewabyagala.
Ebiweebwayo ebyokebwa olw�okutangirira ebibi,
tobyetaaga.
Naye onzigudde amatu.
7 Kyenava njogera nti, “Nzuuno,
nzize nga bwe kyampandiikibwako mu muzingo gw�ekitabo.”
8 Nsanyukira okukola ky�oyagala, Ayi Katonda wange,
kubanga amateeka go gali mu mutima gwange.
9 Ntegeeza obutuukirivu mu lukuŋŋaana olunene.
Sisirika busirisi,
nga naawe bw�omanyi, Ayi Mukama.
10 Bye mmanyi ku butuukirivu bwo sisirika nabyo mu mutima gwange,
naye ntegeeza ku bwesigwa bwo n�obulokozi bwo.
Abantu nga bakuŋŋaanye,
sirema kubategeeza ku mazima go n�okwagala kwo okungi.
11 Onsasirenga bulijjo, Ayi Mukama,
amazima n�okwagala kwo byeyongerenga okunkuuma.
12 Kubanga ebizibu bye siyinza na kubala binneetoolodde;
ebibi byange binsukiridde, sikyasobola na kulaba;
bisinga enviiri ez�oku mutwe gwange obungi,
mpweddemu amaanyi.
13 Onsasire ayi Mukama ondokole;
Ayi Mukama, yanguwa okumbeera,
14 Abo abaagala okunzita batabuketabuke baswale;
n�abo bonna abagenderera okummalawo bagobebwe nga baswadde.
15 Abo abankubira akasonso baswazibwe nnyo.
16 Naye abo abakunoonya basanyuke
era bajaguze;
abo abaagala obulokozi bwo boogerenga bulijjo nti,
“Mukama agulumizibwenga.”
17 Ndi mwavu, eyeetaaga ennyo.
Mukama ondowoozeeko.
Tolwawo, Ayi Katonda wange.
Ggwe mubeezi wange era Omulokozi wange.