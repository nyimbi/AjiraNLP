Yakobo ne Esawu Basisinkana
1Awo Yakobo n�ayimusa amaaso ge n�alaba Esawu ng�ajja ng�ali n�abasajja ebikumi bina. Yakobo n�alyoka ayawulamu abaana abaali ne Leeya ne Laakeeri awamu n�abaweereza be abakazi ababiri. 2Abaweereza n�abaana baabwe ne bakulembera, Leeya n�abaana be ne baddako, Laakeeri ne Yusufu ne basembayo. 3Ye Yakobo ng�abakulembedde, nga bw�avuunama ku ttaka emirundi musanvu, okutuusa lwe yatuuka okumpi ne muganda we.
4Naye Esawu n�adduka okumusisinkana, n�amulamusa ng�amugwa mu kifuba n�amunywegera; bombi ne bakaaba. 5Esawu bwe yayimusa amaaso ge n�alaba abakazi n�abaana, n�abuuza Yakobo nti, “Bano baani abali naawe?” Yakobo n�amuddamu nti, “Be baana Katonda baawadde omuddu wo mu kisa kye.”
6Awo abaweereza be abakazi n�abaana baabwe ne basembera, ne bavuunama, mu ngeri y�emu. 7Leeya n�abaana be nabo ne basembera ne bavuunama. Oluvannyuma Yusufu ne Laakeeri ne basembera nabo ne bavuunama. 8Esawu n�abuuza Yakobo nti, “Otegeezaaki olwa bino byonna bye nsanze?” Yakobo n�addamu nti, “Lwa kufuna kusaasirwa kwa mukama wange.”
9Naye ye Esawu n�amugamba nti, “Bye nnina bimmala, muganda wange, by�olina beera nabyo.” 10Yakobo n�amuddamu nti, “Nedda nkwegayiridde, obanga nfunye okusaasirwa mu maaso go, kale kkiriza ekirabo kyange ekivudde mu ngalo zange. Kubanga ddala okulaba ku maaso go kiri ng�okulaba amaaso ga Katonda, olw�ekisa ekyo ky�onnyaniririzzaamu. 11Nkwegayiridde kkiriza ekirabo kyange ekikuleeteddwa, kubanga Katonda andaze ekisa kye, era siri mu bwetaavu.” Bw�atyo Esawu n�akikkiriza.
12Awo Esawu n�agamba nti, “Kale tutambule, nze nzija okukukulemberamu.”
13Naye Yakobo n�amuddamu nti, “Mukama wange amanyi nti Abaana banafu, era n�ebisibo biyonsa, era singa bitambuzibwa awatali busaasizi bijja kufa. 14Mukama wange k�aleke omuddu we, nze nzija kujja mpola, okusinziira ku ntambula y�ebisolo ebikulembedde, era ne ku ntambula y�abaana, okutuusa lwe ndituuka mu Seyiri.”
Yakobo agenda e Sekemu
15Awo Esawu n�agamba Yakobo nti, “Kale ka ndeke abamu ku basajja abali nange.” Naye Yakobo n�amuddamu nti, “Tekyetaagisa. Kale nsaba ekisa mu maaso ga mukama wange.” 16Bw�atyo Esawu n�addayo ku lunaku olwo mu Seyiri. 17Naye Yakobo n�alaga mu Sukkosi, ne yeezimbira ennyumba, n�azimbira n�ensolo ebisiisira; ekifo ekyo kyekiva kiyitibwa Sukkosi.
18Era Yakobo n�atuuka mirembe mu kibuga Sekemu, mu nsi ya Kanani, ng�ava e Padanalaamu, n�asiisira okwolekera ekibuga. 19Abaana ba Kamoli kitaawe wa Sekemu ne bamuguza ekitundu mwe yasiisira, n�abasasula ebitundu bya ffeeza kikumi. 20N�azimbira eyo ekyoto n�akiyita Ekyoto kya Katonda wa Isirayiri.