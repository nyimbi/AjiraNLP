Yobu Amuddamu
1Awo Yobu n�addamu nti:
2 “Mulikomya ddi okunnyigiriza
ne mummenya n�ebigambo?
3 Emirundi kkumi nga munvuma;
temukwatiddwa nsonyi kunnumba.
4 Bwe kiba nga kituufu nti nawaba,
obukyamu bwange, bwange nzekka.
5 Bwe muba munneegulumiririzaako
ne mukozesa obulumi bwange okunfeebya,
6 mumanye nga Katonda ankoze bubi
era anzingizza mu kitimba kye.
7 Wadde nga nkaaba nti, ‘Mpisiddwa bubi,’ siddibwamu;
ne bwe nkuba enduulu, tewali antaasa.
8 Azibye ekkubo lyange sisobola kuyita;
amakubo gange agalese mu kizikiza.
9 Anziggyeeko ekitiibwa kyange
n�anziggyako n�engule ku mutwe gwange.
10 Anjuzaayuza ku buli ludda okutuusa lwe watasigalawo kantu,
asigula essuubi lyange ng�omuti.
11 Obusungu bwe bumbubuukirako;
ambala ng�omu ku balabe be.
12 Amaggye ge galumba n�amaanyi;
ganzimbako enkomera
ne gagumba okwetooloola weema yange.
13 Anziggyeeko baganda bange;
abo bwe twali tumanyiganye banviiriddeko ddala.
14 Ab�ekika kyange banviiriddeko ddala,
mikwano gyange ginneerabidde.
15 Abagenyi bange n�abaweereza bange abawala, bampisa nga gwe batamanyi,
ne bandaba nga munnagwanga.
16Mpita omuddu wange naye tawulira,
wadde nga mwegayirira n�akamwa kange.
17 Omukka gwange gwe nzisa, guwunyira bubi mukyala wange;
nakyayibwa baganda bange bennyini.
18 N�obulenzi obuto bunsekerera;
buli lwe bundaba bunvuma.
19 Mikwano gyange gyonna enfirabulago gya nkyawa;
abo be nnayagalanga banneefuukira.
20 Siriiko bwe ndi wabula ndi ddiba na magumba:
nsigazzaawo bibuno byokka.
21 Munkwatirwe ekisa mikwano gyange, munkwatirwe ekisa,
kubanga omukono gwa Katonda gunkubye.
22 Lwaki munjigga nga Katonda bw�anjigga?
Omubiri gwe mufunye tegumala?
23 Singa nno ebigambo byange byawandiikibwa,
Singa byawandiikibwa ku muzingo, bandiguwadde ani?
24 Singa byawandiikibwa n�ekyuma ku lubaati,
oba okuwandiikibwa ku lwazi ne bibeerawo emirembe n�emirembe!
25 Mmanyi nga Omununuzi wange mulamu,
era nga ku nkomerero aliyimirira ku nsi.
26 Era ng�olususu lwange bwe luweddewo,
kyokka mu mubiri gwange ndiraba Katonda;
27 nze mwene ndimulaba,
n�amaaso gange, Nze, so si mulala.
Emmeeme yange ng�eyaayaana munda mu nze!
28Bwe mugamba nti, ‘Tujja kumuyigganya,
kubanga ensibuko y�emitawaana eri mu ye;’
29 nammwe bennyini musaana mutye ekitala.
Kubanga obusungu buleeta okubonereza okw�ekitala,
olwo mulyoke mumanye ng�eriyo okusalirwa omusango.”