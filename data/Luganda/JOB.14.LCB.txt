1 “Omuntu azaalibwa omukazi,
abeera ku nsi akaseera katono era abeera mu kutegana.
2 Amulisa ng�ekimuli n�awotoka;
abulawo mangu ng�ekisiikirize, tabeerera.
3 Otunuulira omuntu afaanana bw�atyo?
Olimuleeta gy�oli asalirwe omusango?
4 Ani ayinza okuggya ekirongoofu mu kitali kirongoofu?
Tewali n�omu!
5 Ennaku z�omuntu zaagererwa,
wagera obungi bw�emyezi gye
era n�oteekawo ekkomo ly�atasobola kusukka.
6 Kale tomufaako muleke yekka,
okutuusa lw�alimala okutuukiriza emirimu gye ng�omupakasi.”
7“Wakiri waliwo essuubi ng�omuti guloka;
Bwe gutemebwa, guloka nate,
era ekikolo kyagwo ekiggya tekifa.
8 Emirandira gyagwo gyandikaddiyidde mu ttaka
era n�ekikonge ne kifiira mu ttaka,
9 naye olw�emirandira okutambula ne ginoonya amazzi kimulisa
ne kireeta amatabi ng�ekisimbe.
10 Naye omuntu afa era n�agalamizibwa,
assa ogw�enkomerero n�akoma.
11 Ng�amazzi bwe gaggwa mu nnyanja
oba omugga bwe gukalira ne guggwaawo,
12 bw�atyo omuntu bw�agalamira,
era n�atasituka okutuusa eggulu bwe linaggwaawo,
abantu tebajja kuzuukuka oba kuggyibwa mu tulo twabwe.”
13 “Singa kale onkweka emagombe
era n�onziika okutuusa obusungu bwo lwe buliggwaawo!
Singa ongerera ekiseera
n�onzijukira!
14 Omuntu bw�afa, addamu n�abeera omulamu?
Ennaku zange zonna ez�okuweereza
nnaalindanga okuwona kwange kujje.
15 Olimpita nange ndikuyitaba;
olyegomba ekitonde emikono gyo kye gyatonda.
16 Ddala ku olwo bw�olibala ebigere byange,
naye tolyekaliriza bibi byange.
17 Ebisobyo byange biriba bisibiddwa mu kisawo;
olibikka ku kibi kyange.
18 Naye ng�olusozi bwe luseebengerera ne luggwaawo,
era ng�ejjinja bwe liva mu kifo kyalyo,
19 ng�amazzi bwe gaggwereeza amayinja
era ng�okwanjaala kwago bwe kutwala ettaka ly�oku nsi;
bw�atyo bw�azikiriza essuubi ly�omuntu.
20 Omumalamu amaanyi omuwangula lumu n�aggweerawo ddala;
okyusa enfaanana ye n�omugoba.
21 Abaana be bwe bafuna ekitiibwa, takimanya,
bwe bagwa, takiraba.
22 Obulamu bw�omubiri gwe bwokka bw�awulira
ne yeekungubagira yekka.”