1Awo Yusufu n�agwa mu maaso ga kitaawe n�akaaba, n�amunywegera. 2Yusufu n�alagira abaweereza be abasawo, okukalirira omulambo gwa kitaawe. Bwe batyo abasawo ne bakalirira omulambo gwa Isirayiri; 3Baali beetaaga ennaku amakumi ana okukoleramu ekyo. Ezo ze nnaku ezakaliririrwangamu emirambo. Abamisiri ne bakungubagira Yakobo okumala ennaku nsanvu.
4Awo ennaku ez�okukungubagiramu Yakobo bwe zaggwaako, Yusufu n�ayogera n�ennyumba ya Falaawo, n�agamba nti, “Obanga ndabye ekisa mu maaso gammwe munjogerereyo ewa Falaawo. Mumugambe nti, 5‘Kitange yandayiza ng�agamba nti, “Nnaatera okufa; mu ntaana yange gye nesimira mu nsi ya Kanani, omwo mw�onziikanga.” Kale kaakano mbasaba mundeke ŋŋende nziike kitange; oluvannyuma nkomewo.’ ”
6Falaawo n�addamu nti, “Genda oziike kitaawo nga bwe yakulayiza.”
7Awo Yusufu n�ayambuka wamu n�abaweereza ba Falaawo bonna, n�abakulu b�ennyumba ye, n�abakulu ba Misiri bonna, 8n�ab�ennyumba ya Yusufu, ne baganda be, n�ab�ennyumba ya kitaawe. Abaana bokka be baasigala mu Goseni n�ebisibo byabwe n�amagana gaabwe. 9N�agenda n�amagaali n�abeebagala embalaasi era ekibiina kyali kinene nnyo.
10Bwe baatuuka ku gguuliro lya Atadi ng�osomose Yoludaani, ne bakungubaga okukungubaga okutagambika okujjudde ennaku; Yusufu n�akungubagira kitaawe okumala ennaku musanvu. 11Abantu ab�omu nsi, Abakanani, bwe baalaba okukungubaga mu gguuliro lya Atadi ne bagamba nti, “Okukungubaga kuno kwa ntiisa eri Abamisiri.” Ekifo ekyo kyekyava kiyitibwa Aberumizirayimu, ekiri emitala wa Yoludaani.
12Bwe batyo batabani ba Yakobo ne bakola nga bwe yabalagira. 13Baamwetikka ne bamutuusa mu Kanani, ne bamuziika mu mpuku eyali mu nnimiro ya Makupeera, okumpi ne Mamule, Ibulayimu gye yagula okuva ku Efulooni Omukiiti, aziikengamu abantu be. 14Yusufu bwe yamala okuziika kitaawe n�addayo e Misiri wamu ne baganda be ne bonna abaayambuka naye okuziika kitaawe.
15Baganda ba Yusufu bwe baalaba nga kitaabwe afudde, ne bagamba nti, “Osanga Yusufu ajja kutukyawa yeesasuze olw�ebibi byonna bye twamukola.” 16Kyebaava bamutumira nga bagamba nti, “Kitaawo bwe yali tannafa yatulagira nti 17tugambanga Yusufu nti, ‘Nkusaba osonyiwe baganda bo bye bakusobya n�ekibi kyabwe, kubanga baasobya nnyo gy�oli.’ Kale nno kaakano tukusaba osonyiwe okusobya kw�abaweereza ba Katonda wa kitaawo.” Yusufu bwe baakimugamba n�akaaba.
18Baganda be ne bagenda gy�ali ne beeyala mu maaso ge ne bagamba nti, “Laba, tuli baddu bo.” 19Naye Yusufu n�abagamba nti, “Temutya, nze ndi mu kifo kya Katonda? 20Mwagenderera okunnumya, naye Katonda n�akifuula ekirungi, n�akikozesa abantu baleme okufa. 21Noolwekyo temutya, nzija kubaliisa mmwe n�abaana bammwe.” Bw�atyo n�abagumya n�abazaamu amaanyi.
Okufa kwa Yusufu
22Awo Yusufu n�abeera mu Misiri, ye n�ennyumba ya kitaawe. N�awangaala emyaka kikumi mu kkumi. 23N�alaba abaana ba Efulayimu, abazzukulu ab�omugigi ogwokusatu. Era n�alaba n�aba Makiri mutabani wa Manase abaazaalirwa ku maviivi ga Yusufu.
24Yusufu n�agamba baganda be nti, “Nnaatera okufa, naye Katonda alibakyalira n�abalinnyisa okubaggya mu nsi eno; n�abatwala mu nsi gye yalayirira Ibulayimu, ne Isaaka ne Yakobo.” 25Awo Yusufu n�alayiza abaana ba Isirayiri ng�agamba nti, “Katonda alibakyalira, nammwe mulinyisanga amagumba gange okugaggya wano.”
26Bw�atyo Yusufu n�afa, ng�alina emyaka kikumi mu kkumi; ne bakalirira omulambo gwe n�ateekebwa mu ssanduuko mu Misiri.