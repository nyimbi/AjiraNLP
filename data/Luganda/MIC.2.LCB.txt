1 Zibasanze mmwe abateesa okukola ebitali bya butuukirivu
era abateesa okukola ebibi nga bali ku buliri bwabwe;
Obudde bwe bukya ne batuukiriza entegeka zaabwe,
kubanga kiri mu nteekateeka yaabwe.
2 Beegomba ebyalo ne babitwala,
ne beegomba ennyumba nazo ne bazitwala.
Banyigiriza omuntu ne batwala amaka ge olw�amaanyi,
ne bamubbako ebyobusika bwe.
3 Mukama kyava agamba nti,
“Laba, ndireeta akabi ku bantu abo,
ke mutagenda kweggyamu.
Temuliddayo kubeera n�amalala nate
kubanga kiriba kiseera kya mitawaana.
4 Olwo abantu balikusekerera;
Balikuyeeyereza nga bayimba oluyimba luno olw�okukungubaga nti:
‘Tugwereddewo ddala;
ebintu by�abantu bange bigabanyizibbwamu.
Mukama anziggirako ddala ettaka lyange,
n�aliwa abo abatulyamu enkwe.’ ”
5 Noolwekyo tewalisigalawo muntu n�omu mu kuŋŋaaniro lya Mukama,
aligabanyaamu ettaka ku bululu.
6 Bannabbi baabwe boogera nti, “Temuwa bunnabbi,
Temuwa bunnabbi ku bintu ebyo;
tewali kabi kagenda kututuukako.”
7 Ekyo kye ky�okuddamu ggwe ennyumba ya Yakobo?
Olowooza Omwoyo wa Mukama asunguwalira bwereere, si lwa bulungi bwo?
Ebigambo bye tebiba birungi eri abo abakola obulungi?
8Ennaku zino abantu bange bannyimukiddeko
ng�omulabe.
Basika ne bambula eminagiro emirungi
ne baggigya ku migongo gy�abayise ababa beetambulira mu mirembe,
ng�abasajja abakomawo okuva mu lutabaalo.
9 Bakazi b�abantu bange mubagoba
mu mayumba gaabwe amalungi,
abaana baabwe ne mubaggyirako ddala buli mukisa
oguva eri Katonda.
10 Muyimuke mugende,
kubanga kino tekikyali kiwummulo kyammwe;
olw�ebikolwa ebibi bye mukijjuzza,
kyonoonese obutaddayo kuddaabirizika.
11 Omuntu bw�ajja n�omwoyo ogw�obulimba, n�agamba nti,
“Ka mbabuulire ku ssanyu ly�omwenge gwe baagala era gwe banoonya,”
oyo y�aba nnabbi w�abantu abo.
12 “Ddala ddala ndibakuŋŋaanya mwenna, ggwe Yakobo;
ndikuŋŋaanya abo abaasigalawo ku Isirayiri.
Ndibakuŋŋaanya ng�akuŋŋaanya endiga ez�omu ddundiro,
ng�ekisibo mu ddundiro lyakyo,
ekifo kirijjula abantu.
13 Oyo aggulawo ekkubo alibakulembera okubaggya mu buwaŋŋanguse,
abayise mu mulyango abafulumye.
Era kabaka waabwe alibakulembera,
Mukama alibakulembera.”