Loka Ekapolokiton lueruos; aruo naka Sirikimudia. Esabuli loka Daudi: Mikitam: nakijukaria Saul, kirereete etogo tetere eario.
1Wu Ekadeke, koyuunai kama kalukasurupoka:
Kikiarai kama kaŋul kalukanyoikinete.
2Koyuunai kama kaŋul kaluiswamaete numam adolit,
Kitajarai kama ejaas ikaarak.
3
Naarai koany, eperunito akaijar;
Etukonokinos ikagogoŋok asurokin eoŋ:
Mere kanuka apaarika, kwabo mere kanuka akadiakar, wu EJAKAIT.
4Ekerete itemonokinos komam eoŋ ebuearit.
Kokweny kiŋarak eoŋ, koany.
5
Ijo, wu EJAKAIT Edeke loka ajoresio, Edeke loka Isirael, Konyou aitican atekerin kere:
Sirikitim ikapaanarak lueroko kere. Sela.
6Eboŋunete eboŋ, emonyete bala iŋokwo,
Irimorete ere.
7Koany, ijerasi kesi;
Ekwaka aitukekec bala ekileŋ:
Naarai ineras ebe, “Iŋai bo iirari?”
8
Konye jo, wu EJAKAIT, ikienar kes;
Isekelei atekerin kere.
9Wu jo agogoŋuka, kedareununei jo:
Naarai Edeke ŋes akaŋopis naicelelei.
10Keŋarenikini eoŋ Edeke loka akaitimio:
Ketaanyununei Edeke nuemiela kama kalukasurupoka.
11
Sirikiar kes, kinyeis ikatuŋa aimurwokin:
Kisiarisiar kagogoŋukon, kisurum ileic,
Wu EJAKAIT, ekosibuku.
12Kanuka aronis naka aitukekec,
Ka akiro da nuka aŋajepakec,
Kikamunai kanuka eiturikec,
Ido kanuka nuineras nuka eilam ka aiŋal.
13Komudia kanyunyura,
Komudia kes, kinyeis bobo ajakut:
Kojenut ebe irumit Edeke kotoma Yakob,
Aitodol osaŋeta luka akwap.
Sela.
14Koboŋut eboŋ, emonyete bala iŋokwo,
Irimorete ere.
15Irimete amoot inyamat,
Iwalakinete arai mam imonikinos.
16Konye eoŋ ayeenenei nuka agogoŋukon;
Eebo, ayeenenei teni nuka akoniitim tupuruc:
Naarai mu akaŋopis naicelelei,
Amecis da kotoma apaaran naka icanika.
17Wu jo akagogoŋ, ayoonokini aiturit jo:
Naarai Edeke ŋes akaŋopis naicelelei, Edeke loka akaitimio.