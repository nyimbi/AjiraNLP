Esabuli loka Daudi, naakeria kama ka Abisalom okokuke.
1
EJAKAIT, eyatakinos cama noi lukasurupoka!
Ipu lukanyoikis.
2
Ipu luetemarete etauka atiar,
Mam Edeke itajari ŋes.
Sela.
3
Konye ijoŋ, wu EJAKAIT, irai ebukuka;
Akaibuses, eketonyounon da loka akouka.
4Eworoi kekaporoto mama ejai EJAKAIT;
Kaboŋokini ŋesi eoŋ koukotoke lokalaunan.
Sela.
5
Abu eoŋ kaper kajotoor;
Kakweny; naarai EJAKAIT kegan it.
6Mam akurianar ilukumin itomon luka ituŋa,
Luederakinos airigaun asurokin eoŋ.
7Konyou, wu EJAKAIT; kitajarai, wu Ekadeke:
Naarai inananan ijo lukasurupoka kere amatenen;
Ibilana ijo ikela luka ikaronok.
8
Erai aitajar naka EJAKAIT:
Kojai akonisuliany mama ejaas ikonituŋa.
Sela.