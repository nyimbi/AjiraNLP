1
Kiirasi akirot naka EJAKAIT, yes idwe luka Isirael,
Naarai ejai EJAKAIT aŋolopa kaluiboiete kakwap,
Naarai emamei abeit, karaida aitim,
Karaida ajenun Edeke kakwap.
2Emamei ibore dimarai aiyapo, ka aiŋal, ka aibil ebotet, ka aiar, ka akoko, ka adoteu;
Ebelaros, aokot da edolokinete aokot.
3
Kanuka ŋun ibworo akwap,
Ekalanyana ŋinituŋanan yeniboie kotoma,
Nenipe kitiaŋ luka ais ka akweny nuka apak;
Eebo, elemario da iboro lukecor.
4
Konye kinyek ituŋanan epeget,
Karaida ituŋanan aitoron;
Naarai eraas ikonituŋa kwape luitepegete esasedoti.
5
Kiguikini ijo paaran,
Iguikini da enabi nepepe kajo kuare;
Amudiari da totokon.
6Emudiaros ikatuŋa kanu amamus aijen:
Naarai ibu koŋer aijen, eoŋ da kaŋeri jo,
Mam iraun esasedoti mamakaŋ;
Naarai kimurwokis ikisila luka Edekekon,
Eoŋ da kemurwokinete ikonidwe.
7Kwape epuarotor, kwape kwaŋin adiakanariata kamakaŋ:
Elocokini eoŋ da aibusesukec araun ileic.
8Enyamenenete aronis naka ikatuŋa,
Iraŋaete numam adolitekec.
9Aso eriakanara ituŋa ka esasedoti:
Eticani kes kanuka iponesiokec,
Aropi kes kanuka aswamisiokec.
10
Enyamete, konye mam imonikinos;
Edotearos komam ipuaros:
Naarai enyekis aibwaikin etau mama ejai EJAKAIT.
11
Adoteu ka ajon ka ajon nukitetiak,
Kes elemarete ajenun.
12
Iŋisete ikatuŋa atorominikec,
Ebelakec da elimokini kes:
Naarai etapaa kes emoyo loka adoteu,
Aloto eporo anyoun kama ejai Edekekec.
13
Einanakinete asuban kaidiasia nuka iroŋan,
Isupuruununete lukisupurununo koukon,
Kwap kiluan, ka isiepen ka ipeduro,
Naarai ejok itolimonokec.
Kanuka ŋun eelos akusipesur,
Edote aterakakus.
14Mam eticani akusipesur eelos,
Karaida aterakakus edote:
Naarai apaasi kesi ikulepek kanudotea,
Einakinete asuban nepepe kakerimok:
Ibirorio ituŋa lumam ejenere.
15
Karaida iporo ijo Isirael,
Kinyek Yuda agwaun akirot; Sirikiloto Giligal,
Karaida alosit Bet-aben,
Karaida aiyapo ebe, “Kwape ejaria EJAKAIT.”
16Naarai eninik Isirael,
Kwape ataok naeninik:
Aso itadaki tope EJAKAIT kes
Kwape imerekek kaibois naelal?
17
Imorikikina Epuraim kaputosia,
Kinyek ŋes.
18Edwarak amatanakec:
Iporoonoros tiritir:
Eminasi noi ikapolokoke ileic.
19Ekutari ŋes ekwam kabebenokake;
Irumete ileic kanuka asuba