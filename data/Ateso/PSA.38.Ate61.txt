Esabuli loka Daudi, loka aiitun.
1Wu EJAKAIT, sirikiiretak kakoninyunyura:
Karaida alecor eoŋ kotoma akadakinikon naepol.
2Naarai kediriakinos cut ikonikojoi,
Karidakinit eoŋ akonikan noi.
3Emamei aŋaleu kakuanaka kanuka aisiopitekon;
Kwabo emamei aiyeŋun kotoma akojoka kanuka akaronis.
4Naarai elaparos numam adoliteka kakouka:
Kalaŋirikis noi kwape abwokon naepol.
5Auruut akamusunun ido abosuut,
Kanuka akabaŋaanut.
6Kesiriebi kaeuikinitai noi;
Alosi amonyi aitiwar akwap.
7
Naarai ilelebikina akanabet amwanis;
Ido emamei aŋaleu kakuanaka.
8Eilor aiionokineta nuipu:
Eluluk kanuka aiyaloŋoŋ nakotauka.
9EJAKAIT, nuemiela kere ejaas akonyenekon;
Mam ibwaa ekaidiny kamakon.
10Ebala ekatau pukupuk, eŋoŋar akagogoŋ;
Asesen naka akakonye, kaoliki ŋin da.
11
Abwataros lukaminasi ka ikapapero kama ejaas aromaka;
Abwataros da lukajenaka.
12Ŋul da Iuirigaete aijaraka, kalokete;
Ka ŋul da luitojokito eoŋ aanyun ican
Ineras nuka ameŋeranut,
Ido itetemonorete nuka aiŋal kotauonokec aitiwar akwap.
13Konye eoŋ, asubit bala ekimiŋ, mam epupi;
Asubit bala ebaŋ lomam eoonari akeituk.
14Eebo, asubit bala etuŋanan lomam epupi,
Emamei aitukuke aitoron.
15
Naarai kamuno jo, wu EJAKAIT:
Kiboŋokini wu EJAKAIT Ekadeke.
16Naarai abu katema atiar, “Kinyeis kesi aiyalamar eoŋ:
Keiurusiar akakeju kadakanarotor.”
17Naarai eapie eoŋ aicodokin,
Akaiturur ejai akonyeneka tiritir.
18
Naarai alimori numam adoliteka,
Kakadakinite kanuka akaronis.
19Konye eŋaleete lukasurupoka egogoŋ da:
Eyatakinos ŋul lukalaito kotoma aiŋal.
20
Ka ŋul da Iuinyanete aronis itia ajokis
Kes lukasurupoka, naarai atupit eoŋ akirot naejok.
21
Sirikiijalak, wu EJAKAIT.
Wu Ekadeke, sirikilwaniar kaneajai.
22
Kiwonyuni aiŋarakin eoŋ,
Wu EJAKAIT loka akaitajario.