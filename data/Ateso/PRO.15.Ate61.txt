1Aboŋokinet naiyapaara irebori anyunyura:
Konye akiro nuededeŋ isidikete anyunyura.
2Aŋajep naka lokacoa ekori aijen naibecokino:
Konye ebukuni aituk naka ebaŋ nukabaŋaanut.
3
Ejaas akonye nuka EJAKAIT ŋiniibois,
Irereete aronis ka ajokis.
4Aŋajep naiperioro ŋes ekitoi loka aijar:
Konye akiro numagul ebilete emoyo.
5Emeni lobaŋ aicor naka papake:
Konye loibwaikini etau aitoronio edumuni acobeu.
6Ejai abara naepol togo loka ekadoliton:
Konye luedumuni lokaronon eraas ican bon.
7Isilosikinete aituke nuka luecobe aijen:
Konye mam ikote nen kotauon luka ibaŋiok.
8
Asuban nuka ekaronon eraas nuketale kaneejai EJAKAIT:
Konye isiyalamikini ailip naka luitenara itauon.
9
Erot loka ekaronon erai loketale kaneejai EJAKAIT:
Konye emina ŋesi loetupari adolit.
10Ejai aisisianakinio naetiono neejai ŋol loinyeini erot:
Ŋol da loelai aitoronio etwani.
11
Ideleleete Okatwak ka Amudiario kakonyen nuka EJAKAIT:
Aso ideleleete do noi itauon luka idwe luka ituŋa!
12Mam ekamwaŋan emina aitoronio:
Mam da ekoto alosit neejaas lukacoa.
13Etau loiyalama italakari akonyen:
Konye ican lukotau kes ebilete emoyo.
14Etau loka ŋol kaloejai ajenun emoot aijen:
Konye aituke nuka ibaŋiok enyamete abaŋaanut.
15Eroko apaarasia kere nuka luiticanio:
Konye ŋol loejai etau loelakara enyami epucit lomam edaun.
16
Ajaut kaluikidioko ka ayoŋit EJAKAIT,
Itelekarit abar naepol naejaas ican.
17Ejok ainyam edia lokigalala kominanara,
Itia ainyam atarion naka emoŋ koŋuŋanara.
18Etuŋanan lokanyunyura isidiki aŋolopa:
Konye ŋol loiyapi anyunyura isinapikini epeget.
19Erot loka loekalanyana esubit bala abwas naka ikukwa:
Konye esokot loka luitenara itauon eraun erot loelal.
20Okoku lokacoa isiyalamikinit papake:
Konye lobaŋ emeni totoke.
21
Abaŋaanut ŋes aiyalama neejai ŋol loemamei acoa:
Konye iteteni etuŋanan loejai aijen alositeke.
22Neemamei ainerun etwakiarete nuelosikinitoi:
Konye icatunete kaipues naka ikenerunak.
23Isiyalamikinit etuŋanan aboŋokinet naka aitukuke:
Ejok ca ma akirot nainerai kapakike naebeit!
24
Edokari erot loka lokacoa kuju neejai aijar,
Tetere enyouni kokwap kaneejai Okatwak.
25Erutori EJAKAIT etogo loka loiwoŋoono,
Konye iticasi eikor loka apuserut.
26Aomisio nuka ikaronok eraas nuketale kaneejai EJAKAIT:
Konye ejokuka akiro nuisiyalamikinito.
27
Loiraŋai ameda iticani eketogo:
Konye ejari ŋol loesaci ainakineta.
28
Eomoomoi etau loka ekadoliton nueboŋokini:
Konye ebukuni aituk naka ekaronon nukelepa.
29
Elwana EJAKAIT kaneejaas ikaronok:
Konye iirari ailip naka ekadoliton.
30Isiyalamikinit aica naka akonye etau:
Itutumete akiro nuejok akojo.
31Akit naepupuni aitoron naka aijar
Iboienenei kalukacoa,
32ŋol loeŋeri aicorio emeni eketau:
Konye ŋol loepupuni aitoronio edumuni aijen.
33Ayoŋit EJAKAIT ŋes aituutoorio nakacoa;
Ido aitasonikin iŋarenikini aibuses.