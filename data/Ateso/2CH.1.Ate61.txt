1
Kiticatai Solomon okoku loka Daudi kajakanutuke, kojaenena EJAKAIT Ekedeke kaŋes, kitopoloo noi.
2
Kiner Solomon ka Isirael kere, ikapolok luka ilukumin ka luka akwat, ikatubok, ka ŋolikapolon koIsirael kere, ikapolok luka ikekia luka lukapapaakec. 3
Kolot do Solomon, ka ekodet kere kaŋes, mama ejai aibois naicelelei nakejai Gibeon; naarai nen kejai ewema loka airiamunun loka Edeke, loabu Musa ekejaanakinan loka EJAKAIT kiswama kamodiŋ. 4
Konye abu Daudi koyau asaduku naka Edeke anyoun koKiriat-yearim ayaŋaar aibois naabu Daudi kitemok ŋes: naarai abu ŋesi kibubuk ewema kanuke Yerusalem. 5
Bobo da kejai nen koiŋaren kewema lokalaunan loka EJAKAIT etem loka aisinit loabu Besalel okoku loka Uri, okoku loka Kur kiswamau: kolosenenete Solomon ka ekodet kere mamake. 6
Kodoka Solomon ŋina mama ejai etem loka aisinit kakonyen nuka EJAKAIT, lokejai owema loka airiamunun, koinak ainakineta alukumit nuicweio kanen.
7
Kakuare kaŋin kitaanyikin Edeke Solomon, kotema ŋes atiar, “Kilipai nakainakini jo.” 8
Kotema Solomon Edeke atiar, “Ibu ijo kitodik Daudi papaka asianut naepol, kitarau eoŋ ekabaka aiboisike. 9
Kwana, wu EJAKAIT Edeke, kicat aisumunetckon mama ejai Daudi papaka: naarai kidakak eoŋ araun ekabakaloka ituŋa luesubito bala apua naka alup kaipues. 10
Aso koinakinai do acoa ka aijen, tetere alomanari alomununei da kakonyen nuka ituŋa kalu: naarai iŋai epedori atubokin ikonituŋa lu luipu?” 11
Kotema Edeke Solomon atiar, “Naarai kejaas nu otaukon, kwabo mam ilipit abar, akerianut, karaida aibuses, karaida aijar naka ŋul kalukilaito jo, kwabo mam ilipit aibut apaarasia nuipu; konye ilipit acoa ka aijen kanukon, tetere itubokini ikatuŋa, luketarau jo ekabakakec: 12
kiinakin jo acoa ka aijen; kainakini da abar ka akerianut, ka aibuses, numam lem ejaas kaikabakan lukigeikinete jo, kwabo mam ejaunos lukitupakinete jo aputokin kajo,” 13Koboŋo Solomon kalositeke kama ejai aibois naicelelei nakejai Gibeon, anyoun kowema loka airiamunun, kobu Yerusalem; kirum Isirael.
14
Kotukonok Solomon agalin ka ikebwanenok: kejaas ŋes agalin alukumit ka akwat aoŋon, ka ikebwanenok ilukumin itomon ka luaarei, lukibwaikinit oreria luka agalin, ka Yerusalem da nekejai ekabaka. 15
Kitarau ekabaka epuesa ka esabu araut bala amor ko Yerusalem, kitarau iresia da bala isukumorin luejaas apuutona, kanuka aipues. 16Keyaunio ibalasin lukejaas ka Solomon koMisiri; kodumut ikagwelanarak luka ekabaka kes kosipanin, nollsipan kotiaike. 17Koomata, koyaut koMisiri agali kisekelin akwat akanykape luka epuesa, ka ebalasit kakwatat ka akaisakany: koinunut kes kwaŋin ikabakan kere luka Ikitin, ka ikabakan luka Suria kakaninikec.