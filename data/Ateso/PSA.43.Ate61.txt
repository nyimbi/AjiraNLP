1
Kotubokinai, wu Edeke, kopurokinai
Kama ejai ateker namam eyoŋit Edeke:
Kitajarai kama ejai ituŋanan yenikenalan
Ka yenimam edolir.
2
Naarai irai ijo Edeke loka akagogoŋ;
Inyo bo kicakaria?
Inyo bo alosio ebworo
Kanuka aroikinit naka Iokasurup?
3
Okwe kijuk akoniica ka akonibeit;
Kenarenikis:
Kayautu eoŋ morukon lokalaunan,
Owemaikon lukalaunak.
4Kasodi alosit otem loka Edeke,
Mama ejai Edeke aileleka namam itemio;
Keturenenei kadeudeu, wu Edeke, Ekadeke.
5
Kanukinyo ilurio, wu etauka?
Kanukinyo iyalononoo kotomaka?
Komuno Edeke: naarai eturenenei ŋes,
Loerai aŋaleu naka akonyeneka, ka Ekadeke da.