Loka Ekapolokiton lueruos. Esabuli loka Daudi.
1
Atema yenibaŋ kotauke atiar, “Emamei Edeke.” Abosa kesi, eswamata nukasilianut;
Emamei yeniswamai nuejok.
2Abu EJAKAIT kosesen kokuju idwe luka ituŋa kokwap, Aanyun arai cani ejaas luejenete,
Luemoete da Edeke.
3Apaasi kere; emodumodunos;
Emamei yeniswamai nuejok, emamei imodio da.
4Emamei kereka luiswamaete numam adolit kere aijen?
Luenyamete ikatuŋa kwape enyamiata atap,
Komam iwoneto EJAKAIT.
5Akuriaka noi kaŋina;
Naarai ejai Edeke katur naka luedolito.
6Itisilete ainerun naka lukican,
Naarai EJAKAIT ŋes neekerianarake.
7Okwe, arai kolom aitajar naka Isirael koSion!
Nainyakunia EJAKAIT iketuŋa luaŋataritai,
Ti Yakob kibwoŋ, kiyalamikin Isirael.