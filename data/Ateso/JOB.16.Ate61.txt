1Kosodi koboŋok Yob kotema atiar:
2“Apupunun nuipu nuikote nen:
iraas yesi kere iketalakarak luitapasete.
3Enaŋete kereka akiro nukamameak?
Arai bo inyo kitunyunyurikini tape iboŋokini?
4
Eoŋ da tikapedo einer kwape ineratatar yesi;
arai kejaas ikusitauon toma aibois naka ekatau,
tikapedo airuc akiro aitoronia yes,
Aimunumunakinia yes akakou.
5Tiketogogoŋ yes kakaŋajep,
aitalakar da naka akaituk tiketojono ariebokus.
6“Karaida enera, mam akariebo ejoni;
ido karaida katitiŋik inyo iŋogari kamakaŋ?
7Konye kwana ketapas;
itisilio akatukot kere.
8Ido kicuik ijo eoŋ noi, ŋes ekajenan kamakaŋ:
akadokoror kanyoikini, ketejenikini kakonyeneka.
9Kagwaragwar kakenyunyura, kareit;
kaŋianaki ikelake:
kedetanakini lokasurupika akekonye.
10
Kitooŋanakis aitukekec;
kebapanasi amataŋen kaimuar:
katukonokinotor alosikinit eoŋ.
11Kakorakini Edeke mama ejaas lumam eyoŋito ŋes,
kacakakini akanin nuka ikaronok.
12Abu kajai toma aijamam kabilibil ŋesi eoŋ,
eebo abu ketiŋ kalari, kepicipic:
ido kasipok araun egumatake.
13Kerimosi ikagumakake iwaitin kere,
ecili ŋesi ikaŋeretenya, komam itimi;
ebukokini epiuka kwap.
14Kapedepede apedon nuipu,
kakerik kwape ekagogoŋon.
15
Adonyoki eoŋ epuko amunyoka,
ebwaik amumwarataka apua.
16Amunaunos akonyeneka kanuka aimony,
ejai etoribe loka atwanare abukioka;
17karaida kemamei akaje kakaninika,
ililiauna akailip.
18
“Wu jo akwap, sirikirap akaokot,
akaimony da kinyek aisiyeŋunio.
19
Aso kwana da, koany, ejai ekajenanika toma akuj,
ido ekabwaaranika ejai toma akuj.
20Kamwaŋito ikapapero;
konye emonyete akakonye akiyo mama ejai Edeke,
21
tetere iticasi ewai loka ituŋanaa mama ejai Edeke,
ka loka okoku loka ituŋanan mama ejai iidunyeteke.
22
Naarai ketuboros ikar luikidioko
alosi eoŋ erot lomam aboŋunio.”