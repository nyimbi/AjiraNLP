1Kosodi kabala EJAKAIT eoŋ ebe, “Kolot bobo, komin aberu naemina opaike, naadote, kwape eminar EJAKAIT idwe luka Isirael, karaida ibelokinos mama ejaas idekesio ice, iminas aluŋuren nuka imusabibun nueokito.” 2Aso kagwelu ŋes katutubeta atomon ka nukany nuka epuesa, ka ekomer
loka esairi ka atutubet naka ekomer loka esairi. 3
Katema ŋes atiar, “Kiboikin keoŋ apaarasia nuipu; mam ilosi eporo, mam iraun aberu naka etuŋanan kere: eoŋ da ekonakini nen mamakon.” 4
Naarai iboiete idwe luka Isirael apaarasia nuipu komamei ekabaka, karaida ekapolon, komamei asubanit, karaida epir, komamei da epod
karaida iterapim.
5
Akaulo kaŋun eboŋunete idwe luka Isirael, emoete EJAKAIT Ekecedeke, ka Daudi ekabakakec; epote kaiyoŋ mama ejai EJAKAIT ka ajokisike kapaarasia nukokau.