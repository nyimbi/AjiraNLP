1Kosodi koboŋok Yob kotema atiar:
2
“Itodolete ai aisiyaloŋoŋ aijaraka,
ka abilibil eoŋ kakiro?
3Kimoromoroto eoŋ irwan nu atomon:
mam kileicikinito alaŋirikinit eoŋ.
4
Arai abeit apaarit eoŋ
apaarika ejai keoŋ elopet.
5
Arai abeit kitopolooros aluikin eoŋ,
kosodete apega keoŋ kanuka amorositika,
6
kojenutu na ebe ŋes Edeke loketagwauni,
kabwau keboike.
7Koany, elalai ebe, ‘Akaje,’ konye mam kapupunio:
amony aiŋarakinio, konye komamei etube.
8
Anwok ŋesi ekarot komam apedori aitor,
ido ebwaik amuton korotinika.
9Kalaca da akaibuses,
ido alema aboko kakouka.
10Kabilibil eoŋ iwaitin kere, aeka eoŋ da:
aruto akamun kwape kekitoi.
11
Enepu da akenyunyura neajai,
kemarak eoŋ araut lokasurupike.
12
Epote irioŋetake nepepe, itutuete ekecerot mamaka,
idukurete airigaun ewemaka.
13
“Etwalan ikainacan kama ajai,
ka ŋul da luajeni araunos bala lumam ajeni.
14Esokosi lukatekerika,
kapalut da ikapapero.
15Ŋul da lukiboienenete kotogoka, ka akejaanakinakaka,
kanyaritos do eoŋ eloŋwau:
arau emoit kakonyenekec.
16Anyarauni ekakejaanakinan, mam kaboŋokini eoŋ,
karaida keŋaiŋa kakaituk.
17Mam akaberu ejeni eiyenaneka,
kasacitos idwe luka totoka.
18Kamwaŋata idwe ludidik;
arai anyouni, kalimonokinete nukaronok.
19Kalaitos ipadicaka kere:
ŋul da luamina kaluikis.
20Akoŋororata akakojo,
akuit kamuny naka ikelaka.
21Kitimoi, kitimoi, wu yes ipadicaka;
naarai katiro akan naka Edeke.
22Kanukinyo kireitotor kwape ka Edeke,
kanukiyo mam yes kiupitor akakuan?
23“Okwe arai kiwadikatete akakiro!
Okwe arai kigirigirai oitabo!
24Arai kigirigirai atiida
kakwara nakasuat ka asasit ikar kere!
25Konye ajeni ebe ejari Ekalakunanika,
ido kawasia ebwoi kakwap:
26kedau amunyoka amudiario kwaŋin,
konye kotoma akuanaka aanyuni Edeke.
27Eoŋ ŋes aanyuni ŋes elopet,
akakonye da kes esesenete, kwabo mere nuka ece.
Epirisiar aijaraka kotomaka.
28Arai ibalas yesi ebe, ‘Kireu ca ma ŋes!
Naarai adumun aliasit naka akirot kotomakeŋ’;
29Koyoŋata ekileŋ:
naarai anyunyura eyaŋauni aiticanio kekileŋ,
kosodete kojenutu ebe ejai etube.”