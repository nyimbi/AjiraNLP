1
Ejokuka ca ma akonikeje kotoma amuk,
Ijo akoku naka lokapolon!
Amurwosikon nupakir esubito bala iboro luka akais nuipu,
Aswam naka akanin nuka ekeswaman loepiriana.
2Aipulekon esubit bala aikopo naeieuna,
Namam etwaniarit ebino loinyalakinitai:
Akoikikon esubit bala atukit naka akima,
Naelukunito apecelun.
3
Esubito ikisinakon bala ikalei iarei
Lumwatok luka amori.
4Esubit emurisiŋikon bala etogo loeoja loka ikel luka etom;
Esubito akonvekon bala ataparin nuka Kesibon nuejaas orute loka Bat-rabim;
Esubito ikumesikon bala etogo loeoja loka Lebanon
Loesesenas ka Damasiko.
5Esubit akoukon kotomakon bala Karamel,
Esubito da itima luka akoukon bala lumugeik;
Ikamuni ekabaka kaicipetakec.
6Itemelel ca ma ijo, isiyalamikinit da,
Ijo naminat, nakalakar!
7Esubit aojaukon na bala edukudukut,
Ikisinakon bala aibuŋeta nuka emusabibu.
8Kener ebe, Adokar odukudukut ŋol,
Ketiŋ atenunake:
Kosubito ikisinakon bala aibuŋeta nuka emusabibu,
Aures naka eiyeijanekon bala alam.
9Kosubite aitukukon bala ebino loitelekarit kajokis,
Loitololoor lominataka,
Loidiririei kaituke nuka ŋul kaluejotoete.
10
Arai eoŋ naka lominataka,
Aiŋobeleke da ejai neajar.
11Kobia, lominataka, kaloto amanat;
Kapero oreria.
12
Kadiloto omanikoria luka emusabibu:
Kaanyut arai iburukunyit emusabibu, eterara da aketur,
Arai ituroto akamamagan:
Kainak kaŋina aminaka.
13
Eurok ma aiduduma,
Okekiawok da ejaas araito nuka akais nuipu nuka iponesio kere,
Nukitetiak ka numojon da,
Nukenadakinit jo, lominataka.