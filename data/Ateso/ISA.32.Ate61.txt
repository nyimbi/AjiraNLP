1
Koany, eyai ekabaka kadolit,
Eyaete lukapolok kerube.
2Ido eraun etuŋanan aŋopis kama ejai ekwam,
Ka amecis akiru;
Kwape ka icorin kaibois naeonit,
Kwape ka etolim loka emoru loepol kakwap nakailolony.
3
Mam emusimusete akonye nuka ŋul kaluekwenyete,
Iirarete da aki nuka ŋul kaluepupete.
4Etau da loka loemositoi ejenuni acoit,
Ka aŋajep naka Iuinejiŋejas itemonokino adesiar.
5Ebaŋ mam bobo enyarao ekasianan,
Karaida otaupe anyarao ojokotau.
6Naarai inera ebaŋ nukabanaanur,
Eketau da iswamai numam adolit,
Esubi nukainyanakin Edeke,
Elimit da nueriete mama ejai EJAKAIT,
Aisirieb eteŋei aijar naka yeniketeŋei,
Ka aikokoor da nutikemat yenejakit akur.
7Ido eroko iponesio luka otaupe,
Ebili ibotei lueroko amudiar yenitasono kaiŋal,
Karaida inera yenilwaritoi abeit.
8Konye iswamai ekasianan nukasianut;
Ido icasit kotoma asianut.
9
Konyoutu, yes aŋor nuijalijalas, kiirasi ekaporoto;
Yes apesur nuibwalara, kitoikis aki akakiro.
10Yes aŋor nuibwalara, ianyunete ican apaarasia nuedeparito ekaru:
Naarai emameun aide emusabibu, emameun da aisak.
11Komaranata, yes aŋor nuijalijalas;
Kopodokinos yes nuibwalara;
Kolacasi ikusinapen, komuialalata,
Konapata ipukoi kanabesikus.
12Edipidipete atorobusio kanuka amanat nukajokak,
Kanuka emusabibu da loerait.
13
Ebwaŋunete ikukwa ka ikodokodo kotoma akwap naka ikatuŋa;
Eebo, kotogoi kere lukaiyalama kotoma ore loiyalama.
14Naarai ebwosio rwaru kotogo lopeti:
Inyeinio ere loipu ituŋa;
Eukot ka aitelies eluoros abuai ikar kere,
Alakara naka itukoi, erony loka isipanin;
15
Aitodol nekijesakinere oni emoyo lokokuju,
Koraun amodiŋ amana naapusuk,
Ka amana da naapusuk konyarai amagoro.
16
Kosodi etube aiboikin toma amodiŋ,
Ejaikin da adolit mana naapusuk.
17
Eraun aswam naka adolit ainapakin;
Ido eyauni adolit aiyamakina ka aicasit ikar kere.
18Iboikinos ikatuŋa aibois nakainapakina,
Kotogoi da luegogoŋ, kotoma aiyeŋuneta nuiyamakina.
19
Konye etepi akak, aisibiror amagoro;
Etiyakinio cut ere.
20
Isirereŋitoi yes luiyeete ariri naka akipi kere,
Luimearete akeje nuka emoŋ ka asigiria neebearete kere.