Loka Ekapolokiton lueruos; aruo naka Ajele naejai Opeduru loelwana. Esabuli loka Daudi: Mikitam: nakikamuniatar lpilisitian koGat.
1
Kitimoi, wu Edeke; naarai kakotosi ituŋa ailikor eoŋ:
Itiwarete akwap ejios aroikinit eoŋ.
2
Ekotosi lukasurupoka ailik eoŋ aitiwar akwap:
Naarai ipu luketijiete kaiwononut.
3
Apaaran naakurianar eoŋ,
Kamunoneno jo.
4
Mama ejai Edeke ŋes etureneneo akekirot:
Amunokina Edeke, mam akurianar;
Keswamakini ituŋanan eoŋ inyo?
5Iloconokinete akakiro aitiwar akwap;
Kaluikinitos akeceomisio kere aiswamakin eoŋ aronis.
6
Etukonokinos, eŋopete, Irereete ikakukut,
Kwape edariata ekatau.
7Ekuete kereka kanuka numam adolit?
Wu Edeke, kibiro ituŋa kanyunyura!
8
Imari ijo akairimeta:
Kibwaik akakiyo acupakon:
Emameete kereka koitabokon?
9
Kosodete lukasurupoka aboŋor kau
Kapaaran naeworoo:
Ajeni na ebe, ejai Edeke keoŋ.
10Mama ejai Edeke ŋes etureneneo akekirot:
Mama ejai EJAKAIT ŋes etureneneo akekirot.
11Amunokina Edeke, mam akurianar;
Keswamakini ituŋanan eoŋ inyo?
12
Akoniiyaposio ejaas keoŋ, wu Edeke:
Kejaikini jo ainakineta nuka aimal.
13
Naarai ibu koyu akaijar kinyek atwanare:
Mam kereka ibu koyu akakeje kinyeis aiguikin?
Tetere alosenenei kakonyen nuka Edeke
Kotoma aica naka lukajarak,