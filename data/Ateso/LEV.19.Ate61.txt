1Kotema EJAKAIT Musa atiar, 2
“Kolimok ekodet kere loka idwe luka Isirael ebe, Koraas lukalaunak: naarai eoŋ EJAKAIT Ekusideke arai lokalaunan. 3
Koyoŋitenenei ŋinituŋanan kayesi totoke, ka papake, koricenenete asabatonoka: arai eoŋ EJAKAIT Ekusideke. 4
Sirikibelokinos neejaas aputosia, karaida aiswamaun bonik idekesio lucealara: arai eoŋ EJAKAIT Ekusideke.
5“Naiinakiniata asubanit naka ainakinet naka ainapakin mama ejai EJAKAIT, koinakis tetere kicamunio. 6Enyamio apaaran ŋin naiinakinete ŋes, ka moi da: arai kideun ibore kiton apaaran nakiwuniet, icweio kakim. 7Arai do enyamio kapaaran kanakiwuniet, erai naketal: mam ecamunio. 8Konye ibwoki ŋinituŋanan yenenyami ŋes numam adoliteke, naarai etisil ibore yenikalaunan yenika EJAKAIT: egelario ituŋanan ŋin kotuŋake.
9
“Naisakiata nuka akwapukus, sirikisak cut agoria nuka emanikorikon, karaida aituk nuedepanara nuka aisakakon. 10
Siridepidepanari aideŋ emusabibukon, karaida atukonokin araito nuedoununete nuka emanikorikon loka emusabibu; inyeinia kes yenikican ka imoit: arai eoŋ EJAKAIT Ekusideke.
11
“Sirikokoenenete; karaida aiŋalaŋal, karaida asabanakin. 12
Siriyapoenenete aiŋal kolimito ekakiror, kosodi aitisil ekiror loka Edekekon: arai eoŋ EJAKAIT.
13
“Siriŋara eidunyetekon, karaida ademar lukeŋ; sirikitepero eropit loka ekejaanakinan loiwotei akuare kere kiton tupuruc. 14
Sirikiken ikimin, karaida aibwaikin yeniguikini imuduk, konye koyoŋite Ekonideke: arai eoŋ EJAKAIT.
15
“Siritubenenete numam etenito: sirikinupak ituŋanan yenikican, karaida aiyoŋ ituŋanan yenikagogoŋon, konye itubonokini eidunyetekon kotenan. 16
Siririmio ebeele otuŋakon: karaida abwoanakin aluikin aokot nuka eidunyetekon: arai eoŋ EJAKAIT.
17
“Sirikila onacekon kotaukon: abeit kitoroni ijo eidunyetekon, sirikibwok aronis kanuke. 18
Sirikinyaŋ akirot, karaida adiŋakinit idwe luka ikonituŋa, konye komina eidunyetekon kwape iminari bon: arai eoŋ EJAKAIT. 19
Koricenenete ikakisila. Sirikisunup ibarenekon akwar kaluegelegela; sirikiye omanikorikon ikinyom luka iponesio iarei: karaida ainap anapito naka iponesio iarei luka egoe luinyalinyalitai.
20“Ŋolituŋanan loeyelo kaberu, naerai abulesit, naisinerit okilenike, namam cut elakunitai, karaida alacakinio; iticanio kes; mam eario, naarai mam ŋin alacakinitai. 21Eyauni ŋesi ainakineteke naka aronis mama ejai EJAKAIT, okek loka ewema loka airiamunun, ŋes emerekek araun ainakinet naka aronis. 22Ituluci esasedoti ŋes kemerekek loka ainakinet naka aronis kakonyen nuka EJAKAIT kanuka adiakareteke naadiakaa ŋesi; isionio akediakaret naadiakaa ŋesi. 23Kilomasi yesi akwap, kiraata da ikito luka iponesio kere lunyaman, imarakinete araitokec araun numam akepepukec: esubete bala numam ekepep kamakus adaun ikar iuni; mam enyamenenoo. 24
Konye kokaru lokiwoŋonet eraunos araitokec kere nukalaunak, aiturio EJAKAIT. 25Kokaru lokikanyet inyamete yesi araitokec, tetere idumunete eiyasikec: arai eoŋ EJAKAIT Ekusideke.
26
“Sirinyamenenete ibore kaokotoke: karaida aitwasam icudeta karaida aiŋic aanyuneta. 27
Sirikikeba akwesikus, karaida amunaar iwaitin luka ipenekakus. 28
Sirikigerata awatekus kanuka lukatwak, karaida aibwaikin aanyuneta: arai eoŋ EJAKAIT.
29
“Sirikitisil akokukon aitaraun ŋes naadote; kinyek akwap aluor adoteu, ilelebun akwap aronis. 30
Koricenenete asabatonoka, koyoŋito aiboisika nakalaunan: arai eoŋ EJAKAIT.
31
“Sirikibelokinos mama ejaas luejaas ajokia, karaida mama ejaas ikacudak; sirikimoata kes kinyeis amunaun: arai eoŋ EJAKAIT Ekusideke.
32
“Inyouni kakonyen nuka yenabwanut akorwo, kiyapaara kakonyen nuka ekimat, koyoŋ Ekonideke: arai eoŋ EJAKAIT.
33
“Arai iboie imoit kajo kakwapukus, sirikiswamakis ŋes erono. 34
Eraun imoit yeniboie kayes kwape iuriat kamakus, komina ŋes kwape iminari bon; naarai iraas kolo imo kakwap nako Misiri: arai eoŋ EJAKAIT Ekusideke.
35
“Siritubenenete numam etenito, aitem aojau, ainiŋ ka aitem etiai loilosikin. 36
Aitemisio nukabeit, imisanin lukabeit, epa
lokabeit, ekin
lokabeit, ŋun kere itwasamaete: arai eoŋ EJAKAIT Ekusideke, loketolom yes kakwap nako Misiri. 37
Kidarenenete ikakisila kere ka itubesiaka kere, kiswamaenenete kes: arai eoŋ EJAKAIT,”