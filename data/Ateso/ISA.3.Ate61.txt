1
Naarai koany, elemari EJAKAIT, EJAKAIT loka ajoresio, Agoŋis ka aiganis koYerusalem, koYuda da,
Agoŋ is kere naka inyamat,
Ka Agoŋis kere naka akipi;
2Etuŋanan lokirigi, ka ekajiot;
Ekatubon, ka enabi,
Ekadwaran ka ekimat;
3Ekapolokiton loka akaisakany, ka esoti,
Ekenerunan ka ekejodijodon loepiriana,
Ka emurwon loetionit.
4
Ainakini idwe araut ikapolokokec,
Eyaete imukerun kes.
5
Eroikinio ituŋa, ŋinituŋanan kayeniceke,
Ŋinituŋanan kiidunyeteke:
Epoga ikoku kama kekimat,
Epasoit da kama kesot.
6Naikamunia ituŋanan onaceke
Kotogo loka papake, kobala ebe,
“Ejai jo anapito, korau ekayaitonikosi,
Koraunos amejei nu nuiyait.”
7Kapaaran kaŋin ikeseuni ekeporoto, kobala ebe,
“Mam araun loketaŋaleunon;
Naarai emameete inyamat kotogoka, karaida inapen:
Mam kituluorete eoŋ ekayaiton loka ituŋa.”
8Naarai amudiar Yerusalem, ebiror Yuda da:
Naarai aŋajepakec kaswamisiokec aluikis EJAKAIT, Aitunyunyurikin akonye nuka aibusesuke.
9Ejautene loka ireetakec itejenunit kes ebe itelekarito; Elimorete aronisikec kwape Sodom, mam ibwaete.
Itukwi akeceijar,
Naarai eswamakinos bonik aronis.
10Kolimokisi ikadolitok ebe ejaunos ejok:
Naarai enyamete araito nuka aswamisiokec.
11Itukwi ikaronon! ejaun erono;
Naarai nueswamata akaninike, nupemm iswamakinio ŋes.
12Ikatuŋa, idwe ludidik eroikinete kes,
Ido aŋor kes eyaitos.
Wu ikatuŋa, lukiŋarenikinete yes kitapaarete,
Emudiarete ekusirot loiloseneneoto.
13Ebwoi EJAKAIT apurokin,
Ebwoi da atubokin ituŋa.
14
Etubokini EJAKAIT etube loka imakio luka iketuŋa, ka ikapolokoke ebe:
“Yes ca luinyamata cut emanikor loka emusabibu,
Iŋatuna luka lukican ejaas otogoikus.”
15Ebala EJAKAIT, EJAKAIT loka ajoresio ebe,
“Iswamaete inyo aidecidec ikatuŋa,
Airic akonye nuka lukican?”
16Bobo da abala EJAKAIT ebe:
“Naarai eomiara apesur nuka Sion,
Ido elosete kimurisiŋa luikiara,
Ka aerit akonye,
Elosete epogasi, nuituruete akecekeje.”
17Kanuka ŋun ŋes kitedekia EJAKAIT kasalab Isiaduko luka akwes nuka apesur nuka Sion,
Kosodi EJAKAIT apukor ileicikec.
18Kapaaran kaŋin elemari EJAKAIT ajokis naka aonakec, ka itibine, ka apelia nuka epuesa; 19luisirio ka amwolai, ka iitabalan; 20igoen luka akwes, agirai nukokuurunya, ka aeneta, ka asadukun nuka aures namaa, ka imakakin; 21igilun, ka igiluna lukokumes; 22inapen luka ipucino, ka iloun, ka aimukisio, ka iriagin; 23aroeta, ka ebaputa loejok, ka igoen lukieniena akwes, ka aiswapeta da.
24Kosodi kanen, ejaun abosus itia lukesai lueuru maa;
Auno itia arokoba;
epata loka akou itia itima luelacitai;
anapito naka epuko itia anapito naibus:
amacareta itia atemelel.
25Eari ekileŋ ikonituŋa,
Etwakete ikiriginikon da kojie.
26
Ekuudianete iruteike, ibworosi;
Itisilio ŋes, iboikini kwap.