Masikil loka Daudi, nakejaar yesi toma abua. Ailip.
1
Amonyi kekaporoto mama ejai EJAKAIT;
Eŋaiŋai EJAKAIT kekaporoto.
2Adoriani kakonyeneke;
Etoduni ikacan.
3Naeiloror ekamoyo kotomaka,
Ibu kojen ekasokot.
Ebwaata kesi eic lokalokitotor korot loetorit.
4Kosesen akanika nakoteten, koany;
Naarai emamei ituŋanan yenikaieni:
Kakurwoki aiku; emamei ituŋanan yenepodo ekatau.
5
Wu EJAKAIT, abu kamony mama ijai;
Kabala ebe, Ijo neekeriaraka,
Airumeteka da kakwap naka ikajarak.
6
Kopupok akaimony;
Naarai ketisili noi.
Koyuunai kama ejaas lukemanito;
Naarai ketelekarito eoŋ kagogoŋ.
7
Kitolom ekatau kaidaris,
Tetere emalai ekonikiror:
Kerimorito ikadolitok;
Naarai kikonakini ijo eoŋ nuejok.