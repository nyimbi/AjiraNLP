1
Eyait EJAKAIT, komaranete ituŋa;
Iboie kama kikerubin; kijaŋijaŋa akwap.
2Epol EJAKAIT kotoma Sion;
Ejai kuju noi aitelekarit ituŋa kere.
3
Kituroto kesi ekonikiror loepol lokaŋosibib;
Lokalaunan ŋesi!
4
Emina agogoŋ naka ekabaka da etube;
Iticasi ijo abeit;
Itubi kabeit kadolit kotoma Yakob.
5
Kitopoloosi yesi EJAKAIT Ewokodeke,
Ido komaata koicoloŋoke:
Lokalaunan ŋesi!
6Musa ka Aaron kotoma osasedotinike,
Ka Samuel da kotomakec kaluiworoete ekekiror;
Apotu kiworoto EJAKAIT Koboŋok ŋesi kes.
7
Kiner kakes kopir loka edou:
Apotu koricata aitejenunetake,
Ka ekisil loabu koinak kes.
8
Wu EJAKAIT Ekosideke, ibu Koboŋok kes;
Ijo Edeke loibu kisioni kes,
Karaida kinyaŋenenei nuka aswamisiokec.
9Kitopoloosi yesi EJAKAIT Ewokodeke,
Komaata da koukotoke lokalaunan;
Naarai EJAKAIT Ewokodeke erai Lokalaunan.