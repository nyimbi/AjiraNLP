Loka Ekapolokiton lueruos. Esabuli loka Daudi.
1
Elimorit akuj aibuses naka Edeke;
Itejenunit da apak aswam naka akaninike.
2Apaaran ineras kapaaran,
Akuare ka akuare itodianakinos aijen.
3Emameete akiro karaida aŋajep;
Mam iirario ekeceporoto.
4
Anataa eikorukec akwap kere,
Akecekiro da kiton osaŋe loka akwap.
Tomakec ebwaiki akoloŋ ewema.
5
Naesubit bala eteran loelomuni kotogoke,
Kolakara kwape ediniriria ekagogoŋon eboloboloi.
6
Akelomun egeuni kosaŋe loka akuj,
Akeirimor da kiton osaŋeke;
Kwabo emamei ibore yenibwaio kamwanisike.
7Edolit ekisil loka EJAKAIT, inyakuni etau;
Icasit aitejenunet naka EJAKAIT, itocouni ibaŋ.
8
Etenete aituutoonoreta nuka EJAKAIT, isiyalamikinete etau:
Esegara aicorakinet naka EJAKAIT, itacauni akonye.
9Ayoŋit naka EJAKAIT erai nakalaunan, ejaenena ikar kere; Itubesia luka EJAKAIT eraas lukabeit,
Luedolito cut.
10Ibusakinit eimiel aitelekarit esabu,
Eebo, esabu loepol loililiauna:
Ejijim aitelekarit esik ka akap naka ao.
11
Ikwenyarete teni ŋun ekonibulesit:
Toma aricit ŋun ŋes ejai eropit loepol.
12Iŋai bo yenepedori ajenun akepaar?
Kolemarai eoŋ aibucanareta nuibwaa.
13Kitikok da ekonibulesit kotoma aisosolonut;
Kinyek ayait eoŋ; kasodi kebecokin, K
enyek adiakar akirot naepol.
14
Kocam akiro nuka aitukuka ka aomoom nakotauka kakonyenekon, Wu EJAKAIT, atiibaka, ekalakunanika da.