1Kituroto yesi EJAKAIT.
Emalaenenei EJAKAIT kekatau kere,
Kotoma aurianet naka luitenara kotauon, kotoma okodet da.
2
Epolok aswarmsio nuka EJAKAIT,
Emoete ŋul kere luisiyalamikinito kes:
3Akeswam erai aibuses, ka apolou;
Ejaenena akedolit ikar kere.
4Eswama nukaumokinike aiitunio:
Esiana EJAKAIT, ileleba aitim.
5Ainak ŋul lueyoŋito ŋes inyamat:
Iitununei aitutuketeke ikar kere.
6Etodiki iketuŋa apedor naka akeswamisio,
Kotoma ainakin kes airumet naka atekerin.
7
Aswamisio nuka akaninike kes abeit ka etube;
Aicorakinetake kere icasito.
8
Icasito ikar kere,
Iswamao kotoma abeit ka atenit,
9Ejukaki iketuŋa alakunio;
Ecoraki akeitutuket ikar kere:
Lokalaunan ekekiror, loeyoŋoŋ da!
10
Ayoŋit EJAKAIT ŋes ageunet naka acoa;
Ŋul luiswamaete kwaŋin ejaas kaijen naejok:
Ejaenena aituriteke ikar kere.