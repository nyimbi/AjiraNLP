Masikil loka Etan Eserakit.
1Ayei nuka aitim naka EJAKAIT ikar kere:
Itejenuni da akaituk amunonutukon mama ejaas aturio kere.
2Naarai atema atiar, “Edukio aitim ikar kere:
Iticasi ijo akonimunonut kotoma akuj cut.
3
Etutuk kaloseunaka,
Eyapoik Daudi ekabulesit;
4
Eticasi aurikon ikar kere,
Aduki eicoloŋokon loka ajakanut mama ejaas aturio kere.”
Sela.
5Wu EJAKAIT, ituri akuj nukaumokinikon,
Akonimunonut da katukot naka lukalaunak.
6Naarai iŋai bo EJAKAIT kitirianere jo kotoma akuj?
Iŋai da kodwe luka idekesio iputotor ijo?
7Edeke loiŋosibib noi kainerunet naka lukalaunak,
Loibus ayoŋit adepar ŋul kere luirimorito ŋes.
8Wu EJAKAIT Edeke loka ajoresio,
Iŋai bo lokapedor kwape kajo, wu Edeke?
Akonimunonut da kirimorit jo.
9
Iyait ijo ewoŋo loka aŋolol;
Naedakunotor akailan nukotoma, isililiŋi ijo kes.
10
Ibilibil ijo Rakab kwape yenearitai;
Isiarisiar lukasurupokon kakan nakagogoŋukon.
11Erai akuj nakon, ka akwap da erai nakon;
Akwap ka ailelebake, ijo kisubuni kes.
12
Ijo ŋes isubi ari naka agolitome ka ari naka eŋalakimak:
Iyalamas Tabor ka Kerumon kokirorikon.
13Ejai jo akan naka apedor:
Erai akanikon nakagogoŋ, ikiara akanikon nakoteten.
14Adolit ka etube kes apeteta nuka eicoloŋokon,
Aitim ka abeit kes kiŋarenikinito jo.
15
Isirereŋitoi ituŋa luejenete aruo naka arupepe:
Wu EJAKAIT, elosenenete kotoma aica naka akonyenekon.
16Isiyalamikinito ekonikiror apaaran kere:
Itopoloorio da kes kadolitekon.
17Naarai ijo aibuses naka agogoŋukec:
Kotoma asianutukon ŋes itopoloorere amumwaratakosi.
18
Naarai ebukuwok ŋes loka EJAKAIT;
Ekabakawok da ŋes loka Lokalaunan loka Isirael
19Ibu kolo kiner kalukalaunakakeŋ kaitapoet,
Kotema atiar, “Ebwaik aiŋarakinio neejai ŋol loegogoŋ;
Etopoloo da ediopet loeseunitai kotuŋa.
20
Aseu Daudi ekabulesit;
Enyonyoik ŋes akakinyet nakalaunan:
21Iticasenenei akakan;
Akakan da itogogoŋi ŋes.
22Mam lokasurup eŋasi ŋes;
Karaida okoku loka aronis aitican ŋes.
23Esibirori eoŋ lukasurupoke kakonyeneke;
Adanyi da luelaito ŋes.
24
Konye akamunonut ka akaitim ejaununos nepepe kaŋes;
Kokirorika itopoloorere akemumwarat
25Ebwaikini akekan aŋolol,
Akekan da nakoteten ebwaikini ocorin.
26
Emonyenenei mamaka ebe, ‘Irai ijo papaka,
Ekadeke, atiiba da naka aitajarioka.’
27
Etarauni da ŋes ekakiyai,
Ido loitelekarit ikabakan kere luka akwap.
28Edarenenei akaitim kanukeŋ ikar kere,
Akaitutuket da icasi cut kamakeŋ
29
Mam etanaŋi akeur ikar kere,
Ka ekeicoloŋ loka ajakanut kwape kepaarasia nuka akuj.
30
Arai kejala ikedwe ekakisil,
Komam etupito itubesiaka;
31Arai kebila ikakisila,
Komam ericete akaicorakineta;
32Ŋes do eticania eoŋ aibucaretakec kebela,
Numam adolitekec da kamacareta.
33Konye mam erikari cut aitimika kamakeŋ,
Karaida aiŋoŋar akamunonut.
34Mam abili akaitutuket,
Karaida aijulakin akirot naadau alomun kaitukuka.
35
Eyapo adiopekirot kalauniteka;
Mam eŋalai Daudi;
36
Ejaenena aurike ikar kere,
Ekeicoloŋ da loka ajakanut kwape kakoloŋ kama ajai.
37
Iticasio ikar kere kwape kelap,
Ido kwape kekajenan lomunot kotoma akuj.”
Sela.
38Konye icakar ijo isac da,
Inyunyurik lokinyonyoikitonokon akinyet.
39
Ila aitutuket naka ebulesitikon:
Itisil da akeboko acakakin kwap.
40Ibelebel ijo iregiake kere;
Itiyatiya da ikereria.
41Luitorete orot kere enaŋete ŋes:
Araun ŋesi amorosit koidunyetake.
42Itopoloo ijo akan nakoteten naka lukekoloke;
Isiyalamik da lukasurupoke kere.
43Eebo, itiŋiŋ ijo akwanis naka ekileŋike;
Mam ibu kitobwo ŋes kojie.
44Itanaŋ apiripirike,
Icakak eicoloŋoke loka ajakanut kwap.
45Ituurian apaarasia nuka atumunike;
Iburia da ŋes kileic.
Sela.
46Wu EJAKAIT, itodoli ai iŋopit ikar kere?
Itodoli ai akoninyunyura enoki bala akim?
47
Okwe kiitu kwape eurianar apakika;
Aamameak anyoika kisubia kolo idwe kere luka ituŋa!
48
Iŋai bo ituŋanan yenejari yenimam eanyuni atwanare,
Yeneyuuni akeijar kapedor naka Okatwak? Sela.
49
EJAKAIT, ai bo abeata aitimesiakon nulem?
Nuibu kiyapok Daudi kamunonutukon.
50EJAKAIT, kiitu amorosit naka ibulesinikon;
Kwape adakitor katorobuka amorosit naka ituŋa kere lukagogoŋok;
51Nakemoromoroto lukasurupokon, wu EJAKAIT,
Nakemoromoroto ikukut luka lokinyonyoikitonokon akinyet.
52Kituritete ETAKAIT ikar kere.
Amen, Amen.