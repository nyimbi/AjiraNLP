1
Kapaaran kaŋin itemari ebe,
“Kemalai jo, wu EJAKAIT;
Naarai karaida ibu konyunyurik eoŋ,
Ebelokin akoninyunyura,
Ido kitalaka eoŋ.
2
Koany, Edeke ŋes akaitajario;
Amunoneno, komam akurianar:
Naarai EJAKAIT YAWB ŋes akagogoŋ ka ekakosio;
Ido araun ŋesi akaitajario.”
3
Kanuka ŋun ŋes iriseneneoto akipi kaiyalama kotoma atanin nuka aitajario.
4Kapaaran kaŋin itemarete ebe,
“Kimalata EJAKAIT, kiwoneoto ekekiror,
Kitejenikis atekerin akeswamisio,
Kolimonokis ebe itopolooritai ekekiror.
5“Koyeikis EJAKAIT; naarai eswama nuka aibuses:
Kojenunai ŋun kakwapin kere.
6
Kibwoŋ, kikare, ijo yeniboie koSion:
Naarai epol Lokalaunan loka Isirael kokidiŋikon.”