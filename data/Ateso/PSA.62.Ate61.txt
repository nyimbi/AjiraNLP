Loka Ekapolokiton lueruos; kopone loka Yedutun. Esabuli loka Daudi.
1Idarit ekatau Edeke bon:
Mamake ŋes ebunio akaitajario.
2Ŋes bon akatiiba ka aitajarioka:
Erai ŋesi anopisika naicelelei; mam eoŋ eianakini noi.
3
Itodolete ai asuronokin ituŋanan,
Yes kere aiar ŋes,
Bala arwatat naerii, bala abwas naijaiŋijaŋa?
4
Inerunete aitidisiar ŋes kaibusesuke;
Isiyalamikinito kesi aiŋal.
Ilipakinete arereŋ kaitukekec,
Konye kikenos kotauonokec.
Sela.
5
Ekatau, kidareununei Edeke bon;
Naarai elomunit amunoka kamakeŋ.
6Ŋes bon atiibaka, akaitajario da:
Erai ŋesi anopisika naicelelei;
Mam eoŋ eianakini.
7
Ejai akaitajario ka aibusesuka mama ejai Edeke:
Atiiba naka agogoŋuka, ka amecisika, ejai neejai Edeke.
8
Komunosi ŋes apaarasia kere, yes ituŋa;
Kobukokisi ikusitauon akonyeneke:
Edeke ŋes amecisiwok.
Sela.
9Abeit ituŋa lumam aibuses eraas eiyeŋane,
Ituŋa da luka aibuses eraas aiŋal:
Ikiaros kuju kotoma aitemis;
Ebenen kesi kere adepar eiyeŋane.
10
Sirimunos emwan it,
Sirisosoloko kotoma aiŋat:
Arai kiyatakin abar, sirikibwaikis ikusitauon tomake.
11Ener Edeke irwan atipet,
Apup eoŋ da nu irwan aarei;
Ebe Edeke ŋes elopet apedor:
12
Ijo, wu EJAKAIT, elopet aitim:
Naarai itacanakini ŋinituŋanan kwape ejaar akeswam.