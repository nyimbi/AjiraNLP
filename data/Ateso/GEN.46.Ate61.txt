1
Kolot Isirael, koyaŋa kere luajaas kaŋes, kobu Beer-seba, koinak asuban mama ejai Edeke loka papake Isaak. 2
Kiner Edeke ka Isirael kotapo loka akuare ebe, “Yakob, Yakob.” Kotema atiar, “Eoŋ lo.” 3
Kobala ebe, “Eoŋ Edeke, Edeke loka papakon: sirikikurianar alosit Misiri, naarai ketuluori jo kaŋina ateker naepol. 4
Alosi nepepe kajo Misiri; abeit da kenyakuni jo bobo; Yosep da ŋes itemokini akonikonye naitwania ijo.” 5
Konyou Yakob anyoun koBeer-seba: apotu odwe luka Isirael kodakasi Yakob papakec, ka ikecedwe ludidik ka akeceŋor da, kagalin nuejukari Parao adakunia ŋes. 6
Koyaata ikecebaren, ka ikeceboro luadumunete kakwap nako Kanaan, kopotu Misiri, Yakob ka aurike kere. 7Odweke, ka odwe luka odweke nepepe kaŋes, adweke, ka adwe nuka odweke, ka aurike kere koyau kes Misiri.
8
Lu kes ikiroria luka idwe luka Isirael, luapotu kolomasi Misiri, Yakob ka odweke; Reuben, ekiyai loka Yakob. 9Odwe luka Reuben; Kanok, ka Palu, ka Kesuron, ka Karami. 10
Odwe luka Simeon; Yemuel, ka Yamin, ka Okad, ka Yakin, ka Sokar, ka Saul okoku loka aberu Akanaanit. 11Odwe luka Lebi; Gereson, ka Kokat, ka Merari. 12
Odwe luka Yuda; Er, ka Onan, ka Sela, ka Peres, ka Sera; konye kotwaka Er ka Onan kakwap naka Kanaan. Odwe luka Peres, Kesuron ka Kamul. 13Odwe luka Isakar; Tola, ka Puba, ka Iob, ka Simuron. 14Odwe luka Sebulun; Sered, ka Elon, ka Yakalecl. 15Ŋul kes odwe luka Lea, lukeurikini Yakob koPadan-Aram, nepepe kakokuke Dina: ituŋa kere luka ikedwe lusap ka lupesur emwaasi akaisauni ka luuni. 16
Odwe luka Gad; Sipion, ka Kagi, ka Suni, ka Esebon, ka Eri, ka Arodi, ka Areli. 17
Odwe luka Aser; Imina, ka Isiba, ka Isibi, ka Beria, ka Sera kinacikec; odwe luka Beria, Keber, ka Malakiel. 18
Ŋul kes odwe luka Silupa, naabu Laban koinak akokuke Lea, lukeurikini Yakob, ituŋa itomon ka lukanykape. 19Odwe luka Rakel aberu naka Yakob; Yosep ka Benyamin. 20
Ido kakwap nako Misiri kouri Yosep Manase ka Epuraim, luaurikini ŋes Asenas akoku naka Potipera esasedoti loka On. 21
Odwe luka Benyamin; Bela ka Beker, ka Asabel, ka Gera, ka Naaman, ka Eki, ka Ros, ka Mupim, ka Kupim, ka Arad. 22Ŋul kes odwe luka Rakel, lukeurikini Yakob; ituŋa kere emwaasi itomon ka luoŋon. 23
Odwe luka Dan; Kusim. 24
Odwe luka Naputali; Yakaseel, ka Guni, ka Yeser, ka Silem. 25
Ŋul kes odwe luka Bilika, naabu Laban koinak Rakel akokuke, ŋul lukeurikini Yakob; ituŋa kere emwaasi ikanykaarei. 26
Ituŋa kere luapote nepepe ka Yakob Misiri, lualomunete kakuanake, komam imarakinitai aŋor nuka odwe luka Yakob, ituŋa kere emwaasi akaisakanykape ka lukanykape. 27
Odwe luka Yosep, lukeurikinio ŋes koMisiri, emwaasi ituŋa iarei: ituŋa kere lukokek loka Yakob, lukelomarete Misiri, emwaasi akaisakanykaarei.
28
Kiyakia Yuda aiŋarenikin ŋes mama ejai Yosep, ailip aitodikinio erot loebei toma Gosen; kodoloto akwap nako Gosen. 29Kitemonok Yosep agalike, kolot airiamakin ka Isirael papake, toma Gosen; kitodikin mama ejai, kibirokin omurisiŋike, komony akiyo komurisiŋike apak naepol. 30
Kotema Isirael Yosep atiar, “Mere do katwana, naarai aany akonikonye iroko ijari.” 31Kotema Yosep ikeinacan ka ekalloka papake atiar, “Alosi alimokin Parao ebe, ‘Apotu mama ajai ikainacan ka ekalloka papaka luajaas akwap nako Kanaan. 32Ido eraas kesi ikecokok, naarai icokienenete ibaren; ayaut da isipaninikec luka amerekekin ka aituk, ka iboro kere luejaatar.’ 33
Kosodi arai kiinyara Parao, kiin it ebe, ‘Anyoin bo akusiswam?’ 34
Iboŋokinete ebe, ‘Icokienenete ikonibulesin ibaren ageun koiditeukosi aitodol lolo, isio ka lukapapaakosi da’: tetere iboikinos roma akwap nako Gosen; naarai nolikecokon erai loketal mama ejaas Imisirian.”