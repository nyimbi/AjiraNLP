1Kosodi koboŋok Yob kotema atiar,
2
“Iŋaraki ca ma ijo ŋol loemamei apedor!
Ilaku ca ma ijo akan namam agogoŋ!
3
Itetemik ca ma ijo ŋol loemamei acoa,
kosodi alimor nuipu noi nuka ajenun ejok!
4Ilimokinit iŋai akonikiro?
Ido lokaŋai etau loalomu kamakon?
5Emaranete lukatwak
kwap kakipi ka luiboiete kotomakec.
6
Imujalal Okatwak kakonyen nuka Edeke,
emamei Amudiario eimukos.
7
Epesenenei ŋesi ari naka agolitomei toma apak atai,
ka aikajakin akwap komamei ibore.
8
Eeni akipi kodouonoke luitolimakinito,
komam ecila edou kokwapukec.
9Erapari ereet loka eicoloŋoke, kopesiki ekedou.
10
Abu kigirak eikor koiŋaren kakipi,
aitodol neenaŋit aica ka amuton.
11Emaranete ipirin luka akuj,
kosodete aumokin kanuka aitoronoke.
12
Itukulai aŋolol kanuka akepedor,
icumucumei Rakab kanuka ajenunike.
13
Itesegaari akuj kanuka ekemoyo;
abu akekan kicum emun loipilitoi.
14Koany, nu kes aririeik nuka irotinike:
edit ca aiyeiyeake nakipupi!
Konye airetun naka akepedor,
iŋai bo epedori ajenun?”