Esabuli loka Daudi.
1Siriyaloŋoŋoenenei kanuka lukeswamak aronis,
Sirikokotekit da ŋul luiswamaete numam adolit.
2Naarai etubio kwape anya,
Erinyorete bala amel.
3Komunonena EJAKAIT, kiswamaenenei nuejok;
Kiboienenei kakwap, kotupenenei amunonut.
4
Kolakanar kama ejai EJAKAIT;
Kiinakini ŋesi da jo nuimiela ekonitau.
5
Kititiŋik EJAKAIT ekonirot;
Komunonena ŋes, itodolenenei ŋesi da.
6
Itoduuni akonidolit bala aica,
Akoniitub da kwape kidiŋ paaran.
7Kililiŋ kaneejai EJAKAIT, kidareununei katitiŋikinit; Siriyaloŋoŋoenenei kanuka ŋin yenekeriana korotoke,
Kanuka ituŋanan yenitodoli ibotei luka aronis.
8
Kinyek anyunyura, kojal adedeŋ;
Siriyaloŋoŋoenenei, naarai iriuni ŋin aronis.
9Naarai egelario luiswamaete nueroko:
Konye ŋul luidarito EJAKAIT, kes irumete akwap.
10Naarai kapak naedit, emameun ikaronon:
Eebo, irerei cut akeibois, ido emameun.
11
Konye luitasonos irumete akwap;
Iyalamanakinos kainapakin naeiliili.
12Ineruni ikaronon aluikin ikadoliton,
Ekonyanakinor ŋes ikel.
13
Konye ekienar EJAKAIT ikaronon;
Naarai eanyuni ebe eapie akepaaran.
14Autut ikaronok ikileŋa, eketata akabwaikec;
Aibirokin yenikican ka yenilwaritoi,
Aiar ŋul luitenara korot:
15Icumete ikecekileŋa itauonokec kikulepek,
Ebilas akabwaikec.
16
Idis luejaatar ikadoliton
Itelekaritos aipues naka iboro luka ikaronok luipu.
17Naarai ebilas akanin nuka ikaronok:
Konye igaŋit EJAKAIT ikadolitok.
18
Ejeni EJAKAIT apaarasianuka luitenara:
Ejaenena akeceirumet ikar kere.
19
Mam irumenenete ileic kapakio nuka aronis:
Imonianakinos da kapaarasia nuka eteŋei.
20Konye eoliorete ikaronok,
Ilicaros lukasurupo luka EJAKAIT kwape ajokis naka elet;
Icweikinio; epuriorete bala apuru.
21Ijauni ikaronon, komam inyakakini bobo:
Konye ekori yenedolit kasianut, einakini da.
22
Naarai luisirereŋitoi irumete akwap;
Ka ŋul luikenit ŋesi egelario.
23
Iticasi EJAKAIT alosit naka ituŋanan;
Isiyalamikinit da ekerot.
24
Karaida kibiror, mam elatar noi;
Naarai igaŋit EJAKAIT kakekan.
25Adite kolo eoŋ, konye kwana amojoŋ;
Konye eriŋa eanyuna yenedolit ejalakinitai.
26Karaida akeur ilipitoi inyamat,
Ekori kasianut aitiwar akwap, eyuuni;
Isirereŋitoi da akeur.
27Konyou kotoma aronis, kiswama nuejok;
Kobut ikar kere.
28
Naarai emin EJAKAIT etube,
Ido mam ejalakini lukalaunakake;
Idario kes ikar kere:
Konye egelario aur naka yenikaronon.
29Irumete ikadolitok akwap,
Ebusete kotoma ikar kere.
30Inera aituk naka ikadoliton nuka acoa,
Elimonokini da akeŋajep etube.
31Ikisila luka Edekeke ejaas otauke:
Mam ejurusianar kotoma alositeke kere.
32Eseseni ikaronon ikadoliton,
Kokoto aiar.
33
Mam EJAKAIT inyeini kakanike,
Karaida aitetelekar ŋes naetubokinere akiro.
34Kidareununei EJAKAIT, kotupenenei ekerot,
Ŋes da kitopoloori jo airum akwap:
Ianyuni egelario lukarenok.
35Abu kaany ikaronon ejai apedor naepol,
Kigananai kwape kekitoi loelomunit kalupoke.
36Konye kitor, ido koany, emamei:
Eebo, abu kamo, konye mam etakanuna.
37
Koŋicenenei yenedolit, kiteenenei yenetenit:
Naarai esaŋe loka ituŋanan kaŋin ŋes ainapakin.
38Konye ikadiakanarak emudiario nepepe:
Egelario cut esaŋe loka yenikaronon.
39
Konye aitajario naka ikadolitok ebuni kama ejai EJAKAIT:
Ŋol ŋes anopisikec kotoma apakio nuka icano
40
Ido iŋarakini EJAKAIT, itaŋaleuni kes:
Itaŋaleuni kama ejaas ikaronok, itajari kes,
Naarai akeriasi neejai ŋesi.