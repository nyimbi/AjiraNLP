1Awaragasia nuka Solomon.
Okoku loecobe einakini papake alakara:
Konye okoku loebaŋaana itakadikini totoke.
2
Iboro lukakais nuipu luedumunio kanuka aronis mam imedaete,
Konye adolit ŋes kiyuuni katwanare.
3
Mam EJAKAIT ecamakini aijar naka ekadoliton eriebi eteŋei:
Konye ireŋeari aiŋobel naka ekaronon.
4
Akan naeloŋwana eyauni ican,
Konye akan naekukurana itabari.
5Loetukonokini kakamu ŋes okoku loecobe:
Konye ŋol loejotoi kaidweny ŋes okoku loiswamai nukileic.
6
Ejaas arereŋesio kakou naka ekadoliton:
Konye erapit akaje aituk naka ekaronon.
7
Isirereŋi akiitun ekadoliton;
Konye ebosi ekiror loka ekaronon.
8Iyuunete lukacoa kotauon aicorakineta:
Konye ibirori loinerenenei nukabaŋaanut.
9
Ŋol loelosenenei itenara elosenenei kainapakina:
Konye ejenunio lomagul ikerotin.
10Loeedi kakoŋuke eyauni ican,
Konye ibirori loinerenenei nukabaŋaanut.
11
Aituk naka ekadoliton ŋes atan nakaijar:
Konye erapit akaje aituk naka ekaronon.
12
Elait isidiki iŋuŋeta:
Konye erapi amina aibucanareta kere.
13
Edumunio acoa kaituk naka ŋol kaloemisiana,
Konye ejai ebela kanuka ŋol kaloemamei ajenun.
14Iŋadakinete lukacoa aijen:
Konye aituk naka loebaŋaana isukunyuni amudiario.
15
Abara naka ekabaran ŋes ereke loegogoŋ:
Amudiar naka lukican ŋes icanikec.
16Aitaaritoi naka ekadoliton itebei ŋes aijar,
Eiyas loka ekaronon itebei ŋes aronis.
17Ŋol loibwaikini etau aituutoorio ejai orot loebei aijar:
Konye epaari ŋol loijalijala aitoronio.
18Ŋol loimunoni elait erai loka aituk nakeŋalan:
Ebaŋaana da ŋol loesabanakinenei.
19
Kaipues naka akiro mam eswaki aibucar:
Konye ŋol loetiki akeŋajep iswamai kacoa.
20Eputos aŋajep naka ekadoliton ka epuesa loseuna:
Etau loka ekaronon erai lootai.
21Itanyami aituk naka ekadoliton luipu:
Konye etwakete lubaŋiok naarai eolikinete acoa.
22
Arereŋ naka EJAKAIT itabari,
Mam da inyalakini ican kaŋes.
23Aswam aronis esubit bala abolia mama ejai ebaŋ:
Aswam da nukacoa itojokit etuŋanan lokajenun.
24
Nuekurianari ekaronon kes nuedoikinete ŋes:
Ido einakinio ekadoliton nuimiela.
25
Ketubor etapipirio, emamei bobo ekaronon:
Konye icasit ekadoliton ikar kere.
26Kwape ebino loedwar ria kokel, ka apuru toma akonye,
Ikoni nen loiloŋwana kama ejaas ŋul luiyakito ŋes.
27
Ayoŋit EJAKAIT iyatakini apaarasia:
Konye ituurianitai ikar luka ekaronon.
28
Amun naka ekadoliton itodoli aiyalama:
Konye eoliori amun naka ekaronon.
29
Erai EJAKAIT abwas naegogoŋ mama ejaas luitenara kotauon:
Konye erai amudiar mama ejaas ikeswamak numam adolit.
30Mam cut ikadolitok elemanario:
Konye mam ikaronok iboienenete kakwap.
31Itolomuni aituk naka ekadoliton acoa:
Konye emudiario aŋajep naepaarit.
32Ejeni aituk naka ekadoliton nuecamunio:
Konye aituk naka ekaronon ejeni nuepaarito.