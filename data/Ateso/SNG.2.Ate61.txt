1Arai eoŋ aturot naka Saron,
Apecel naka aditon.
2Kwape apecel kotoma okukwa,
Ikoni nen naminataka kotoma apesur.
3
Kwape kelamai kokito lukomanikor,
Ikoni nen lominataka kotoma otelepai.
Abu keboikini kotolimike kaiyalama naepol,
Kojijimikis araitoke aanyigolika.
4Kayaŋau togo lokepucit,
Emederake kokuiukan ŋes amin.
5Kigaŋai kimusabibun lucokito, kitalakarai kalam:
Naarai ketedek amin.
6
Kojai akekan nakokediany akouka,
Katunite kakekan nakoteten.
7Kesiyapoi yes, wu apesur nuka Yerusalem,
Kalimit amorio, ka amiameik nuka ais,
Kinyeis aisidik arai aitwekenyun amin,
Aitodol neakotokinor.
8
Eporoto loka lominataka!
Koany, ebunit, Etaci koroŋan, icuro koukon.
9Esubit lominataka bala amori arai amiam nadidi:
Koany, ebwoi kokau karwatatakosi,
Eseseni kotoma adirisan,
Ireonokini kapedon.
10Kiner lominataka, katema atiar,
“Konyou, naminataka, atemeleka, kaloto.
11Naarai koany, atubor aiporo,
Adaun akiru, alot;
12Atakanut aturo kakwap;
Adolut apaarasia nueyeioto akweny,
Epupunio eporoto loka adudumer kakwapuwok;
13Itokoni etini araitoke,
Ituroete imusabibun,
Euruuni asakatakec.
Konyou, naminataka, atemeleka, kaloto.
14
Wu ajeleka, naejai toma acilana nuka atiiba,
Toma aŋopis naka aibois naimukurur,
Kaany ma akonyenekon, kapup eporotokon;
Naarai ejok ekoniporoto, akonikonyen da nuitemelelas.
15
Kikamakinai ikuei, ikuei ludidik luemunaunete imanikoria luka emusabibu:
Naarai ituroete imanikoriawok.”
16
Lominataka ŋes lokaŋ, eoŋ da nakeŋ:
Itadakenenei esipanike neejaas apecelun.
17
Aitodol naeriripio apaaran, ilicaros itolimo,
Kibelokin, lominataka, koput kwape amori arai amiam nadidi Koroŋan luka Beter.