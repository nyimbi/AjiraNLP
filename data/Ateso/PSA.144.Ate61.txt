Esabuli loka Daudi.
1
Kituritete EJAKAIT atiibaka,
Loisisianakini akakanin ejie,
Ikabokoro da anaŋ.
2Edeke ŋes akasianut-nakamin, ka abwasika,
Ekapir loeoja, ekayuunanika;
Ekabuku, ka ŋol loamuno eoŋ;
Loketononokikini ikatuŋa.
3
EJAKAIT, inyo bo ituŋanan, tape jo ijeni ŋes?
Arai bo okoku loka ituŋanan, tape jo iwomit nuke?
4Esubit ituŋanan bala aamameak:
Akepaarasia da bala etoribe loetubor.
5
Wu EJAKAIT, kitulur akonikuj, kijesun da:
Kotiro iroŋan, epuruunete.
6Koeaku eimilia, kisiarisiara kes;
Kijuku ikonimalia, kisiyaloŋoŋ kes.
7
Korio akonikan kokuju;
Kolakunai, koyuunai kakipi nukepuak,
Kakan naka imo:
8Luineras akeceituk aamameak,
Akecekan da nakoteten erai akan nakoteten naka aiŋalanut.
9
Wu Edeke, kayeikini jo ekosio lokitetet:
Ayei aiturit jo kadeudeu naka aputio atomon.
10Ŋes ŋol loitajari ikabakan:
Loeyuuni Daudi ekebulesit kokileŋ kaloekwana.
11Kolakunai, koyuunai da kakan naka imo,
Luineras akeceituk aamameak,
Akecekan da nakoteten erai akan nakoteten naka aiŋalanut.
12Naesubiata odwewok bala iraan luepolok koiditeukec; Adwewok da bala amoru nuka agor nuigirio kwape nukore lokapolon;
13Nailelebunotor idulaawok, kojaas inyamat toma luegelegela; Naeuriata awokomerekekin ilukumin ka ilukumin itomon koronyiawok;
14
Naibwokiata iwokomoŋin luipu;
Naemameunor acilun, arai acilar,
Komamei da elulu korotiniwok;
15
Iyalamas ituŋa luikote nen:
Eebo, iyalamas ituŋa, luerai EJAKAIT Ekecedeke.