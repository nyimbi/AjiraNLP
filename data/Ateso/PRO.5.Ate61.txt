1Okokuka, kibwaik akacoa otaukon;
Kitoik akonikit ajenunika;
2
Tetere idari acobeu,
Koric da akoniituk aijen.
3Naarai elelei esik kaituk naka aberu naadote,
Ejijim akeŋajep adepar akinyet:
4
Konye edwar awasiake ria ria,
Ekwana kwape kekileŋ loekwaka iwaitin iarei.
5
Ijesaros akejeke mama ejai atwanare;
Ederi akelosit Okatwak;
6Tape mam edumuni esokot loitenara loka aijar,
Iriaŋiriaŋas ikerotin, mam da ejeni ŋun.
7Aso do, ikadwe, kopupunoi,
Sirikinyout kakiro nuka aitukuka.
8Kitwalan ekonirot kamakeŋ,
Sirikikunyak okek loka etogoke:
9Kinyek ainakin ice aibusesukon,
Ikonikar mama ejaas luededeŋ:
10Kinyeis imo aimonikin akonigogoŋ;
Aitaaritoikon da ajaut togo loka lukacekwap;
11Idinya ijo kosaŋekon,
Naedaunor akonikiriŋ ka akonikuan.
12Ibala rwaru ijo ebe, “Ala cama aituutoorio,
Amwaŋ da ekatau aitoronio;
13Mam abu karimarite eporoto loka ikesisianakinakaka,
Karaida aitoikin akakit ŋun luketuutoorete!
14Kaapik cut aronis kere,
Kidiŋ kekodet ka atukot.”
15Komasenenei akipi nukamotikon,
Akipi nueleleete katanikon.
16Tikereka ejok akonyen nuka ecoakon kikaikina,
Icorin da luka akipi korotin?
17Koraut nukon bon,
Ido mere nuka imo kajo.
18
Kisirereŋoi akoŋu naka ecoakon,
Kolakara kaberu naka atumunikon.
19
Kwape amori naminat ka amiam naelok,
Kominakinitos jo ikisinake apakio kere;
Kolelakinite aminake.
20Naarai okokuka, kanukinyo ilelakinitor aberu naadote,
Kitunia atorob naka nakerimon?
21
Naarai ejaas irotin luka etuŋanan kakonyen nuka EJAKAIT,
Iteteni ŋesi ikesokono kere.
22
Numam adolit nuka ikaronon kes ipokete ŋes,
Eenio kaunoi nuka akeronis.
23
Etwani kanu emamear aituutoorio;
Eoliori kanu epolor abaŋaanutuke.