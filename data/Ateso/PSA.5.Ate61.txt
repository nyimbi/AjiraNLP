Loka Ekapolokiton lueruos; kanuka alamarun, Esabuli loka Daudi.
1Kitoik akit akakiro, wu EJAKAIT,
Kibwaik etau toma aomoomoka.
2Kopupok eporoto loka akaiwonet, Ekakabaka ka Ekadeke da; Naarai kelipit jo.
3
Wu EJAKAIT, ipupununei ekaporoto tupuruc;
Etemonokini akailip tupuruc mama ijai, kedarite.
4
Naarai mam irai Edeke loisiyalamikinit nukaronok;
Mam aronis iboie kamakon.
5
Mam luiwoŋoko ebwoete kakonyenekon;
Ilait kere luiswamaete numam edolito.
6Imudiari luineras nukaiŋal:
Elait EJAKAIT ikaaran ka ikamodan.
7
Konye kanukaŋ, toma ailiil naka akonisianut-nakamin alomari togokon:
Kotoma ayoŋit jo ŋes amaia kaseseni eyekalukon lokalaunan.
8Kiŋarenikinoi, wu EJAKAIT, kotoma adolitekon, kanuka lukasurupoka; Kisideleleu erotokon kakonyeneka.
9
Naarai emamei amunonut kaitukekec; Atutubetakec nukotoma eraas nukaronok cut:
Elogorotokec ŋes ailit naeŋaara;
Ijodijodete kaŋajepakec.
10Komudia kes, wu Edeke;
Kibiroros kanuka akeceinerun kikulepek:
Koremo toma aipues naka apaarikec;
Naarai kipaliikis jo.
11
Konye kolakaros kere luemunos jo,
Kibwoŋata kanuka aiyalama apaarasia kere, naarai iiikinit ijo kes:
Ido kiyalamasi lueminas ekonikiror kotomakon.
12Naarai isirereŋi ijo ikadoliton;
Wu EJAKAIT, irigauni ŋes kasianut kwape kebuku.