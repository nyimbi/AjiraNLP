1Akirot naka EJAKAIT naabu kobu mama ejai Yeremia nuka ekure:
2
“Ibworo Yuda, ijunepepas iruteike,
Iboiete iketuŋa kokwap, kokuudianete;
Ekear aimony naka Yerusalem.
3
Ijukarete isotiakec inyamurenekec aomare akipi:
Edolete atapar, mam edumunete akipi;
Eboŋunete ewokito amotiikec;
Irumito ileic itiriraete,
Imukorete akwesikec.
4Kanuka alup nuecilicilas,
Naarai emamei akiru naetepi akwap,
Irumito ikakoriok ileic,
Imukorete akwesikec.
5Eebo, ewurie amori kais, ejali ikokuke,
Naarai emameete inya.
6
Ebwoete itukoi kokuju neelapat,
Iyenanakinos adumunia ekwam kwape ikuwei;
Ewariwarete akonyekec,
Naarai emameete ikui.
7
“Karaida kitejenikinete numam adolitekosi aluikin sio,
Kiswama ijo kanuka ekonikiror, wu EJAKAIT:
Naarai ipu akosiboŋonoreta kau;
Kidiaka isio kama ijai.
8
Wu jo amun naka Isirael,
Eketajaranike kapak naka ican,
Kanukinyo ti kiraunia kwape loiboiororor kakwap,
Ido kwape ekaloton loepaari aidareun akwap aiwalar?
9
Kanukinyo ti kiraunia kwape etuŋanan loeumokinit,
Kwape lokirigi lomam epedori aitajar?
Konye jo, wu EJAKAIT, ijai kidiŋikosi,
Kimaikinitai ekonikiror;
Sirikijal sio.”
10
Ebala kwanata EJAKAIT ituŋa lu ebe,
“Kwape kwaŋin aminas airim:
Mam kitikokinito akejekec:
Ŋes mam EJAKAIT ecamakinia kes;
Iitunit kwana numam adolitekec, Iticani aronisiokec.”
11
Kabala EJAKAIT eoŋ atiar, “Sirikilipak ituŋa lu ainakinio ajokis. 12
Arai ikanyete eteŋei, mam apupuni aimonyokec; arai da einakinete ainakineta nuicweio ka ainakineta nuka akiria, mam acamuni kes: konye apiari kes kekileŋ, ka eteŋei, ka atular da.”
13Kasodi eoŋ ebe, “Wu okwe, EJAKAIT Edeke, koany, elimonokinete inabin kes ebe, ‘Mam ianyunete ekileŋ, mam da ijaunete keteŋei; konye ainakini yes ainapakin naicasit kaibois kana.’ ” 14
Kosodi EJAKAIT atemar eoŋ atiar, “Edwareteinabin nukaiŋal kokirorika; mam eoŋ ejukarit kes, mam abu kecorak kes, karaida einer kakes: kidwarakinete yes aitapoet nakaiŋal, ka aidwar naatai, ka aimod naka itauonokec bonik. 15
Kanuka ŋun ebala kwanata EJAKAIT nuka inabin luedwarete kokirorika, komam eoŋ ejukarit kes, konye ebalasi ebe, ‘Mam ejaunos ekileŋ ka eteŋei kakwap kana’, ebe: Epiari ekileŋ ka eteŋei inabin ŋul. 16
Ituŋa da luedwarakinete kesi ireŋearitai korotin luka Yerusalem kanuka eteŋei ka ekileŋ: emamikinete luidaete kes, kes ka aŋorokec ka idwekec lusap ka lupesur. Naarai abukokini kes aronisikec.
17
“Ilimokini ijo kes akirot na ebe:
Koleleata akiyo kakonyeka,
Kuare kapaaran da, komam esaŋete;
Naarai apaki akoku nabekot naka ikatuŋa arorwa naepol,
Amusuŋut naerono noi.
18
Arai alomari ais, Koany, luearar kekileŋ!
Arai alomari ore,
Aso koany, luedekasi eteŋei!
Naarai irimorete enabi ka esasedoti kere akwap,
Komamei kes aijen.”
19
Iŋer teni ijo cut Yuda?
Ala cut ekonitau Sion?
Kanukinyo kidanyere sio,
Komamei sio aŋaleun?
Kipou kamunos ainapakin,
Konye mam ajokis ebuno;
Kimunos apak naka aŋaleun, ido koany aburun!
20
Wu EJAKAIT, kilimori aronisikosi,
Ka numam adolit da nuka lukapapaakosi:
Naarai kipou kadiakasi kama ijai.
21
Sirikiitapian, kanuka ekonikiror;
Sirikitisil eicoloŋ loka aibusesukon:
Kiitu, sirikibil aitutuketekon kasio.
22
Ejaas kereka kotoma aamameak nuka ikapirin nuepedorete ayaun akiru?
Epedori cabo akuj ayaun elimilim?
Mere jo ŋopeŋol, wu EJAKAIT Edekekosi?
Ŋes kidaria jo;
Naarai isubi ijo iboro ŋul kere.