1
“Iswamaete Besalel ka Okoliab, ka ŋinituŋanan yenepinana kotau, yeneinakinit EJAKAIT acoa ka apirianut aijen aiswamaun aswam kere naka aijaanakin naka aibois nakalaunan, kwape ajaatar kere nuecorakinit EJAKAIT.”
2
Konyarau Musa Besalel ka Okoliab, ka ŋinituŋanan yenepiriana kotau, yeneinakinit EJAKAIT acoa otauke, ŋinituŋanan yenabu eketau kominakin abunore aswam: 3
Kijaasi Musa ainakineta kere, nuapotu idwe luka Isirael koyaut kanuka aswam naka aijaanakin naka aibois nakalaunan, aiswamaunia. Koyaununutu bobo mama ejai ŋesi ainakineta nuka akot ŋinitupuruc. 4Ituŋa da lukacoa lueswamaete aswam kere naka aibois nakalaunan, kobu ŋinituŋanan kaswamuke naeswamaete kesi; 5
Kotemasi Musa atiar, “Eyaunete ituŋa luedeparito noi kanuka aijaanakin naka aswam, naecorakinit EJAKAIT aiswamaun.” 6Kicorak Musa, kolimoroi da koidukurun kere ebe, “Sirikiyataki bobo ekiliokit arai aberu aswam kanuka ainakinet naka aibois nakalaunan.” Kwaŋin kitikokinai ituŋa ayaunun. 7Naarai adolito iboro luajaatar kesi aiswamaunia aswam kere, kodeparito da.
8
Ŋinituŋanan yenapiriana kotau ka ŋul kalueswamaete aswam kiswamau ewema lokalaunan kaigalisio atomon; nuka ebaputa loecipitai kiusio lueriim, ka lobululu, ka lomuge, ka lokareŋan, ka ikerubin, aswam naka ekeswaman kaloepiriana ŋes eswamaunia. 9Aojau naka ŋiniigalisit arai ikubitin
akaisaarei ka lukanykauni, ka alalauke ikubitin iwoŋon; aigalisio kere araas nuka aitemis adiopet.
10Abu koropik aigalisio akany: koropik da aigalisio ace akany. 11Abu kiswamak akodeta nubululu oreret loka aigalisit nakawasia kotoma kanuaropikinitai: kiswama kwaŋin koreret loka aigalisit nakawasia kotoma kanuce kanuaropikinitai. 12
Abu kiswamak akodeta akaisakany aigalisit adiopet kiswamak da akodeta akaisakany oreret loka aigalisit nakiareit naaropikinitai; kiteosi da akodeta ŋun. 13Abu kiswamau aruceta akaisakany nuka esabu, kimorikik aigalisio karuceta: koraun do ewema ediopet lokalaunan.
14
Abu kiswamau aigalisio nuka ajul nuka akinei kanuka ewema lokokuju ewema lokalaunan: kiswamau aigalisio atomon ka nadiopet. 15Aojau naka ŋiniigalisit ikubitin akaisauni, ka alalau naka ŋiniigalisit ikubitin iwoŋon: araas aigalisio atomon ka nadiopet nuka aitemis adiopet. 16Abu koropik aigalisio akany bonik, ka aigalisio nuce akanykape bonik. 17Abu kiswamak akodeta akaisakany oreret loka aigalisit nakawasia kaŋun kanuaropikinitai, kiswamak da akodeta akaisakany oreret loka aigalisit nakawasia ka nuce kanuaropikinitai. 18Abu kiswamau aruceta akaisakany nuka aisinit aimorikikinia ewema tetere eraun ediopet. 19
Abu kiswamau eimukoret loka ewema kimukulen luka imerekekin luitereŋitai, ka eimukoret loka imukulen luka itakasin kujuke.
20
Abu kiswamau abaoi nuka ewema lokalaunan kakito nuka sita, nuesipos. 21Aojau naka abao arai ikubitin itomon, alalau naka ŋinibao arai ekubit ediopet ka atutubet. 22Ŋinibao ajaas arucetake aarei nuarucokinito adiopet neajai nace: abu kiswamau kwaŋin abaoi kere nuka ewema lokalaunan. 23Abu kiswamau abaoi nuka ewema lokalaunan; abaoi akaisaarei kowai loka eŋalakimak kari naka eŋalakimak: 24Abu kiswamau aigaŋeta akaisaoŋon nuka epuesa kwap kabaoi akaisaarei; aigaŋeta aarei kwap kabao adiopet neelomarete arucetake aarei, ka aigaŋeta aarei kwap kacebao neelomarete arucetake aarei. 25Kowai lokiareit loka ewema lokalaunan, kowai loka agolitomei, abu kiswamau abaoi akaisaarei. 26Ka aigaŋetakec akaisaoŋon nuka epuesa; aigaŋeta aarei kwap kabao adiopet, ka aigaŋeta aarei kwap kacebao. 27Abu kiswamau abaoi akanykape kowai lokokau kari nakoto. 28Abu kiswamau abaoi aarei nuka agoria nuajaas to kewema lokalaunan. 29
Koraas aareiarei kokwap, kirotakina kwaŋin kiton kuju ogilut ediopet: abu kiswamau kes kwaŋin kagoria kere aarei. 30Ajaas abaoi akanykauni, ka aigaŋetakec nuka epuesa, aigaŋeta atomon ka nukanykape; kwap kaŋinibao aigaŋeta aarei.
31
Abu kiswamau ariino nuka akito nuka sita; akany nuka abaoi nukowai ediopet loka ewema. 32Ka ariino ace akany nuka abaoi nukowai ece loka ewema, ka ariino akany nukoto kewema kari nakoto. 33Abu kiriik ariit nakokidiŋ naejai kidiŋ kabaoi anyoun kepuai kiton epuai. 34Kiladaa abaoi kesabu, kiswamak da igilunakec luka esabu lukitoloma ariino: kiladaa ariino kesabu.
35
Abu kiswamau aigalisit kegoe, kalobululu, ka lomuge, ka lokareŋan, ka ebaputa loecipitai kiusio lueriim, icipakinio ikerubin ogoe aswam naka ekeswaman loepiriana, ŋes eswamaunia. 36Abu kiswamak ipirin iwoŋon luka akito nuka sita, kiladaa kes kesabu: koraas igolunakec luka esabu: kotatak kes aigaŋeta nuka epuesa. 37
Abu kiswamau aigalisit naka ekek loka Ewema, lobululu, ka lomuge, ka lokareŋan, ka ebaputa loecipitai kiusio lueriim, aswam naka ekasonyan. 38
Ka ipirinoke ikany ka igolunakec: kiladaa akwesikec ka aikajetakec kesabu: koraas aigaŋetakec akany nuka aisinit.