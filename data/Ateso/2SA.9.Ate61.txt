1
Kotema Daudi atiar, “Ejai idio yenideuna yenikokek loka Saul, ketodik ŋes asianut kanuka Yonatan?” 2
Kejai ekejaanakinan kotogo loka Saul ekekiror Siba, konyaraunai mama ejai Daudi; kotema ekabaka ŋes atiar, “Irai ijo Siba?” Kotema atiar, “Ŋes ekonikejaanakinan.” 3
Kotema ekabaka atiar, “Eriŋa ejai idio yenideuna yenikokek loka Saul, ketodik ŋes asianut naka Edeke?” Kotema Siba ekabaka atiar, “Ejai okoku loka Yonatan, Ioenwalito akejeke.” 4
Kotema ekabaka ŋes atiar, “Ai bo ejai ŋesi?” Kotema Siba ekabaka atiar, “Koany, ejai togo loka Makir okoku loka Amiel, koLo-debar.” 5Kosodi ekabaka Daudi aijukar, koomai ŋes kotogo loka Makir okoku loka Amiel, koLo-debar. 6Kobu Mepiboset, okoku loka Yonatan, okoku loka Saul, mama ejai Daudi, kibirokin ebuburia, kisuded. Kotema Daudi atiar, “Mepiboset,” Koboŋok ebe, “Koany ekejaanakinanikon!” 7
Kotema Daudi ŋes atiar, “Sirikuriana: naarai abeit ketodik eoŋ jo asianut kanuka Yonatan papakon, kenyakakini jo alup kere nuka Saul papaakon; inyamenenei ijo atap komesaka tiritir.” 8
Kisuded, kotema atiar, “Inyo bo ekonikejaanakinan, ijo asesen ekiŋok lokatwan kwape keoŋ?”
9
Kosodi ekabaka anyaraun Siba ekejaanakinan loka Saul, kotema ŋes atiar, “Ainak okoku loka ejakaitikon kere lukolo araas luka Saul ka etogoke kere. 10
Ikorionokini ŋes alup, ijo ka odwekon, ka ikejaanakinakakon; iinununei iraan, tetere edumuni okoku loka ejakaitikon atap naenyami: konye enyamenenei Mepiboset okoku loka ejakaitikon atap komesaka duc.” Ajaas Siba odwe itomon ka lukany, ka ikejaanakinak akaisaarei. 11
Kosodi Siba atemar ekabaka atiar, “Kwape ejaatar kere nuecorakini ekajakait ekabaka ekejaanakinanike, iswamai ekejaanakinanikon kwaŋin.” Kobala ekabaka ebe, “Konye Mepiboset, enyamenenei ŋesi komesaka, kwape ediopet kodwe luka ekabaka.” 12
Kejai Mepiboset okoku losapat, ekekiror Mika. Kere lueboienenete kotogo loka Siba araas ikejaanakinak luka Mepiboset. 13
Kwaŋin kiboienenei Mepiboset ko Yerusalem; naarai konyamenenei duc komesa loka ekabaka; eŋwalito akejeke kere.