1
Odwe luka Yuda; Peres, Kesuron, ka Karumi, ka Kur, ka Sobal. 2Reaia okoku loka Sobal kouri Yakat; Yakat kouri Akumai ka Lakad.
Ŋul kes ikekia luka Isoratin. 3Lu kes luka papa loka Etam; Yesereel, ka Isima, ka Idibas: ekiror loka inacikec Kaseleleponi: 4ka Penuel papa loka Gedor, ka Eser papa loka Kusa. Ŋul kes odwe luka Kur, ekiyai loka Epurata, papa loka Bet-lekem. 5Ajaas Asur papa loka Tekoa aŋor aarei, Kela ka Naara. 6Kourik Naara ŋes Akusam, ka Keper, ka Temeni, ka Kaaka-sitari, Ŋul kes odwe luka Naara. 7Odwe luka Kela Seret, ka Isar, ka Etinan. 8Kakos kouri Anub, ka Sobeba, ka ikekia luka Akarel okoku loka Karum. 9
Kitopolooritete Yabes aitelekarit iinacanake: komaik totoke ekekiror Yabes ebe, “Naarai kedou ŋes kaiturur.” 10
Kiwone Yabes Edeke loka Isirael ebe, “Wu okwe arai kisirereŋ ijo eoŋ kabeit, kitalal eikoruka, kojaenena akanikon keoŋ, kidar eoŋ karonis, komam eyauni aiturur mamakaŋ!” Kocam Edeke nuabu ŋesi kilip. 11Kelub onace loka Suka kouri Mekir, loarai papa loka Esiton. 12Esiton kouri Bet-rapa, ka Pasea, ka Tekina papa loka Ir-nakas. Ŋul kes ituŋa luka Reka. 13
Odwe luka Kenas; Otiniel, ka Seraia: odwe luka Otiniel; Katat. 14
Meonotai kouri Opura: Seraia kouri Yoab papa loka Ge-karasim; naarai keraas ikeswamak luepiriaka. 15Odwe luka Kaleb okoku loka Yepune; lru, ka Ela, ka Naam: odwe luka Ela; Kenas. 16Odwe luka Yekalelel; Sip, ka Sipa, ka Tiria, ka, Asarel. 17Odwe luka Esera; Yeter, ka Mered, ka Eper, ka Yalon: kouri ŋin Miriam, ka Samai, ka Isiba papa loka Esitemoa. 18Akeberu Ayudayat kouri Yered papa loka Gedor, ka Keber papa loka Soko, ka Yekutiel papa loka Sanoa. Ŋul kes odwe luka Bitia akoku naka Parao, naamanyit Mered. 19Odwe luka aberu naka Kodia, kinaci naka Nakam, kes lukapapa luka Keila Egarumit, ka Esitemoa Emaakatit. 20Odwe luka Simon; Aminon, ka Rina, ka Ben-kanan, ka Tilon. Odwe luka Isi; Soket, ka Ben-soket. 21
Odwe luka Sela okoku loka Yuda; Er papa loka Leka, ka Laada papa loka Maresa, ka ikekia luka etogo loka ŋul kalukesonyete ebaputa loejok, luka etogo loka Asibea; 22
ka Yokim, ka ituŋa luka Koseba, ka Yoas, ka Sarap, loapolokinit Moab, ka Yasubi-lekem. Ido akiro ŋun eraas nuŋo, 23ŋul kes ikajeak amoti, ka lueboiete koNetaim ka Gedera: kiboioto kaŋina nepepe kekabaka kanuka akeswam.
24Odwe luka Simeon; Nemuel, ka Yamin, ka Yarib, ka Sera, ka Saul: 25Salum okokuke, Mibisam okokuke, Misima okokuke. 26Odwe luka Misima; Kamuel okokuke, Sakur okokuke, Simei okokuke: 27Kejaas Simei idwe lusap itomon ka lukanykape, ka lupesur akanykape; konye amameete iinacanake idwe luipu, kwabo mam kiyatakina ekekikec, kwape idwe luka Yuda. 28Kiboioto kesi Beer-seba, ka Molada, ka Kasar-sual; 29koBilika da, ka Esem, ka Tolad; 30koBetuel da, ka Koruma, ka Sikilag; 31koBet-marakabot, ka Kasar-susim, ka Bet-biri, ka Saaraim, ŋul kes ireriakec kiton airum naka Daudi. 32Ireriakec ludidik kes Etam, ka Ain, ka Rimon, ka Token, ka Asan, ireria ikany: 33ka ireriakec ludidik kere luerimorito ireria ŋul kiton Baal. Ŋun kes aiboisiokec, ejaas kes aurikec.
34Mesobab, ka Yamulek, ka Yosa okoku loka Amasia; 35ka Yoel, ka Yeku okoku loka Yosibia, okoku loka Seraia, okoku loka Asiel; 36ka Elioenai, ka Yaakoba, ka Yesokaia, ka Asaia, ka Adiel, ka Yesimiel, ka Benaia; 37ka Sisa okoku loka Sipi, okoku loka Alon, okoku loka Yedaia, okoku loka Simiri, okoku loka Semaia; 38Ŋul lualimor ikecekiroria kes ikapolok luka ikekiakec: kiyatakinos noi itogoi luka lukapapaakec. 39Koloto kiton nealomarere Gedor, kiton ari nakokide naka aditot, amoote inya luka isipaninikec. 40
Kodumut inya luelibito ejok, kolal akwap kiyamakina, kinapakina da; naarai lueboioto kaŋina apeŋo keraas luka Kam. 41
Ŋul da luewadikao ikiroria apote kapaarasia nuka Kesekia ekabaka loka Yuda, komunaasi iwemanakec, ka Imeunim luadumunos kaŋina, komudiasi kes cut, kiton lolo, kiboikinos aiboisikec: naarai ajaas inya kaŋina luka isipaninikec. 42Ice kakesi, kes odwe luka Simeon, ituŋa akwat akany, koloto moru Seir, ikapolokitokokec kes Pelatia, ka Nearia, ka Repaia, ka Usiel, odwe luka Isi. 43
Kodanyata lukideunos luka Imalekain luakuete, kiboikinos do ŋina, kiton lolo.