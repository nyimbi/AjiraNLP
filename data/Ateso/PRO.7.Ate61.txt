1Okokuka, koric akiroka,
Kiŋadak da aicorakinetaka mamakon.
2
Koric aicorakinetaka, kojar;
Ekakisil da kwape kecopot loka akoŋukon.
3
Koenanakini kes obokorokon;
Kiwadikaenenei kes apukenit naka etaukon.
4Kolimok acoa ebe, “Irai ijo kinacika”;
Komaik da ajenun apaikon:
5Tetere kidarete kama ejai aberu naadote,
Kama ejai nakerimon nakijodijodi kakiroke.
6Naarai kadirisa nakotogoka,
Kereik kapedotoka;
7
Kaany kotoma lujimat,
Kamisiik kotoma okatumunak,
Ekatumunan loemamei aijen.
8Itorit orot eapie kagorike,
Kolot orot loebei togoke;
9
Napitiboŋi, apak naka atiboŋ,
Napiriono akuare, kamuton.
10
Ido koany, kisiriama aberu ŋes,
Kanapito nuka kanaadote, epiriana kotau.
11
Ilebilebitoi ŋesi, irimi;
Mam akekeje idoŋete oreke:
12Ejai do orotin, ejai do asisiarin,
Eperuni da kaŋinigor.
13Ikamuni do je, konu,
Etemari aeomilikonyen ŋes atiar:
14“Ejaas asuban nuka ainapakin oreka;
Lolo ŋes etodolio aiyaposioka.
15Ŋes alomunia aisiriam jo,
Adunyakinit amoot akonikonyen, kadum jo.
16
Apesit etutika kaimuketa,
Kigoen lucererin lukiusiok lukoMisiri.
17Abwatanakinit akaperit
Kemina, ka icicikwa, ka akinomon.
18Kaloto, kemonikinos amin kiton atupuruc;
Kalakanaros kamin.
19Naarai emamei okilenika kore,
Elosit neelwana:
20Ayaŋa eriagi loka apesan nepepe kaŋes,
Eboŋuni ore naikesakinia elap.”
21Kakiroke nuipu nuejok kimaima ŋes,
Kaijodijod naka aŋajepeke kitiŋaiki ŋes alosit.
22Kotupak ŋes katipet,
Kwape elosio emoŋ aario,
Arai aeneta alecor ebaŋ:
23Aitodol naicumia emal emanyike;
Kwape iwonyaria akweny aracit,
Komam ejeni ebe eyaŋaari aijarake.
24Aso do, ikadwe, kopupunoi,
Kibwaikis akiro nuka aitukuka otauon.
25Sirikitoik ekonitau orotinike,
Sirikipaa osokonoke.
26
Naarai alataki luipu kwap imusuŋitai,
Eebo, lueari ŋesi kere kes ajore naepol.
27
Eketogo ŋes erot loebei Okatwak,
Ijesari agolai nuka atwanare.