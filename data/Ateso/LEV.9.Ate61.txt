1
Kosodi kanen, kapaaran nakikanyetekauni, konyarau Musa Aaron ka odweke, ka imakio luka Isirael; 2
Kotema ŋesi Aaron atiar, “Koyaŋa ijo itaok yenikiliokit araun ainakinet naka adiakaret, ka emerekek araun ainakinet naicweio, lumam eŋwalitos, koinak kes akonyen nuka EJAKAIT. 3
Ilimokini idwe luka Isirael ebe, ‘Koyaŋaasi yesi ekoroi araun ainakinet naka adiakaret; ka itaok ka imerekek, kere luka ekaru ediopet, lumam eŋwalitos, araun ainakinet naicweio; 4
Ka emoŋ ka emerekek araun ainakineta nuka ainapakin, araun asubanit kakonyen nuka EJAKAIT; ka ainakinet naka akiria nuinyalakinitai akinyet: naarai kitaanyikin lolo EJAKAIT yes.’ ” 5Koyaut ŋuluecorakinit Musa kiŋaren kewema loka airiamunun: kikuny ekodet kere kobwo kakonyen nuka EJAKAIT. 6
Kotema Musa atiar, “Na ŋes akirot naicorakinit EJAKAIT yes aswam: kitaanyikin da yes aibuses naka EJAKAIT.” 7
Kotema Musa Aaron atiar, “Kikuny otem, koinak ainakinetekon naka adiakaret, ka ainakinetekon naicweio, kolucokin bon ka ituŋa da kijaik ainakinet naka ituŋa, kituluc kes; kwape kicorakinia EJAKAIT.”
8Kikuny Aaron otem, koar itaok yenika ainakinet naka adiakaret, yenike kanuke. 9
Kijaikis odwe luka Aaron ŋes aokot: kidomak ebokoritike aokot, kojukonok amumwara nuka etem, kobukok aokot kwap ketem: 10
Konye kicweik asiepai, ka iŋalur, ka asiepai naka emany naka ainakinet naka adiakaret kotem; kwape kicorakinia EJAKAIT Musa. 11
Kicweik da akiriŋ ka emukule kokiŋa kiidukurun.
12Koar ainakinet naicweio; kijaikis odwe luka Aaron ŋes aokot, kobwatanak otem owaitin kere. 13Kijaikis ŋes ainakinet naicweio, inerio kere ka akou: kicweik kes kotem. 14Kilot lukotoma ka akeje, kicweik kes kaneajai ainakinet naicweio kotem.
15
Kijaik ainakinet naka ituŋa, koŋana ekoroi loka ainakinet naka adiakaret loarai kanuka ituŋa, koar, kijaik kanuka adiakaret, kwape kalosodit. 16Kijaik ainakinet naicweio, koinak kwape ajaar aicorakinet. 17
Kijaik ainakinet naka akiria, kileleb akekan, kicweik kotem, kogelara kainakinet naicweio naka atupuruc.
18
Koar da emoŋ ka emerekek, asubanit naka ainakineta nuka ainapakin, nakerai kanuka ituŋa; kijaikis odwe luka Aaron ŋes aokot, kobwatanak otem owaitin kere. 19Ka asiepai naka emoŋ; ka naka emerekek, ka asonyok, ka naerapit lukotoma, ka iŋalur, ka asiepai naka emany: 20Kibwaikis asiepai katorobusio, kicweik asiepai kotem: 21
Kijaŋ Aaron atorobusio ka amurwo nakoteten araun ainakinet naijaŋio kakonyen nuka EJAKAIT: kwape kicorakinia Musa.
22
Kikea Aaron akekanin mama ejaas ituŋa, kilipak kes arereŋ; kodok kedau aijaikin ainakinet naka adiakaret ka ainakinet naicweio, ka ainakineta nuka ainapakin. 23
Kolomasi Musa ka Aaron owema loka airiamunun; kosodete nakelomuniata, kilipakis ituŋa arereŋ; kitaanyikin ituŋa kere aibuses naka EJAKAIT. 24
Koloma akim kakonyen nuka EJAKAIT, kidopo ainakinet naicweio ka asiepai kotem: keanyut ituŋa kibwoŋas, kibiroros ebuburia.