Esabuli loka Daudi.
1
Abu EJAKAIT kotema ekajakait ebe, “Kiboikin akanika nakoteten,
Aitodol naebwaikinia lukasurupokon kwap kakejenekon.”
2Ijukari EJAKAIT ebela loka akonigogoŋ anyoun ko Sion:
Kirumite ijo kokidiŋ kalukasurupokon.
3
Ijaikinos ikonituŋa kakote kapaaran naka apedorikon:
Kajokisio nuka alaunit, kakoik naka atupuruc,
Ejaas jo akopyo nuka ikatumunakakon.
4
Eyapoiki EJAKAIT, ido mam ijulakini, ebe
“Irai ijo esasedoti ikar kere
Kwape ejaar epone loka Melukisadek.”
5
EJAKAIT, kakanikon nakoteten
Icumi ikabakan aipelor kapaaran naka anyunyurake.
6
Etubokini ŋesi atekerin,
Isilelebikini aiboisio awate nukatwak;
Icumi aipelor ikapolok kakwapin nuipu.
7
Emasi akipi nuka aguurut nakorot:
Kanuka ŋun ikeuni akou.