Loka Ekapolokiton lueruos. Esabuli loka Daudi.
1Wu EJAKAIT, koyuunai kama ejai ituŋanan yenikaronon; Kidarai kama ejai ituŋanan yenikadedeŋan:
2Luitetemonorete ameŋeranut kotauonokec;
Icebokinitos atukonokin nepepe ejie.
3
Epenata akeceŋajep bala emun;
Ejai aisorit naka emusaga kwap kaŋajepekec.
Sela.
4Wu EJAKAIT, kidarai kakanin nuka ikaronok:
Kidarai da kama ejaas ituŋa lukadedeŋak:
Lualosikis aitapaar akakeje.
5
Ebwaata luituros eic lokalokitotor, ka aunoi;
Aterakis eboi ariri kerot;
Etemokis da atacin alokia eoŋ.
Sela.
6
Abu katema EJAKAIT atiar,
Ijo ŋes Ekadeke:
Wu EJAKAIT, kitoik akit eporoto loka aiŋaiŋaka.
7
Wu Edeke EJAKAIT, agogoŋ naka aitajarioka,
Irapia akakou kapaaran naka ejie.
8
Wu EJAKAIT, sirikijaik yenikaronon nuipuda;
Sirikitodol ekebotet lokaronon;
Kinyeis aitopoloor bonik.
Sela.
9
Konye akwes nuka ŋul kalukerimorito,
Korapia kes ameŋeranut nakanaiepakec.
10
Kotepakis kes atotol nuesaranete:
Kocakakinai kes akim;
Toma apanya nuidulok, tetere mam bobo enyounete.
11Mam iticasio kakwap yeninera nueroko:
Emejai aronis aibiror ituŋanan yenikadedeŋan.
12
Ajeni ebe itodoli EJAKAIT akiro nuka luereitai,
Ka abeit da naka luilwaritos.
13Abeit imalaete ikadolitok ekonikiror:
Iboikinos luitenara akonyenekon.