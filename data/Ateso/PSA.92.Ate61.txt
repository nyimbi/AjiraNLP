Esabuli, Ekosio loka apaaran naka Asabato.
1Ejok aimalaenen EJAKAIT,
Ayoere aiturit ekonikiror, wu jo Loijai kuju kakuj.
2Aitodunia asianutukon-nakamin tupuruc,
Amunonutukon da ŋinikuare.
3Kobore yeniramat yenikaputio atomon, ka isabulin,
Ka aruo naiyapaara naka adeudeu.
4Naarai ijo, EJAKAIT, kisiyalamik eoŋ kaswamukon:
Ebwonenena da kaswamisio nuka akanikon.
5
Epolok ca ma aswamisiokon, wu EJAKAIT!
Aomisiokon da idulok noi.
6
Etuŋanan loesubit bala etiaŋ mam ejeni;
Ebaŋ da mam ejenuni ŋun.
7
Naelibuniata ikaronok bala inya,
Naekeriakarotor lukeswamak numam adolit kere;
Iswamaete kwaŋin tetere emudiario ikar kere.
8Konye ijo, wu EJAKAIT, ijai kuju ikar kere.
9Naarai, koany, lukasurupokon, wu EJAKAIT,
Naarai, koany, etwakete lukasurupokon;
Isiarakinio da lukeswamak numam adolit kere.
10Konye itopoloo ijo akamumwarat kwape kamumwarat naka ekosobwan:
Kenyonyoikin akinyet nakitetet.
11Aanyu akakoŋu nuemiela eoŋ kodoikis lukasurupoka,
Apuput da akaki nuemiela apupun kama ka luiswamaete nukaronok lukanyoikis asurokin eoŋ.
12
Ekerianar loedolit kwape edukudukut;
Epoloi da kwape eres loka Lebanon.
13
Ŋul luiraikinio togo loka EJAKAIT,
Ekeriakaros kalaroi nuka Edekewok.
14Eraenenete araito kemojoŋata;
Ileleba kes akip elibilibete da.
15
Aitodunia ebe eteni EJAKAIT;
Erai atiibaka, emamei da amamus adolit kotomakeŋ.