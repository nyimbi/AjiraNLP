Sigaion loka Daudi, lokeyeikini EJAKAIT, kakiro nuka Kus Ebenyamenit.
1Wu EJAKAIT, Ekadeke, kamuno jo:
Kitajarai kama ejaas ŋul lukarukitotor, koyuunai.
2
Kinyek apoopo akaijar kwape keŋatuny,
Anyilinyil ŋes, komamei yenikayuuni.
3
Wu EJAKAIT, Ekadeke, arai eswamat na;
Arai ejaas numam edolito akaninika;
4
Arai ekwaikinit erono ŋin yenikinapapai keoŋ,
(Eebo, ayu ŋin yeniketokokolit eoŋ atitai:)
5Korukio lokasurup akaijar, kodolok;
Eebo, kipudapud akaijar kokwap,
Kiperik akaibuses toma apua.
Sela.
6
Konyou, wu EJAKAIT, kotoma anyunyurakon,
Kodakun asurokin adedeŋ naka lukasurupoka:
Kokweny kanukaŋ; icorak ijo etube.
7Kirimo ijo atukot naka ituŋa:
Kodok kes koboŋoria toma akuj.
8Ijaikini EJAKAIT etube otuŋa:
Kotubokinai wu EJAKAIT, kwape ejaar akadolit,
Ka abeit da naejai tomakaŋ.
9
Konaŋ ca do aronis naka ikaronok, konye kiticat ijo ikadolitok:
Naarai itemi Edeke lokadoliton itauon ka iŋeretenya.
10Ekabuku ejai ka Edeke,
Loitajari luejaas itauon luitenara.
11Edeke ŋes ekatubon lokadoliton;
Eebo, ŋes Edeke loisiopit ŋinipaaran.
12Arai mam ituŋanan ibelokin, ipeni Edeke ekekileŋ;
Eketaki akekabwa, alok da.
13Etemonoki da ŋesi iboro lukaarak;
Itasarani ikemalia.
14Koany, erieba ikaronon aidoun numam edolito;
Eebo, apotuu ameŋeranut, edou da aiŋalanut.
15
Abu kigir aipany, kobok da,
Ebirokin elopet toma acukulet naaboki.
16
Eboŋokini akemeneranut akouke kelopet,
Eboŋokini da akededeŋ osiadukuke.
17Emalai EJAKAIT kwape ejaar akedolit:
Ayei aiturit ekiror loka EJAKAIT Loejai kuju kakuj.