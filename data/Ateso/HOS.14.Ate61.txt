1
Wu jo Isirael, koboŋu mama ejai EJAKAIT Ekonideke;
Naarai ibiror kanumam adolitekon.
2
Koyaŋau akiro, koboŋu mama ejai EJAKAIT:
Kolimok ŋes ebe, “Kolema numam adolit kere,
Kocam nuejok:
Kasodete isio ainakin aiturit naka aitukekosi.
3Mam Asuria kitajari sio:
Mam bobo kibwaneni ibalasin:
Ido mam bobo kilimokini aswam naka akaninikosi ebe, ‘Yes ikosidekesio.’
Naarai kotomakon ŋes edumuniata ikokiok aitim.”
4Etaŋaleuni eoŋ akecejurusianar kau,
Amina kes atitai:
Naarai ebelokin akanyunyura kamakec.
5Araun eoŋ kwape akopyo mama ejai Isirael:
Ituroi kwape aapecel,
Isiarakini akelias kwape Lebanon.
6Igananaete atenunake,
Ajokisike da eputokini eseitun,
Auresike kwape Lebanon.
7Eboŋunete ŋul luiboiete otolimike;
Ikwarunete kwape akima,
Ituroete kwape emusabibu:
Eraun auresike kwape ebino loka Lebanon.
8
Wu Epuraim, anyoika eoŋ kaputosia?
Aboŋokini eoŋ, aseseni da ŋes:
Arai eoŋ kwape eberos loepalal;
Kamakaŋ ŋes idumununia araitokon.
9
Ŋin yenikacoa, kinoosikini ŋun,
Yenicobe da kojenu kes,
Naarai itenara irotin luka EJAKAIT,
Itorenenete da ikadolitok tomakec;
Konye iguikinete luepaarete.