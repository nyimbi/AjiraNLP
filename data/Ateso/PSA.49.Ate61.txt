Loka Ekapolokiton lueruos; Esabuli loka odwe luka Kora.
1Kiirasi nu, yes atekerin kere;
Kitoikisi aki, yes kere luiboienenete kakwap:
2Imukopin ka lukapolok,
Lukabarak ka lukibakor kere nepepe.
3Inerenena akaituk nuka acoa;
Eomoomoenenei ekatau nuka aijen.
4
Etoikini akak it apupun awarag:
Ekuiuni kadeudeu akakirot naemunonit.
5Inyo bo akurianar kotoma apaarasia nuka aronis,
Nakerigaunitor amamus adolit atitibanaka?
6Luemunos abarakec,
Koomiara kanuka aipues naka abarakec.
7
Emamei kaŋul yenepedori alakun onaceke nepetai da,
Karaida ainakin Edeke lugelis ŋes:
8
(Naarai eiliilete akais nuka alakun akeceijar,
Ibusakinit ainyeinio ikar kere.)
9
Tetere ebusi ikar kere,
Komam ebosi.
10Naarai eanyuni ebe etwakete lukacoa,
Yenibaŋ ka yenesubit etiaŋ eoliorete kere nepepe,
Inyeiniata da ice akecebar.
11Eomitos kotauonokec
Ebe Ejaenenas ikecetogoi apaarasia kere
Aiboisiokec da enatarete aturio kere:
Emaanakinete akecekwapin ikiroriakec kikulepek.
12Konye mam ebusenenei etuŋanan kayonio:
Esubit bala itiaŋ lueoliorete.
13Ekecerot ŋol ŋes akecebaŋaanut:
Konye ituŋa luetupakinete kes itojokete akecekiro.
Sela.
14
Elomarete Okatwak bala amerekekin;
Eraun atwanare ekecokonikec:
Eyaenenete luetenito kes kiwala akwap;
Eraun aputokec nailikorio kokatwak,
Tetere emameikini aibois.
15
Konye elakuni Edeke akaijar kotoma agogoŋ naka Okatwak:
Naarai ŋes kesukunyikini.
Sela.
16Siriyonenenei etuŋanan kebar,
Kiyatakin aibuses naka eketogo:
17Naarai naetwania mam eyaŋaari imodiobore;
Mam akeibuses etupari ŋes.
18Karaida abu konyarite akeijar nakarereŋ naariŋar ejari,
Ido kiturito ituŋa jo naiswamanakinor nukajokak.
19Elosi ŋesi neejai atur naka lukapapaake;
Mam eanyunete bobo aica.
20
Ituŋanan yenejai aibuses komamei aijen, Esubit bala itiaŋ lueoliorete.