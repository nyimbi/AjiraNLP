1Kosodi koboŋok Yob kotema atiar:
2“Kiirasi kojokan akakiro;
koraut ŋun nukitalakarete.
3Kisiikinai, kener eoŋ da;
kadau einer, kiyatakis aisekel.
4
Erurumaikinit kereka eoŋ ituŋa?
Inyo bo kesimikit eoŋ amamus katitiŋikin?
5Kosesenai eoŋ, koumokis,
kibwaikis akaninikus aitukekus.
6Naeitunio, eyaloŋoŋi,
kekamuni etasuro akuanaka.
7
Kanukinyo ebusioto ikaronok,
emojoŋete, eebo, kogogoŋioto kapedor?
8Icasit aurikec kakonyenekec,
ipapaikec da kakonyenekec.
9Inapakina ireriakec komam akurian,
ebela da loka Edeke emamei kakes.
10Eurianakini emonokec lomasenik, komam ekurwokini;
eurie akeceiteŋ, komam ijeci.
11Ijukarete ludidikikec kwape esipan,
ikosiete da ikecedwe.
12Eyeete kalueruos ka adeudeun,
kolelakinito da eporoto loka alamaru.
13Edaunete apaarasiakec kokeriaka,
etwakete katipet.
14Konye apotu kotemasi Edeke ebe, ‘Irwa;
naarai mam sio kipuda ajenun ikonirotin.
15Lokapedor kere ŋes iŋai, tape kijaanakini ŋes?
Tikiimedau inyo, arai kilipenenei ŋes?’
16Koany, emamei akerianutukec kakaninikec:
Elwana ainerun naka ikaronok kamaka.
17“Irwan imwaasi ai itudeŋio atala naka ikaronok?
Ebunokinia kes epola?
Ekorakinia da Edeke ican kotoma anyunyurake?
18Tetere esubito kesi bala ariaŋ naekutari ekwam,
ka agugu nuekutari etapipirio?
19Ibalas yesi ebe, ‘Iŋadakinit Edeke ikedwe numam adoliteke.’
Ŋes elopet etacakini, tetere ejenuni.
20Koanyutu akekonye akemudiar,
ido komat ŋesi anyunyura naka Lokapedor kere.
21Naarai ikonakini ai isiyalamikini eketogo akauloke,
ketubi kokidiŋ etiai loka ikelapio?
22Ejai kereka yenisisianakini Edeke aijen?
Naarai etubi ŋesi akiro nuka ŋul kaluitopolooritai.
23Ejai yenetwani kojai agogoŋuke kere,
Iyamakina cut kainapakina;
24Ileleba akile okisinake,
iinatos asume nuka akojoke.
25Etwani ice ikilikila kotauke,
mam iirenenei ajokis.
26
Eperete kere kotoma apua,
eraparete ikur.
27“Koany, ajeni aomisiokus,
ka ibotei da lueroko, luikotosi abilakin eoŋ.
28Naarai ibalas ebe, ‘Ai bo ejai etogo loka lokapolon?’
Ebe da, ‘Ai bo ejai ewema lokiboioto lukaronok?’
29Mam ipotu kiŋisitos luelosete korot?
Ido mam ijenete aanyunetakec?
30
Ebe inyeinio ituŋanan yenikaronon kapaaran naka epola?
Itolomunio da kiŋa kapaaran naka anyunyura?
31Iŋai bo elimonokini ekerot kakonyenek?
Ido iŋai bo etacanakini nuabu kiswama?
32Konye edakario toma ailit,
idarenenete ates.
33
Ejijimanakinete ŋes aapoŋor nuka aditot,
etupanakinete ŋes ituŋa kere,
kwape inarenikinitotor lumam imarunos.
34Ikwaikinete yesi ai aitalakaaria eoŋ kaamameak,
naarai toma abonokinikus asala aisab bon?”