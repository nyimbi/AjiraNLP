1
Kwape akaka kapak naka akamu, ka akiru da kotoma aisak,
Kwaŋin mam aibuses ibusakinit ebaŋ.
2
Kwape inyiporit kairimike, kwape iporoidoliat kaporitoike,
Kwaŋin mam ekenit lotaai ecamuni.
3Edaset kanuka ebalasit, amuny kanuka asigiria,
Ka ebela da kanuka epura loka ebaŋ.
4
Mam iboŋokini ebaŋ kwape ejaar akebaŋaanut,
Kinyek ijo da aputoor ŋes.
5Koboŋok ebaŋ kwape ejaar akebaŋaanut,
Kinyek araun lokacoa kotoma aomoomoke.
6Ŋol loiyakiari akirot kakan naka ebaŋ,
Ejepi akekeje, emasi akaje.
7Kwape akeje nuka loicodo, nuilejekekas;
Ikoni nen awaragan kaituke nuka ibaŋiok.
8Kwape loeenikini alicait toma aporocet,
Ikoni nen ŋol loeinakini ebaŋ aibuses.
9Kwape ekukwai loicumi akan naka ekameran,
Ikoni nen awaragan kaituke nuka ibaŋiok.
10Kwape imusunia ekaguman ŋinituŋanan kere,
Ikoni nen loisiwotei ebaŋ ka loisiwotei luitorete kere.
11
Kwape ekiŋok loeboŋori toma alekanake,
Ikoni nen ebaŋ loinyogonokini akebaŋaanut.
12Iany kereka ijo etuŋanan loeomikina ebe erai lokacoa?
Ipedori amunokin ebaŋ aitelekarit ŋes.
13Ebala loeloŋwana ebe, “Ejai eŋatuny kiŋa!
Ejai eŋatuny orot.”
14Kwape ibelonokinor ekirigi kotoma aenetake,
Ibelonokini kwaŋin loeloŋwana kaperitike.
15Idomakini loeloŋwana akanike atuba,
Isilolonyi ainyakun bobo aitukuke.
16Eomikina loeloŋwana araut lokacoa,
Aitelekarit ituŋa ikanykaarei luepedorete aboŋokin kacobeu.
17Loitorit kosodi aiilokin opeget lomere loke,
Esubit bala etuŋanan loitiŋi ekiŋok kaki.
18Kwape lokikerep loecakari akalasia,
Imalia ka atwanare;
19
Ikoni nen etuŋanan loiŋalai ekeidunyet,
Kobala ebe, “Mere emocet bon?”
20Eduŋei akim arai emameete akito:
Epalunio epeget arai emamei ekerupean.
21
Kwape akuk toma atotol nuesaranete, ka akito toma akim;
Ikoni nen etuŋanan loeŋolopana isinepuni epeget.
22
Akiro nuka ekerupean esubito bala edia loejijim,
Elomarete toma atutubeta nukotoma nuka akoik.
23
Aituk naimaimai, etau da lokaronon,
Esubito bala amoti naka elupe nailadatai kelele loka epuesa.
24Loelait emodi kaitukuke,
Konye iŋadakinit aiŋal tomake.
25Nainerar nukasianut sirikiyuu;
Naarai kotoma otauke ejaas nuketal akanykaarei.
26Karaida erapari elaitike kapirianut,
Konye itodunio aronisike kakonyen nuka ekodet
27
ŋol loeboki aipany ibirokini nen:
ŋol da loikokoriori amoru, eboŋuni mamake.
28
Aŋajep nakeŋalan elai ŋul luereit;
Aituk da naemai iswamai amudiario.