1
Lu kes isasedotin ka Ilebin luapotu kouparos ka Serubabel okoku loka Sealutiel, ka Yesua, Seraia, Yeremia, Esera; 2Amaria, Maluk, Katus; 3Sekania, Rekum, Meremot; 4
Ido, Ginetoi, Abiya; 5Miyamin, Maadia, Biliga; 6Semaia, ka Yoiarib, Yedaia; 7
Salu, Amok, Kilikia, Yedaia. Ŋul kes ijaka luka isasedotin ka luka ikeceinacan kapaarasia nuka Yesua.
8
Ido Ilebin: Yesua, Binui, Kadumiel, Serebia, Yuda, ka Matania loapolokinit aimal, ŋes ka ikeinacan. 9Bakabukia da ka Uno, iinacanakec, komeanakinos kakes korioŋeta. 10Yesua kouri Yoiakim, Yoiakim kouri Eliasib, Eliasib kouri Yoiada. 11Yoiada kouri Yonatan, Yonatan kouri Yadua.
12Kapaarasia nuka Yoiakim ajaas isasedotin, ikapolok luka ikekia luka lukapapaakec: loka Seraia, Meraia; loka Yeremia, Kanania; 13loka Esera, Mesulam; loka Amaria, Yekokanan; 14loka Maluki, Yonatan; loka Sebania, Yosep; 15loka Karim, Aduna; loka Meraiot, Kelikai; 16loka Ido, Sekaria; loka Gineton, Mesulam; 17loka Abiya, Sikiri; loka Miniamin, loka Moadia, Pilitai; 18loka Biliga, Samua; loka Semaia, Yekonatan; 19loka Yoiarib, Matenai; loka Yedaia, Usi; 20loka Salai, Kalai; loka Amok, Eber; 21loka Kilikia, Kasabia; loka Yedaia, Netanel.
22Ilebin kapaarasia nuka Eliasib, ka Yoiada, ka Yokanan, ka Yadua, aponi kiwadikai ikapolok luka ikekia luka lukapapaakec, ka isasedotin da, kairum naka Dario Eperusiat. 23
Aponi kiwadikai odwe luka Lebi, ikapolok luka ikekia luka lukapapaakec oitabo loka aisiitonokin, aitodol apaarasia nuka Yokanan okoku loka Eliasib. 24
Ijaka luka Ilebin: Kasabia, Serebia, ka Yesua okoku loka Kadumiel, ka iinacanakec kosesenas, aiturit ka aimal kwape ajaar aicorakinet naka Daudi etuŋanan loka Edeke, erioŋet koseseni erioŋet. 25Matania, ka Bakabukia, Obadia, Mesulam, Talumon, Akub, kes ikagolok luedarete aiŋadisia nukorutei. 26
Ŋul kes lukejaas kapaarasia nuka Yoiakim okoku loka Yesua, okoku loka Yosadak, kapaarasia da nuka Nekemia ekayaiton ka nuka Esera esasedoti ekewadikan.
27
Komoata kesi Ilebin kotoma aiboisiokec kere, ayaun kes Yerusalem atiakunio naka arwatat, aidar atiakunio kaiyalama, kimalaete, koyeete, kojaas kaisinin, ka isabulin, ka adeudeun. 28Kotukonokinos odwe luka ikayook, anyoun kotoma apuuton nairimorit Yerusalem, koreria da luka Inetopatin; 29kotoma Bet-giligal, komanikoria lukoGeba ka Asumabet: naarai adukitos ikayook ireria airimor Yerusalem. 30
Kitesegaaros isasedotin ka Ilebin, kitesegaasi ituŋa da, ka irutei ka arwatat.
31
Kasodi ketodoka lukapolok luka Yuda arwatat, kepiiki atukon aarei nuepolok nuimalaete ka nuelosete kokokoron; itorit atukot adiopet akan nakoteten karwatat abear orute loka aoret. 32Kotupite kes Kosaia, ka atutubet naka ikapolok luka Yuda. 33Ka Asaria, ka Esera, ka Mesulam. 34Yuda, ka Benyamin, ka Semaia, ka Yeremia, 35
ka ice kodwe luka isasedotin ejaas karupepen: Sekaria okoku loka Yonatan, okoku loka Semaia, okoku loka Matania, okoku loka Mikaia, okoku loka Sakur, okoku loka Asap; 36
ka ikeinacan, Semaia, ka Asarel, Milalai, Gilalai, Maai, Netanel, ka Yuda, ka Kanani, kojaas kiboro lueruos luka Daudi etuŋanan leka Edeke; kiŋarenikinite kes Esera ekewadikan: 37
kitoroto orute loka ecoa, itenarito, kodokasi kadoketa nuka ere loka Daudi, neikiaror arwatat, kuju ketogo loka Daudi, kiton orute loka akipi ari nakokide.
38
Kolot atukot ace kaŋul kaluimalaete airiamakin kakes, katupit eoŋ da kes, ka atutubet naka ituŋa, karwatat, kokuju togo loeoja loka iupaa kiton arwatat naelal; 39
kuju kerute loka Epuraim, ka neejai erute lomojoŋ, ka neejai erute loka lukecor, ka etogo loeoja loka Kananel, ka etogo da loeoja loka Kamea, kiton orute loka amerekekin: kobwaata kopalarito korute loka ikedarak. 40
Kobwaata atukon aarei kaŋul kaluimalaete kotogo loka Edeke, eoŋ da, ka atutubet naka ikayaitok kaeoŋ: 41ka isasedotin, Eliakim, Maaseia, Miniamin, Mikaia, Elioenai, Sekaria, ka Kanania da, ejaas karupepen; 42ka Maaseia, ka Semaia, ka Eleasar, ka Usi, ka Yekokanan, ka Malikiya, ka Elam, ka Eser. Kosodete ikayook ayoore keporoto loepol, Yeserakia ŋes ekeŋarenonikec. 43
Koinakis asuban nuepolok kapaaran kaŋin, kiyalamas; naarai abu Edeke kisiyalamikinite kes kaiyalama naepol: kiyalamasi da aŋor ka idwe; kopupunoi da aiyalama naka Yerusalem kaneelwana.
44
Kapaaran kaŋin aponi koseunai ituŋa apolokin agolai nuka iboro luka akais nuipu, luka ainakineta nuikeitai, luka araito nugeet, ka luka lukitomoneta, atukonokin kwape ejaatar imanikoria lukoreria, akorakineta nuicorakinitai isasedotin ka Ilebin kokisila: naarai abu Yuda kiyalamikin kanuka isasedotin ka Ilebin luejaanakinete. 45
Koricito aijaanakin naka Edekekec, ka aijaanakin naka aitesegaario, eswamaenenete kwape kwaŋin ikayook ka ikagolok, kwape ajaar aicorakinet naka Daudi ka naka okokuke Solomon da. 46Naarai kapaarasia nusek nuka Daudi ka Asap ajaenena ekeŋarenon loka ikayook, ka ikososinei luka aiturit ka aimal Edeke. 47Ido kapaarasia nuka Serubabel, kapaarasia da nuka Nekemia, koinak Isirael kere akorakineta nuka ikayook ka ikagolok kwape ejaar eipud loka ŋinipaaran: kogitasi nuka Ilebin; ka Ilebin da kogitasi nuka odwe luka Aaron.