1
Keanyu Rakel ebe mam eurikinit Yakob idwe, kirum Rakel ekokote kanuka inacike; kolimok Yakob atiar, “Koinakinai idwe, arai mam kiinakin atwani.” 2
Kinep anyunyura naka Yakob, kotema Rakel atiar, “Ajai eoŋ aibois naka Edeke, loimikit akonikoik aur?” 3
Kotema atiar, “Koany abulesitika Bilika, koloma neejai; tetere idoikini akuninika, kadum eoŋ da idwe kamake.” 4
Koinak Bilika abulesitike araun akeberu; koloma Yakob neejai. 5Kopotuu Bilika, kourik Yakob ikoku yenitelepat. 6
Kotema Rakel atiar, “Katuboki Edeke akirot, eira eporotoka, kainaki da eoŋ ikoku yenitelepat.” Ŋes kemaikinere ekekiror Dan. 7Kopotuu bobo Bilika abulesit naka Rakel, kourik Yakob ikoku yenitelepat yenikiareit. 8
Kotema Rakel atiar, “Kiwuta kinacika, auta nakagogoŋ, ido epiko.” Komaik ekekiror Naputali.
9Keanyu Lea ebe enyeki kwaŋin aur, koyaŋau abulesitike Silupa koinak Yakob araun akeberu. 10Kourik Silupa abulesit naka Lea Yakob ikoku yenitelepat. 11Kotema Lea atiar, “Kekemer!” Komaik ekekiror Gad.
12Kourik Silupa abulesit naka Lea Yakob ikoku yenitelepat yenikiareit. 13
Kotema Lea atiar, “Alakara! Naarai kanyaraenenete apesur nalakara.” Komaik ekekiror Aser.
14
Kolot Reuben kapaarasia nuasakere akima, koany aiduduma kotoma omanikor, koinu totoke Lea. Kosodi Rakel kotema Lea atiar, “Keŋaiŋait, koinakinai aiduduma nuka okokukon.” 15
Kolimok ŋes ebe, “Erai akirot naedit jo ademar eoŋ okilenika, ikoto da ademar eoŋ aiduduma nuka ikakoku?” Kotema Rakel atiar, “Ŋes eperio kajo akuare na kanuka aiduduma nuka okokukon.” 16Kobu Yakob kotoma omanikor eboŋ, koloma Lea aisiriam, kobala ebe, “Kibusakinit alomun mama ajai; naarai abeit kagwelit jo kaiduduina nuka ikakoku.” Kopero kaŋes kakuare kaŋin. 17Kiira Edeke Lea, kopotuu, kourik Yakob ikoku yenikikanyet yenitelepat. 18Kotema Lea atiar, “Kainaki Edeke eropitika, naarai abu kainak okilenika abulesitika.” Komaik ekekiror Isakar. 19Kopotuu bobo Lea, kourik Yakob ikoku yenitelepar yenikikanyetekape. 20Kiner Lea ebe, “Kainakinit Edeke ainakinet naejok naka adukokinika; natikwana iboienenei do okilenika keoŋ, naarai aurik ŋes idwe lutelepai ikanykape.” Komaik ekekiror Sebulun. 21Kokau kouru ikoku yenipese, komaik ekekiror Dina. 22
Kiitu Edeke Rakel, kiira ŋes Edeke kopuko akoikike. 23
Kopotuu, kouru ikoku yenitelepat: kobala ebe, “Kalema Edeke amorositika.” 24
Komaik ekekiror Yosep, kobala ebe, “Keyatak Edeke ikoku ice yenitelepat.”
25
Kosodi kedau Rakel aurun Yosep, kotema Yakob Laban atiar, “Kotwarai eoŋ, kalot aiboisika, bukosi. 26
Koinakinai akaŋor ka ikadwe, luabu kejaanakinia jo, kalot; naarai ijeni aijaanakin naabu kejaanak jo.” 27
Kotema Laban ŋes atiar, “Arai ca adumunit asianut kakonyenekon, kopaik ber; naarai aomoom eoŋ ebe abu EJAKAIT kesireren kanukon.” 28
Kotema ŋes atiar, “Kolimokinai ekoniropit, kainak.” 29
Kotema atiar, “Tieni kwape kejaanakinia jo, kwape ajaatar da ikonibaren keoŋ. 30
Naarai ekidioko luajaas kajo eroko eoŋ kebuno, kwana eyatakinos epuaros; abu EJAKAIT kisirereŋ jo kama ameanari eoŋ kere: aso wori bo adumunia eoŋ da lukokaleka?” 31Kotema atiar, “Kainak inyo?” Kotema Yakob atiar, “Sirikiinak imodiobore; konye arai kiisubak na, ecokienenei bobo ekonisipan ka aidar da. 32
Etori eoŋ lolo osipanikon kere, kalemanari kanen numerieik kere ka nukomolik, ka nukirionok kere kotoma amerekekin, ka nukomolik, ka numerieik kotoma akinei: ŋun eraunos ekaropit. 33
Kwaŋin itejenun akadolit kanukaŋ kokau, kibu ijo kanuka eropitika loejai kakonyenekon; ŋin kere yenimere yenimeri ka yenikomol yenikotoma akinei, ka lukirionok lukotoma omerekekin, arai kidum kamaka imari ŋin araun ikokwara.” 34Kotema Laban atiar, “Koany, akoto kwape ejaar akonikirot.” 35Kapaaran kaŋin kogelana ikorwa lupusieik ka lukomolik, ka akinei kere numerieik ka nukomolik; ŋinidiopet kere yenikapel, ka lukirionok lukotoma omerekekin, koinak kes akanin nuka ikedwe; 36Kitooto kes aleŋitoit naka apaarasia auni kidiŋike ka Yakob: kicokienenei Yakob luedeunos kosipanin luka Laban.
37
Kolem Yakob asiepen ka atopocono ka aparisia; kolinilin akito, tetere etakanuni akwaŋis naejai toma akito. 38Kosipok akito nuabu koliŋilig akonyen nuka isipanin toma alelesia nuka ataparin neamasenenete isipanin; kiwacunete kesi kepotu aimat. 39Kiwacanakis isipanin akonyen nuka akito, kouriata isipanin ŋul ipusieik, imerieik, ka ikomolik. 40Kotiak Yakob komerekekin ludidik, kitesesen isipanin mama ejaas ipusieik, ka lukiriokok kere lukotoma osipan loka Laban; kogela isipaninike awai, mam abu kimorikik osipan leka Laban. 41Kosodi naewacununiata nukatumak kosipan, kibwaik Yakob akito akonyen nuka esipan kotoma alelesia, tetere iwacunete kaneajaas akito; 42Konye arai esenyit esipan, mam ebwaanakini: kwaŋin luasenyito araas luka Laban, luatumito da araas luka Yakob. 43
Konyanyaar etuŋanan noi noi, kojaas kisipanin luepolok, ka abulesin ka ibulesin, ka akaalai ka asigiria.