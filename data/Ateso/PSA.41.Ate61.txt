Loka Ekapolokiton lueruos. Esabuli loka Daudi.
1
Isirereŋitoi ŋin yeniitunit yenikican:
Eyuuni EJAKAIT ŋes kapaaran naka aronis.
2Idarenenei EJAKAIT ŋes tetere ebusi,
Ido isirereŋitoi kakwap;
Sirikiinak ŋes mama ejaas lukasurupoke aiswamakin nuipudas.
3Igaŋi EJAKAIT ŋes ilworuna koitada:
Itemonokini ijo cut akeperit kedekakin.
4
Katema atiar, “Wu EJAKAIT, kitimoi:
Kitaŋaleu ekatau; naarai adiaka kamakon.”
5Ineras lukasurupoka nueroko mamaka ebe,
“Wori bo etwania, koolio ekekiror?”
6
Naebunio ediopet aanyun eoŋ, inera aamameak;
Etuki eketau numam edolito:
Itatami da ŋun ilato.
7Iyeiyeas lukalaito kere nepepe:
Inerunete aiswamakin eoŋ aronis.
8Ebalas ebe, “Adoiki adek nakaronon:
Kwape do eperio mam bobo enyouni.”
9
Eebo, epadicaka loabu kamuno, loanyamenenei akatap, Ketonyoiki aketitibat,
10Konye jo, wu EJAKAIT, kitimoi, kitonyounoi,
Tetere enyaŋari.
11Ŋes ajenunia ebe kisiyalamikinit eoŋ,
Naarai mam Iokasurupika kepikorit.
12
Kiganit ijo eoŋ kotoma adoliteka,
Kibwaikinit da akonyenekon apaarasia kere.
13
Kituritete EJAKAIT, Edeke loka Isirael,
Ageun apeŋo aitodol ikar kere,
Amen ka Amen.