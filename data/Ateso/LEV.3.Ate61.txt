1
Arai erai ainakineteke asubanit naka ainakineta nuka ainapakin; arai einakini kotoma osipan loka aituk, arai yenikiliokit arai yeniberu, einakini yenimam eŋwalit kakonyen nuka EJAKAIT. 2
Idokokini akanike akou naka ainakineteke, earakini ŋes okek loka ewema loka airiamunun: ebwatanakinete odwe luka Aaron lusasedotin aokot owaitin luka etem. 3Einakini nuka asubanit naka ainakineta nuka ainapakin ainakinet naeinakinere kakim mama ejai EJAKAIT: asiepai naerapit lukotoma, ka asiepai kere naejai toma. 4Ka iŋalur luarei ka asiepaikec naeapias kaŋabet, ka asiepai naka emany nepepe kaiŋalur, ŋul kere elemari. 5
Icweikinete odwe luka Aaron kotem neejai ainakinet naicweio, naejai akito nuejaas akim: ŋes ainakinet naeinakinere kakim, naka asakat naeuru saa mama ejai EJAKAIT.
6
Arai erai ainakineteke naka asubanit naka ainakineta nuka ainapakin mama ejai EJAKAIT kosipan loka amerekekin; yenikiliokit arai yeniberu, einakini yenimam eŋwalit. 7Arai einakini imerekek araun ainakineteke, einakini ŋes kakonyen nuka EJAKAIT: 8Idokokini akanike akou naka ainakineteke, earakini kiŋaren kewema loka airiamunun: ebwatanakinete odwe luka Aaron aokotoke owaitin luka etem. 9Einakini nuka asubanit naka ainakineta nuka ainapakin ainakinet naeinakinere kakim mama ejai EJAKAIT: asiepaike, asonyok kere etubuni kariri naka aŋabet; ka asiepai naerapit lukotoma, ka asiepai kere naejai toma. 10Ka iŋalur luarei ka asiepaikec naeapias kaŋabet, ka asiepai naka emany nepepe kaiŋalur, ŋul kere elemari. 11
Icweikini esasedoti kes kotem: eraas inyamat luka ainakinet naeinakinere kakim mama ejai EJAKAIT.
12Arai erai ainakineteke akinei, einakini kakonyen nuka EJAKAIT. 13Idokokini akanike akouke, earakini ŋes kiŋaren kewema loka airiamunun: ebwatanakinete odwe luka Aaron aokotoke owaitin luka etem. 14Einakini nuka ainakineteke, ainakinet naeinakinere kakim mama ejai EJAKAIT: asiepai naerapit lukotoma, ka asiepai kere naejai toma. 15Ka iŋalur luarei, ka asiepaikec naeapias kaŋabet, ka asiepai naka emany nepepe kaiŋalur, ŋul kere elemari. 16
Icweikini esasedoti kes kotem: eraas inyamat luka ainakinet naeinakinere kakim, naka asakat naeuru saa; asiepai kere erai naka EJAKAIT. 17
Eraun ekisil lomam edaun anatar aturiokus kaiboisiokus kere, ebe mam inyamenenete asiepai karaida aokot.