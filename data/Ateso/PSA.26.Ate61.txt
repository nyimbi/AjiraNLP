Esabuli loka Daudi.
1
Kotubokinai, wu EJAKAIT, naarai abu kalosenenei kotoma abeiteka:
Abu da kamunoneno EJAKAIT komam ajurusiar.
2Koŋicai, wu EJAKAIT, kiniŋoi;
Kitem ikaŋeretenya ka ekatau da.
3Naarai ejai akonisianut-nakamin kakonyeka;
Abu kalosenenei da kotoma abeitekon.
4
Mam abu keboienenei kituŋa luutai;
Mam da kiupakin kaluijoseoko.
5
Alait eoŋ atukot naka lukeswamak nueroko,
Mam da kiboikin kalukaronok.
6
Elosenenei akakanin kotoma amamut karonis;
Kwaŋin kasodi airimor ekonitem, wu EJAKAIT:
7Tetere esiirari eporoto loka aimal,
Alimori da akoniswamisio kere nukaumokin.
8Wu EJAKAIT, amina aibois naka etogokon,
Ka aibois naiboieneno aibusesukon.
9Sirikimoria ekatau nepepe kikadiakarak,
Karaida akaijar nepepe kikaarak:
10Toma akaninikec ejai ameŋeranut,
Akanikec nakoteten ileleba ainakineta nuitumudakete akonye.
11Konye eoŋ alosenenei kabeiteka:
Kolakunai, kitimoi.
12Ebwoi akakeju kaibois naiiyakina:
Eturenenei EJAKAIT kotoma okodeta.