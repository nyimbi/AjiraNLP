1Kotema EJAKAIT Musa ka Aaron atiar, 2
“Idukurete idwe luka Isirael ŋinituŋanan kwape ejaar emederake, ka aanyuneta nuka ikalia luka lukapapaakec: idukurete kolukunito kobwatara kowema loka airiamunun. 3
Ŋul luka emedera loka iidukurun luka Yuda, kes idukurete ari nakokide kama eŋiunia akoloŋ, kwape ejaatar irioŋetakec: ido ekapolon loka idwe luka Yuda ŋes Nason okoku loka Aminadab. 4Ido erioŋeteke, ka ŋul luaponi kimarai kakesi, emwaasi ilukumin akaisakanykaarei ka luoŋon ka akwat akanykape. 5
Ido ŋul luidukurete eiduny kaŋes kes luka ateker naka Isakar: ekapolon da loka idwe luka Isakar ŋes Netanel okoku loka Suar: 6
Erioŋeteke, ka ŋul luaponi kimarai kakesi, emwaasi ilukumin akaisakany ka luoŋon ka akwat aoŋon: 7
Ateker naka Sebulun: ekapolon loka idwe luka Sebulun ŋes Eliab okoku loka Kelon: 8Erioŋeteke, ka ŋul luaponi kimarai kakesi, emwaasi ilukumin akaisakany ka lukanykaarei ka akwat aoŋon. 9
Kere luaponi kimarai luka iidukurun luka Yuda emwaasi ilukumin akwatat ka akaisakanykauni ka lukanykape ka akwat aoŋon, kwape ejaatar irioŋetakec. Kes egeete alosit.
10
“Ejaun emedera loka iidukurun luka Reuben ari naka eŋalakimak kwape ejaatar irioŋetakec: ekapolon loka idwe luka Reuben ŋes Elisur okoku loka Sedeur. 11Erioŋeteke, ka ŋul luaponi kimarai kakesi, emwaasi ilukumin akaisaoŋon ka lukanykape ka akwat akany. 12Ŋul luidukurete eiduny kaŋes kes luka ateker naka Simeon: ekapolon loka idwe luka Simeon ŋes Selumiel okoku loka Surisadai: 13Erioŋeteke, ka ŋul luaponi kimarai kakesi, emwaasi ilukumin akaisakany ka lukanykaoŋon ka akwat auni: 14Ka ateker naka Gad: ekapolon loka idwe luka Gad ŋes Eliasap okoku loka Reuel: 15Erioŋeteke, ka ŋul luaponi kimarai kakesi, emwaasi ilukumin akaisaoŋon ka lukany ka akwat akanykape ka akaisakany. 16
Kere luaponi kimarai luka iidukurun luka Reuben emwaasi ilukumin akwatat ka akaisakany ka lodiopet, ka akwat aoŋon ka akaisakany, kwape ejaatar irioŋetakec, Kes iareikinete kalosit.
17
“Kosodi itobwosio ewema loka airiamunun, kojaas da iidukurun luka Ilebin kidiŋ kiidukurun ice: kwape idukurioto, kwape kwaŋin da ebwosiata, ŋinituŋanan kaiboisike, kwape ejaatar imederanakec.
18
“Ejaun emedera loka iidukurun luka Epuraim ari nakoto kwape ejaatar irioŋetakec; ekapolon loka idwe luka Epuraim ŋes Elisama okoku loka Amikud. 19Erioŋeteke, ka ŋul luaponi kimarai kakesi, emwaasi ilukumin akaisaoŋon ka akwat akany. 20Idunyakin ateker naka Manase neejai ŋesi: ekapolon loka idwe luka Manase ŋes Gamaliel okoku loka Pedasur: 21Erioŋeteke, ka ŋul luaponi kimarai kakesi, emwaasi ilukumin akaisauni ka luarei ka akwat aarei: 22
Ka ateker naka Benyamin: ekapolon loka idwe luka Benyamin ŋes Abidan okoku loka Gideoni: 23Erioŋeteke, ka ŋul luaponi kimarai kakesi, emwaasi ilukumin akaisauni ka lukany ka akwat aoŋon. 24
Kere luaponi kimarai luka iidukurun luka Epuraim emwaasi ilukumin akwatat ka lukanykauni ka akwatat, kwape ejaatar irioŋetakec. Kes iunikinete kalosit.
25
“Ejaun emedera loka iidukurun luka Dan ari naka agolitomei kwape ejaatar irioŋetakec: ekapolon loka idwe luka Dan ŋes Akieser okoku loka Amisadai. 26Erioŋeteke, ka ŋul luaponi kimarai kakesi, emwaasi ilukumin akaisakanykape ka luarei ka akwat akanykaarei. 27Ido ŋul luidukurete eiduny kaŋes kes luka ateker naka Aser: ekapolon loka idwe luka Aser ŋes Pagiel okoku loka Ocuran. 28Erioŋeteke, ka ŋul luaponi kimarai kakesi, emwaasi ilukumin akaisaoŋon ka lodiopet ka akwat akany: 29
Ka ateker naka Naputali: ekapolon loka idwe luka Naputali ŋes Akira okoku loka Enan: 30Erioŋeteke, ka ŋul luaponi kimarai kakesi, emwaasi ilukumin akaisakany ka luuni ka akwat aoŋon. 31
Kere luaponi kimarai luka iidukurun luka Dan emwaasi ilukumin akwatat ka akaisakany ka lukanykaarei ka akwat akanykape. Kes iwasiete kalosir kwape ejaatar imederanakec.”
32
Ŋul kes luaponi kimarai kodwe luka Isirael kwape ejaatar ikalia luka lukapapaakec: kere luaponi kimarai luka iidukurun kwape ejaatar irioŋetakec, emwaasi ilukumin akwat akanykape ka luuni ka akwat akany ka akaisakany. 33
Konye mam Ilebin aponi kimarakinai toma odwe luka Isirael: kwape kicorakinia EJAKAIT Musa.
34
Kiswamata idwe luka Isirael kwaŋin; kere kwape kicorakinia EJAKAIT Musa, kidukuroto kwaŋin kwape ajaatar imederanakec, kwape kwaŋin da kebwosiata, ŋinituŋanan kwape ajaar ekekike, kwape ajaatar ikalia luka lukapapaakec.