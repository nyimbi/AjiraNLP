1Kobu akirot naka EJAKAIT mama ajai ebe: 2
“Okoku loka etuŋanan, itelekarit biai emusabibu ikito kere, atenut naka emusabibu naejai okito luka amagoro? 3Elemununo kereka akitoke aiswamaunia ibore kere? Arai bo elemununete kereka ituŋa iloit kaŋes aikajakinia ibore kere? 4
Koany, ecakakinio toma akim araun akito nukinoka: enyami akim epuai ka epuai, icweio da kidiŋike; ejai tope ajokis kaswam kere? 5Koany, kwape ajaar ber, mam epedori adioswam; ibusakini biai adioswam kedau akim ainyam, icwee da? 6Aso do inera kwanata Ejakait EDEKE ebe: Kwape emusabibu kokito luka amagoro, luainakinit akim araun akito nukinoka, kwaŋin ainakinia luiboiete koYerusalem. 7
Etogogoŋi akakonyen mama ejaas; elomunete kakim, konye enyami kes akim; ijenunete do ebe arai eoŋ EJAKAIT, naetogogoŋio akakonyen mama ejaas. 8Ebala Ejakait EDEKE ebe, Etisili akwap, naarai adiakasi.”