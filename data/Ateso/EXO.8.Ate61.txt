1
Kobala EJAKAIT Musa ebe, “Koloma mama ejai Parao, kolimok ebe, ‘Ebala EJAKAIT kwanata ebe, “Kisiik ikatuŋa alosit, tetere kejaanakinete eoŋ. 2
Arai kigir ijo aisiikin kes alosit, koany, enomi iikorunokon kere kaidodokai: 3
Ilweki ecor aidodokai, edokunete elomarete togokon, agolakon naiperi, aperitikon, otogoi da luka ikejaanakinakakon, otuŋakon, okialakon, amotiikon nukinyonis: 4Edokunete aidodokai mamakon, ido otuŋakon, kiton ikejaanakinakakon kere.”’ ” 5
Kotema EJAKAIT Musa atiar, “Kolimok Aaron ebe, ‘Korio akonikan ka ekonibela ocorin, ka alelesia, ka ataparin da, kitodok aidodokai akwap nako Misiri.’ ” 6
Korio Aaron akekan akipi nuko Misiri; kodokut aidodokai korapata akwap nako Misiri. 7
Kiswamata imurwok da kwaŋin kotoma acoakec nakaiyeiyea, kitodokut aidodokai akwap nako Misiri.
8
Kosodi Parao anyaraun Musa ka Aaron, kiner ebe, “Kilipa EJAKAIT kolema aidodokai kamakaŋ ka ikatuŋa; esiikini ituŋa alosit, koinakis asuban mama ejai EJAKAIT.” 9Kobala Musa Parao ebe, “Ituror ijo eoŋ: wori bo kelipakinia jo ka ikonikejaanakinak kosodete aidodokai amudiario kamakon kotogoikon da, kosalakis ocor bon?” 10
Kobala ebe, “Moi.” Kobala Musa ŋes ebe, “Kojau kwape ejaar akonikirot, tetere ijenuni ebe emamei yeneputosi ka EJAKAIT Edekekosi. 11Enyounete aidodokai kamakon ka otogoikon, ka mama kaikonikejaanakinak ka ikonituŋa; esalakinete ocor bon.” 12
Konyout Musa ka Aaron kama ka Parao: komony Musa mama ejai EJAKAIT kanuka aidodokai nuainunit Parao. 13Kosub EJAKAIT kwape ajaar akirot naka Musa; kotwakikis aidodokai otogoi, alaroi, ka amanat. 14Kotukonoroi atukon: kouru akwap. 15
Konye keanyu Parao ebe ejai apak nakibworaret, kitogogoŋ eketau, komam iirari kes; kwape abalar EJAKAIT.
16Kobala EJAKAIT Musa ebe, “Kolimok Aaron ebe, ‘Korio ekonibela kinom apua naka akwap, koluor ilac kakwap kere nako Misiri.’ ” 17
Kiswamata kwaŋin; korio Aaron akekan kekebela, kinom apua naka akwap, kojaut ilac otuŋa kotiaŋ da; apua kere naka akwap koluor ijae kakwap kere nako Misiri. 18
Kiswamata imurwok da kwaŋin kacoakec nakaiyeiyea tetere eyaunete ilac, konye mam apotu kopedosi; kojaut ilac otuŋanan kotiaŋ da. 19
Kosodi kolimokis imurwok Parao ebe, “Lo ŋes ebokorit loka Edeke.” Kitogogoŋ Parao eketau, komam iirari kes; kwape abalar EJAKAIT.
20
Kotema EJAKAIT Musa atiar, “Konyou tupuruc sek kobwo kakonyen nuka Parao; koany, elomuni alosit akipi; kolimok ŋes ebe, ‘Ebala EJAKAIT kwanata ebe, “Kisiik ikatuŋa alosit, tetere kejaanakinete eoŋ. 21Konye arai mam isiikini ikatuŋa alosit, koany, ejukuni icuc luipu noi mamakon, ka neejaas ikonikejaanakinak, ka neejaas ikonituŋa, toma otogoikon da: ilelebunos icuc luipu noi otogoi luka Imisirian, akwap da naejaas. 22
Atiakuni da kapaaran kaŋin akwap nako Gosen, naiboioto ikatuŋa, kinyeis icuc luipu noi ajaut ŋina; tetere ijenuni ebe Eoŋ EJAKAIT loajai kidiŋ kakwap. 23Ebwaikini atiaket kidiŋ otuŋaka ka ituŋakon: ejaun aanyunet na moi.” ’ ” 24
Kiswama EJAKAIT kwaŋin; kopotu atukon nuka icuc luipu noi toma togo loka Parao, otogoi luka ikekejaanakinak da; kobosu akwap kere nako Misiri kanuka icuc luepu noi.
25Kosodi Parao anyaraun Musa ka Aaron, kobala ebe, “Koloto yesi, koinakis Ekusideke asuban kotoma akwap.” 26Kotema Musa atiar, “Mam ibusakinit aswam kwaŋin; naarai kijaikini luitaleete Imisirian mama ejai EJAKAIT Ekosideke: koany, kiinakini kereka luitaleete Imisirian kakonyenekec, komam kibiribirete sio kamor? 27
Kilosi alosit naka apaarasia auni modiŋ, ainakin asuban mama ejai EJAKAIT Ekosideke, kwape kicorakinia ŋesi sio.” 28
Kotema Parao ebe, “Kesiikini yes alosit, ainakin EJAKAIT Ekusideke asuban kamodiŋ; konye mam ilosete neelwana: kilipakinai eoŋ.” 29Kotema Musa atiar, “Koany, alomari kaneijai, elipi EJAKAIT konyout icuc moi kaneejai Parao, ka ikejaanakinakake, ka iketuŋa: konye kinyek Parao aiŋal bobo aiŋer aisiikin ituŋa alosit ainakin EJAKAIT asuban.” 30Konyou Musa kaneajai Parao, kilip EJAKAIT. 31
Kiswama EJAKAIT kwape ajaar akirot naka Musa; kolema atukon nuka icuc kaneejai Parao, ka ikekejaanakinak, ka iketuŋa da; mam abu kosal ediopet da. 32
Kitogogoŋ Parao eketau irwan ŋin da, mam abu kisiik ituŋa alosit.