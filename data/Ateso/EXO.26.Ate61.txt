1
“Bobo da iswamauni ewema kaigalisio atomon; nuka ebaputa loecipitai kiusio lueriim ka lobululu, ka lomuge, ka lokareŋan, nepepe kikerubin aswam naka ekeswaman loepiriana ŋes iswamaunia kes. 2Aojau naka ninigalisit korai ikubitin akaisaarei ka lukanykauni, alalau naka ŋiniigalisit ikubitin iwoŋon: aigalisio kere koraas nuka aitemis adiopet. 3
Iropikini aigalisio akany; iropikini da aigalisio ace akany. 4
Iswamakini da akodeta nubululu oreret loka aigalisit nakawasia kotoma kanueropikinitai: iswamakini da kwaŋin oreret loka aigalisit nakawasia kotoma kanuce nueropikinitai. 5Iswamakini akodeta akaisakany toma aigalisit adiopet, iswamakini da akodeta akaisakany oreret loka aigalisit nakiareit naeropikinitai; kiteosi da akedeta ŋun. 6Iswamauni aruceta akaisakany nuka esabu, imorikikini aigalisio ŋun karuceta kaŋun: koraun ediopewema.
7
“Iswamauni aigalisio nuka ajulo nuka akinei araun ewema kokuju owema: iswamauni aigalisio atomon ka nadiopet. 8Aojau naka ŋiniigalisit korai ikubitin akaisauni, alalau da naka ŋiniigalisit korai ikubitin iwoŋon: aigalisio ŋun atomon ka nadiopet koraas kere nuka aitemis adiopet. 9Iropikini aigalisio akany kowaikec bonik, ka aigalisio akanykape kowaikec, ikudokini aigalisit nakikanyetekape koiŋaren kewema. 10Iswamauni akodeta akaisakany koreret loka aigalisit nakawasia kaŋun kanueropikinitai, ka akodeta akaisakany koreret loka aigalisit nakawasia kanuce kanueropikinitai. 11Iswamauni aruceta akaisakany nuka aisinit, ibwaikini aruceta ŋun toma akodeta, imorikikini ewema nepepe, tetere eraun ediopet. 12Ka atutubet ŋin naesalakini naekudokina naka aigalisio nuka ewema, atutubet ŋin naka aigalisit naesalakini ijeko kokau kewema. 13Ekubit ediopet owai ediopet, ka ekubit ediopet owai loce, loesali kaojau naka aigalisio nuka ewema ijeko kosiepion luka ewema, owai lo kowai je da, arapit.
14
“Iswamauni eimukoret loka ewema kimukulen luka imerekekin Luitereŋitai, kokujuke da eimukoret loka imukulen luka etakas.
15“Iswamauni abaoi nuka ewema nuka akito nuka sita, nuesipos. 16Aojau naka ŋinibao ikubitin itomon, alalau da naka ŋinibao ekubit ediopet ka atutubet. 17Ejaun ŋinibao karucetake aarei, nuerucokinito adiopet mama ejai nace: iswamauni kwaŋin abaoi kere nuka ewema. 18Iswamauni abaoi nuka ewema, abaoi akaisaarei kowai loka eŋalakimak kari naka eŋalakimak. 19
Iswamauni aigaŋeta akaisaoŋon nuka epuesa kwap kabaoi ŋun akaisaarei; aigaŋeta aarei kwap kabao adiopet neelomarete arucetake aarei ka aigaŋeta aarei kwap kabao ace neelomarete arucetake aarei. 20Kowai lokiareit loka ewema kari naka agolitomei, abaoi akaisaarei; 21Aigaŋetakec nuka epuesa akaisaoŋon; aigaŋeta aarei kwap kabao adiopet, ka aigaŋeta aarei kwap kabao nace. 22Iswamauni da abaoi akanykape kowai lokokau loka ewema ari nakoto. 23Iswamauni da abaoi aarei nuka agoria nuejaas to kewema. 24Koraas aareiarei kokwap, kwaŋin irotakina abaoi nepepe anyoun kokwap aitodol kuju ogilut ediopet: ejaunete kwaŋin kere aarei; eraas nuka agoria ŋun aarei. 25Ejaunete abaoi akanykauni, ka aigaŋetakec nuka epuesa, aigaŋeta atomon ka nukanykape; aigaŋeta aarei kwap kabao adiopet, ka aigaŋeta aarei kwap kabao nace.
26
“Iswamauni ariino nuka akito nuka sita; ariino akany nuka abaoi nukowai ediopet loka ewema. 27Ka ariino akany nuka abaoi nukowai lokiareit loka ewema, ka ariino akany nuka abaoi nukoto kewema, ari nakoto. 28Ka ariit nakokidiŋ naejai kidiŋ kabaoi iriikini anyoun kepuai kiton epuai. 29Iladaari abaoi ŋun kesabu, iswamauni da igilunukec lukitolomanakina ariino kesabu: iladaari ariino kesabu. 30
Isipokini ewema kaputoke naaponi kitcdikin jo komoru.
31
“Ido iswamauni aigalisit kegoe kalobululu, ka lomuge, ka lokareŋan, ka ebaputa loecipitai kiusio lueriim: icipakinio ikerubin ogoe aswam naka ekeswaman kaloepiriana: 32Ikajakini opirin iwoŋon luka akito nuka sita luiladaaritai kesabu, eraunos igolunakec luka esabu, kotoma aigaŋeta aoŋon nuka epuesa. 33
Ikajakini aigalisit kwap kogolun, itolomikin asaduku naka aitejenunet toma aigalisit: etiaki aigalisit kamakus aibois nakalaunan ka aibois nakalaunan noi. 34
Ibwaikini eicoloŋ-lokaitim toma asaduku naka aitejenunet aibois nakalaunan noi. 35
Ibwaikini emesa kiŋa kaigalisit, ka epir loka atala kiteos kemesa kowai loka ewema ari naka eŋalakimak: ibwaikini emesa ari naka agolitomei.
36
“Ido iswamauni aigalisit naka ekek loka Ewema, lobululu, lomuge, ka lokareŋan ka ebaputa Loecipitai kiusio lueriim, aswam naka ekasonyan.
37
“Ido iswamakini aigalisit ipirin ikany luka akito nuka sita, iladaari kes kesabu; eraunos igolunakec luka esabu: itataikini kes aigaŋeta akany nuka aisinit.