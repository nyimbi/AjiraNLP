1
Kokweny, kokweny, konap akonigogoŋ, ijo Sion;
Konap inapenekon lukaseganut,
Ijo Yerusalem, ere lokalaunan:
Naarai amear lolo mam bobo elomununei tomakon
Yenimam ekepitai ka yenimam elai.
2
Kitotwaar apua; konyou, kiboikin, ijo Yerusalem:
Kolacakin korikoi lukomurisiŋikon,
Ijo apese naka Sion nakinataritai.
3
Naarai inera kwanata EJAKAIT atiar, “Kiponi kogwelar atai; ido kilakunio komam apesan. 4Naarai inera kwanata EJAKAIT Edeke ebe, Ageun apotu ikatuŋa koloto Misiri aiboiororoi ŋina; koreu kes Eyasuriat atai. 5
Inera EJAKAIT ebe, Aso natikwana asubi nyo kane, naarai aponi koyanaara ikatuŋa atai? Inera EJAKAIT ebe, Eresianaros ŋul lueyaito, emoromoroo ru ekakiror duc apaaran kere. 6Ŋes ejenuniata ikatuŋa ekakiror: ŋes ejenuniata kapaaran kaya ebe Eoŋ ŋopeŋol loenera: koany, Eoŋ lopelo.”
7
Ejokuka ca ma koroŋan akeje nuka ŋol kaloeyaunit akirc
nukajokak,
Loelimori ainapakin, loeyaunit akiro nukajokak nuka ajokis, Loelimori aitajario;
Loebala Sion ebe, “Irumit Ekonideke!”
8
Eporoto loka ikonikedarak! Ikeseunete eporoto, ikosien
nepepe;
Naarai eanyunete rwaru akoŋu ka akoŋu,
Naeboŋunio EJAKAIT Sion.
9Korwaunos ailel, koyooto nepepe,
Yes aiboisio nuiswapito nuka Yerusalem;
Naarai etalaka EJAKAIT iketuŋa,
Alaku Yerusalem.
10
Esideleleu EJAKAIT akekan nakalaunan kakonye nuka atekerir kere,
Isaŋeta kere luka akwapisinei eanyunete aitajar nak:
Ewokodeke.
11
Koloto, koloto, konyout kanen,
Sirikitirosi ibore kere yenimam elai;
Konyout kokidiŋike;
Kitalaunos, yes luidakito iboro luka EJAKAIT.
12
Naarai mam inyounete imaranete,
Kwabo mam ilosete ikerete;
Naarai kinarenikin yes EJAKAIT:
Ido kitupit yes Edeke loka Islrael.
13
Koany, iswamai rwaru ekakejaanakinan kacoa,
Iturio, itopoloorio, ikiar noi.
14
Kwape kiwumokinitotor jo luipu,
(Emunauna akekonyen aitelekarit ituŋanan kere,
Ka akesubunet aitelekarit naka idwe luka ituŋa.)
15
Kwaŋin isirieŋuni atekerin nuipu;
Ebutarete ikabakan kanukeŋ:
Naarai eanyunete numam alimonokinitai kes:
Ejenunete da numam kiiranarito.