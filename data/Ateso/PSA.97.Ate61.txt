1Eyait EJAKAIT; kolel akwap;
Kiyalamikinos apujana nuipu.
2Irimorito ŋes idouon ka amuton:
Adolit ka etube kes apetetait naka eicoloŋoke.
3
Iŋarenikinit akim ŋes,
Icwei lukasurupoke luirimorito.
4Abu eimiliake kinwak akwap:
Koany akwap, komaran.
5Kocalaros iukon bala edipor kakonyen nuka EJAKAIT,
Kakonyen nuka EJAKAIT loka akwap kere.
6Elimori akuj akedolit,
Aanyut da ituŋa kere akeibuses.
7
Kirumata ileic kere luijaanakinete aputosia nuikec,
Lueoloboboto kanuka aputosia:
Komaata ŋes, yes idekesio kere.
8Abu Sion kiira kiyalamikin,
Kolelata da adwe nuka Yuda;
Kanuka itubesiakon, wu EJAKAIT.
9
Naarai ijo, EJAKAIT, ijai kuju noi icelelei kakwap kere:
Kitopolooritai noi aitelekarit idekesio kere.
10
Aso ca, yes luiminasi EJAKAIT, kolaata aronis:
Idari ŋesi itauon luka lukalaunakake;
Eyuuni kes kakan naka ikaronon.
11Eŋiuni aica kanuka ikadolitok,
Aiyalama da kanuka luitenara kotauon.
12Kiyalamikinos kotoma EJAKAIT, yes ikadolitok;
Kimalata ekekiror lokalaunan.