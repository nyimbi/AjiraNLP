1
Kilipa yesi EJAKAIT akiru Kapak naka akiru nakiloboet,
Ŋes EJAKAIT loesubi aimiliaununeta;
Einakini ŋesi kes ilimilimia luka akiru,
Ŋinituŋanan ikui komanikor.
2
Naarai eneras iterapim
aamameak,
Apotu ikadwarak koanyutu aimod;
Apotu ikerujak kolimokis airujasia nukaiŋal,
Italakarete atai.
Kanuka ŋun ŋes epaariata ituŋa kwape amerekekin;
Iticanio naarai emamei ekecokon.
3
“Enepu anyunyuraka aluikin ikecokok,
Eticani ikorwa:
Naarai aanyana EJAKAIT loka ajoresio esipanike, ekek loka Yuda,
Itarauni kes kwape ekebalasit loejok kojie.
4
Elomuni kamakec amoru naka agor,
Kamakec eloit, kamakec akabwa naka ejie,
Kamakec da ŋolikayaiton.
5Eraunos bala ituŋa lukirigin,
Icakacakaete lukasurupokec korit loka irotin kojie;
Ejiosi, naarai ejai EJAKAIT kakes:
Isurumete ikebwanenok ibalasin ileic.
6“Etogogoŋi eoŋ ekek loka Yuda,
Etajari da ekek loka Yosep.
Enyakuni kes, naarai etimi kes;
Eraunos bala mam eoŋ ereŋearit kes;
Naarai arai eoŋ EJAKAIT Ekecedeke, eirari kes.
7Eraunos luka Epuraim kwape etuŋanan lokirigi,
Elakara ikecetauon kwape luelakara kanuka ebino.
Eebo, eanyunete ikecedwe ŋun, elakaros:
Iyalamikinos ikecetauon kotoma EJAKAIT.
8
“Einyuni kes, atukonokini kes;
Naarai alaku kes:
Iyatanakinos kwape kolo eyatanakinototor.
9Karaida abu kesiarisiar kes kotuŋa;
Keitunete kesi eoŋ kakwapin nuelwaka:
Ebusete nepepe kidwekec, eboŋunete.
10
Enyakuni kes bobo anyoun kakwap nako Misiri,
Atukonokini kes koAsuria;
Etolomuni kes akwap naka Gilead ka Lebanon;
Komam akwap ilosikini kes.
11
Itorete kesi aŋolol naka aiticanitoi,
Inomio akailan nuka aŋolol,
Eokete ataroi kere nuka Nile.
Itisilio eitur loka Asuria,
Enyouni da ebela loka ajakanut nako Misiri.
12Etogogoŋi eoŋ kes kotoma EJAKAIT,
Ebala EJAKAIT ebe, Irimete kokirorike.”