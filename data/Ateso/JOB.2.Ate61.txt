1Kojai bobo apaaran kopotu odwe luka Edeke aitodiar kakonyen nuka EJAKAIT, kobu Satan da nepepe kakes aitodiar kakonyen nuka EJAKAIT.
2Kobala EJAKAIT Satan ebe, “Kibuni kai?” Koboŋok Satan EJAKAIT ebe, “Abuni kaboŋoboŋo keilat kakwap, kariariat lailo ka laije.” 3
Kobala EJAKAIT Satan ebe, “Iwomit ijo nuka ekakejaanakinan Yob? Naarai emamei loeputos kaŋes kakwap, etuŋanan lomam itoronitai, loeteni, loeyoŋit Edeke, esacit da aronis: ido eroko itogogoŋit abeiteke, karaida kiimaimait eoŋ ebe keliko ŋes komam akirot.” 4Koboŋok Satan EJAKAIT, kotema atiar, “Amuny itia amuny, eebo, einakini etuŋanan kere luejaatar itia aijarake. 5
Konye korio cani akonikan, kotiro akekojo ka akekuan, ido kiŋerokini ŋesi jo kakonyenekon.” 6Kobala EJAKAIT Satan ebe, “Koany, ejai akanikon; konye kocoite akeijar.”
7Konyou do Satan kama ejai EJAKAIT, kitedek Yob abusion nuetioko anyoun kotau loka akejuke kiton osiadukuke. 8
Kolem atibolok akojo; kipwokakin okurwon. 9
Kotema aberuke ŋes atiar, “Iroko kereka itogogoŋit abeitekon? Koŋer Edeke, kotwana.”
10
Konye kobala ŋes ebe, “Inera ijo kwape ineratatar aŋor nubaŋiok, Wu okwe! Kidumununei kereka nuejok kakan naka Edeke, komam kidumuni nueroko?” Kotoma kaŋun kere mam abu Yob kodiaka kaŋajepeke. 11
Kosodete kepuputu ipapero luuni luka Yob aronis na kere naadoikini ŋes, kopotu, konyounite ŋinituŋanan kaiboisike; Elipas Etemanit, ka Bilidad Esukit, ka Sopar Enaamatit: kitutukis adolokin amonyakin ka aitalakar ŋes. 12
Kiteluosi kama elwana, mam apotu kojenut ŋes, kodelosi, komonyata; kocil ŋolituŋanan ekelou, kituanasi apua kuju kakwesikec. 13
Kiboioto kaŋes kokwap kodautu apaarasia akanykaarei ka akuaresia akanykaarei, komam loelimokini ŋes adiokirot: naarai apotu kireikis icanike ipu noi.