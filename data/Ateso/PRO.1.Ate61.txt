1
Awaragasia nuka Solomon okoku loka Daudi, ekabaka loka Isirael.
2Ajenun acoa ka aituutoorio:
Amisiikin akiro nuka ajenun:
3
Adumun aituutoorio kotoma aswam nukacoa,
Kotoma adolit, ka etube, ka nuetenito
4Ainakin ijimat acobeu,
Ka ekatumunan da aijen ka apirianut:
5Tetere epupuni lokacoa, iyatakini aisisiaun;
Etuŋanan da loejenuni edolokini ainerun naeŋalei:
6Ajenun awarag, ka agarac;
Akiro nuka lukacoa ka aibukaanaretakec.
7
Ayoŋit EJAKAIT ŋes ageunet naka aijen:
Konye luebaŋaaka emenete acoa ka aituutoorio.
8Okokuka, kiira ijo aituutoor naka papakon,
Sirikiŋer da aicor naka totokon:
9Naarai eraun aboko nakasianut kakoukon,
Ka erikot komurisiŋikon.
10
Okokuka, arai kijodijodete ikadiakanarak,
Sirikicam.
11
Arai ebalas ebe, “Biya, kauparos,
Kaperutu aiar,
Kaŋopikis tai lumam akirot kaiboisio nukaiyeiyea;
12
Kelikosi kes ejarete kwape Okatwak,
Koŋaleete, kwape kaŋul kaluijesaros Aipany;
13Kidumuni iboro kere lukakais nuipu,
Kilelebi itogoiwok luŋatan;
14Kitebeikini eroetekon mamakosi;
Kimori enasoro ediopet.”
15
Okokuka, sirilosenenei kakes;
Kitiku akejukon korotokec:
16
Naarai ekerete akecekeje mama ejai aronis,
Ewonyasi da abukor aokot.
17Naarai epesikinio eboi taai
Kakonyen nuka ŋinikweny kere:
18Eperunete ŋul akeceokot,
Eŋopikinete akeceijar kaiboisio nukaiyeiyea.
19
Ŋul kes iponesio luka ŋolituŋanan loikibelikini ameda;
Elemari aijar naka ikulepek.
20
Ikalalat acoa korot;
Ikeseuni ekeporoto kaiboisio nuelalak;
21Iworoi kaibois nakapolon naetukonokinoi;
Kaneelomarere korutei, ore, ineria akekiro ebe:
22“Yes lumam acoa, itodolete ai iminas amamut kacoa?
Ka lukesuarak aisiyalamikinite aisuar,
Ka ibaŋiok aila aijen?
23
Kibelokinos kanuka aitoronoka:
Koany, abukokini emoyoka mama ijaas,
Ketejenunete akakiro.
24
Naarai eworo, iŋeroto:
Ario akakan, kwabo emamei yenapodokinit.
25
Konye itapalaut ainerunika kere,
Kwabo mam ikotosi aitoronoka nepetai da:
26Aso eoŋ da akiena kapaaran naka apolakus:
Esekelo kedolu akurianukus:
27Kedolu akurianukus kwape ekwam,
Nakidoikinio epola kwape etapipirio,
Nakibunokiniata aiyaloŋoŋ ka aoyanar.
28
Kosodete konyet aiwor eoŋ, konye mam aboŋokini;
Kamoete noi, konye mam kadumunete:
29
Naarai apotu kolaata aijen,
Komam eseunete ayoŋit EJAKAIT.
30Mam akotosi cut akainerun;
Apotu komenata aitoronoka kere:
31
ŋes enyamiata araito nuka ekecerot loka ikulepek, Kimonikinos ainerunikec naka ikulepek.
32Naarai ajurusiar kau naka lumam acoa eari kes, Ido akerianut naka ibaŋiok emudiari kes.
33Konye ŋin yenikeirari eoŋ iboienenei icasit,
Iyamakina komam ekuriana aronis.”