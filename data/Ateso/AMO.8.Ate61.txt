1Abu Ejakait EDEKE ketodik kwanata: ido koany, edita loka araito nuka akamu. 2
Kotema atiar, “Amos, iany inyo?” Katema atiar, “Edita loka araito nuka akamu.” Kosodi EJAKAIT atemar eoŋ atiar,
“Abunok esaŋe ikatuŋa Isirael;
Mam bobo enaeenenei kes.
3Ebala EJAKAIT EDEKE ebe,
Eraunos ikososinei luka eyekalu aibwolol kapaaran kaŋin;
Ipu awat nukatwak;
Kaŋiniibois kere ecakanarete kes kiŋa kililiŋete.”
4Kiirasi nu, yes luipudapudaete luilwaritos,
Luitananete lukican luka akwap.
5
Luibalas ebe, “Wori bo edaunor ailamun naka elap,
Tetere kigwelari akima?
Ka apaaran da nakasabato, Tetere kijaikini akima?
Kitidisiari epa,
kitopoloori esekel,
Kimoda kainineta nukaiŋal.
6Tetere kigweli yenikican kepuesa,
Ka yenilwaritoi kamuk,
Kigwelari da agugu nuka akima.”
7
Eyapo EJAKAIT elimit apolou naka Yakob ebe,
“Abeit mam kemurwokin adiopet kaswamisiokec.
8
Mam kereka akwap emarani kanuka ŋun,
Ka ŋinituŋanan da yeniboie kotoma aibworo?
Eebo, enyouni cut kwape Ecor;
Ilapanari kosodi aboŋori bobo kwape Ecor loko Misiri.”
9
Ebala Ejakait EDEKE ebe, “Kosodi kanen, kapaaran kaŋin,
Ecolomari akoloŋ kidiŋ paaran,
Etumutoni akwap toma aica naka apaaran.
10
Etuluori ipucinokus aibworo,
Ikososineikus kere akuudian;
Ayauni ipukoi toma aŋabes kere,
Ka epata toma ŋinikou;
Etuluori bala aibworo okoku loteluna,
Esaŋeke bala apaaran naedwar.”
11
Koany, ebala Ejakait EDEKE ebe,
“Epote apaarasia nuejukaria eoŋ ebeli kakwap,
Mere ebeli loka inyamat, karaida akure naka akipi,
Konye loka akiirar akiro nuka EJAKAIT.
12Irimete anyoun kaŋolol kiton aŋolol,
Anyoun kagolitomei kiton kide;
Ekerete lailo ka laije amoot akirot naka EJAKAIT,
Komam edumunete.
13“Kapaaran kaŋin iiloros abekon nutemel
Ka ikatumunak da kanuka akure.
14
“Ŋul luiyapoete elimito aronis naka Samaria,
Ebalas ebe, ‘Kwape ejaria ekonideke, ijo Dan,’
Ido ebe, ‘Kwape ejaria epone loka Beer-seba,’
Ibiroros kesi, mam bobo enyounete.”