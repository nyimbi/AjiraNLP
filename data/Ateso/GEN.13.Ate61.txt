1Konyou Aburam koMisiri, ŋes nepepe kakeberu ka lukejaas kaŋes kere: Lot da nepepe kaŋes, koloto ari naka Eŋalakimak. 2
Abarit Aburam noi ibaren ka epuesa, ka esabu da. 3Kolot idiai konyou kari naka Eŋalakimak kodol Bet-el toma aibois nakolo ajai ewemake sek, kidiŋ Bet-el ka Ai; 4
Toma aibois naka etem lokolo esiauni ŋesi aiduk kiwone Aburam kaŋina ekiror loka EJAKAIT. 5Lot da loaupas nepepe ks Aburam, ajaas isipanin luka amerekekin ka luka ibaren ka iweman da. 6
Kodidiŋik kes akwap, mam epedoro aiboi nepepe: naarai epu iborokec mam apotu kopedosi aiboi nepepe. 7
Kojau eŋuŋet mama ejaas ikecokol luka Aburam ka ikecokok luka Lot. Ido eboiete Ekanaanit ka Eperisi kakwap kaŋin kapaarasia kaŋun.
8
Kotema Aburam Lot atiar, “Keŋaiŋait kinye eŋuŋet ajakut kidiŋika ka jo, ido mama ejaas ikecokokoka ka ikecokokokon; naarai kirai oni ikinacan 9
Mam akwap kere ejai akonyenekon? Keŋaiŋait, kogitar ijo kama ajai arai kinere ijo akan nakokediany, eoŋ da alosi nakoteten; arai kinere ijo akar nakoteten, eoŋ da alosi nakokediany.” 10
Kiteluo Lot akekonye, koanapuuton naka Yorodan kere, ajaas akip nuipu ŋiniibois. Koroko be EJAKAIT kemudiara Sodom ka Gomora, kosubite bala emanikor loka EJAKAIT ido kwape akwap nako Misiri ilosi Soar. 11Kosodi koŋer Lot apuuror naka Yorodan kere; kidiar Lot kide: kotiakas kesi bonik. 12
Kiboikir Aburam akwap naka Kanaan, ka Lot da kiboikin oreria luka apuuton kibubuk ewemake Sodom. 13
Konye keroko ituŋa luko Sodom koraa ikediakanarak noi kakonyen nuka EJAKAIT.
14
Kotema EJAKAIT Aburam, kedaut atiak kaLot atiar, “Kiteluo nati kwana akonikonye, kosesen ibwoi kaibois kanaijai, ari naka agolitomei k: eŋalakimak, kide ka to: 15
Naarai akwap kere naitei, kainakini jo, k: akoniwur aitodol ikar kere. 16
Ido etuluori aurikon kwape kapua nak: akwap; ido arai epedori ituŋanan aimar apua naka akwap, akoniwur da imarun. 17Konyou, kirimo akwap aojauke ka alalauke da; naarai kaina kini jo.” 18Kitobwot Aburam ewemake, kobu kiboikin oluan luk Mamure, luejaas toma Keburon, kodukok etem loka EJAKAIT ŋina.