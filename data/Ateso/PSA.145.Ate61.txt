Esabuli loka Aiturit; loka Daudi.
1Ketopoloori jo Ekadeke, wu Ekabaka;
Eturenenei ekonikiror ikar kere.
2Keturenenei jo ŋinipaaran;
Eturenenei ekonikiror ikar kere.
3Epol EJAKAIT, loibusakinit aiturio;
Mam akepolou emounio.
4Aturi adiopet ituri aswamisiokon mama ejai aturi ace,
Elimori da akoniswamisio nukapedor.
5Nuka aibuses naepol naka apoloukon,
Ka akoniswamisio nukaumokin, kes aomoomoi.
6Itatamete ituŋa apedor naka aswamisiokon nuketasuro; Alimori eoŋ da apoloukon.
7Iŋerete aiitunet naka ajokisikon naepol,
Eyeete da nuka adolitekon.
8
Esiana EJAKAIT, ileleba aision;
Iyapi anyunyurikin, ido loka aitim naepol.
9
Ejok EJAKAIT kama kakere;
Aitimesiake nuejok ejaas mama kaswamisioke kere.
10
Kimalaete jo akoniswamisio kere, wu EJAKAIT;
Kiturete jo lukalaunakakon.
11Iŋerete nuka aibuses naka ajakanutukon,
Itatamete da akonipedor;
12Aitejenun odwe luka ituŋa aswamisioke nukapedor,
Aibuses da naka apolou naka akejakanut.
13Akonijakanut erai ajakanut namam enaŋi,
Ejaenena da ayaitekon anatar aturio kere.
14Igaŋi EJAKAIT luibiroros kere,
Itonyouni da ŋul kere luekukumito.
15Kidarito jo akonye nuka kere,
Iinakini kes ikecenyamat kedol apak.
16Ipukori akonikan,
Isimonikini da eimiel loka ŋinibore kere yenikajaran.
17Edolit EJAKAIT korotinike kere,
Esiana da kaswamisioke kere.
18
Eapie EJAKAIT kama ejaas luiwoneete ŋes kere,
Kama kaŋul kere luiwoneete ŋes kabeit.
19
Itodoli eimiel loka ŋul kalueyonito ŋes;
Epupuni da aimonyokec, itajari kes.
20
Idari EJAKAIT ŋul kere lueminasi ŋes;
Konye emudiari ikaronok kere.
21Ineri akaituk aiturit EJAKAIT;
Kitur ŋinikuan kere ekekiror lokalaunan ikar ka ikar.