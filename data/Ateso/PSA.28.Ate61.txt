Esabuli loka Daudi.
1Kewonei jo, wu EJAKAIT:
Atiibaka, sirikikiminanar kamakaŋ:
Arai kiililiŋik
Aputoori ŋul luijesaros aipany.
2Kiira eporoto loka akaiŋaiŋa, naeworoo,
Naarioria akaninika neejai aiboisikon nakalaunan.
3Sirikiidilidila nepepe kikaronok,
Ka ŋul da luiswamaete numam adolit;
Luineras nuka ainapakin kiidunyetakec,
Konye kojai ameŋeranut toma otauonokec.
4
Koinak kes kwape ejaatar akeceswamisio,
Kwape ejaar aronis naka nuiswamaete;
Koinak kwape iswamaata akecekanin,
Korop nuibusakinito kes.
5Naarai mam esesenete aswamisio nuka EJAKAIT,
Karaida nuesubete akekanin,
Itakitaki kes, komam eduki.
6Kituritete EJAKAIT!
Naarai eira eporoto loka akaiŋaiŋa.
7
EJAKAIT ŋes akagogoŋ, ka ekabuku da;
Emunoneno ekatau ŋes, keŋarakin;
ŋes eyalamikinor ekatau noi;
Eturenenei ŋes kekosioka.
8EJAKAIT ŋes agogoŋukec,
ŋes aŋopis naka aitajar neejai ekinyonyoikitonoke akinyet.
9Kitajar ikonituŋa, kisirereŋ akoniirumet:
Kitanyamenenei kes, kiganite da ikar kere.