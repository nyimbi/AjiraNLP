1Ŋol loetiakar bon emoi ekeimiel elopet,
Epega kacoa kere naeŋalei.
2Mam ebaŋ isiyalamikinit aijen,
Konye ekoto apukonor nukotauke.
3Arai kebu lokaronon, ebuni da amwaŋio,
Ido aitisilio da ebuni kamoromoroo.
4
Akiro nuka aituk naka etuŋanan esubito bala akipi nuidulok;
Atan nakacoa erai aguurut naelelei.
5
Mam ejok acamun akonyen nuka lukaronok,
Karaida aireŋe Iokadoliton kotube.
6Aŋajep naka ebaŋ eyauni epeget,
Iriuni da akeituk aleio.
7Aituk naka ebaŋ ŋes amudiarioke,
Aŋajepeke da ŋes eic loka aijarake.
8Akiro nuka ekerupean esubito bala edia loejijim,
Elomarete toma atutubeta nukotoma nuka akoik.
9Ŋol da loijalijala kotoma aswamuke,
ŋes onace kaŋol kaloemudiari.
10
Ekiror loka EJAKAIT ŋes ere loegogoŋ:
Ekeri ekadoliton nen kosodi aiyar.
11Abara naka ekabaran ŋes ekere loegogoŋ,
Kwape karwatat naeoja kotoma aomisioke.
12Eriŋa emudiara, iturokina etau loka etuŋanan,
Aitasonikin da iŋarenikinit aibuses.
13Loeboŋokini koriŋa epupuno,
ŋes abaŋaanut ka ileic kamakeŋ.
14Emoyo loka etuŋanan etitiŋikini adekake;
Konye iŋai bo epedori atitiŋikin emoyo loebilil?
15
Etau loka Ioecobe edumuni aijen;
Akit da naka lokacoa emoi aijen.
16
Ainakinet naka etuŋanan enyaikini ŋes aibois,
Ido itodoli akonyen nuka lukapolok.
17Loisiauni aosan esubit bala ŋes edolit;
Konye ebuni ekeidunyet, kosodi aiŋic.
18Itanaŋi eroet ipegeta,
Edieki da ikagogoŋok.
19Arai kenyunyrikin onac etiono ainyakun aitelekarit ere loegogoŋ:
Ipegeta luikote nen eputokinos katiketa nuka ere.
20Akoik naka etuŋanan ilelebun araito nuka aitukuke;
Imonikini da keiyas naka aŋajepeke.
21
Atwanare ka aijar ejaas toma apedor naka aŋajep:
Ka ŋul da luipudasi ŋes enyamete araitoke.
22Loedumuni aberu edumuni ajokis,
Edumuni da asianut naka EJAKAIT.
23
Imaimaitoi lokican:
Konye isiejanakini lokabaran.
24
Loisipaperi luipu iriuni amudiario:
Konye ejai epapero loimorikikina noi aitelekarit onac.