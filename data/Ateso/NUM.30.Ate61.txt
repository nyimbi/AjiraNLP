1
Kolimok Musa ikapolok luka atekerin nuka idwe luka Isirael ebe, “Na ŋes akirot naecoraki EJAKAIT. 2
Naiyapoo ituŋanan aiyaposit mama ejai EJAKAIT, arai naisumunio aisumunet ajen eketau kaenet, sirikinyei aitodol akekirot; iswamai kwape ejaatar akiro kere nuelomunete kaitukuke. 3Naiyapoo aberu aiyaposit mama ejai EJAKAIT, koenikini da bon kaenet, koroko ejai okale loka papake, koiditeuke; 4Kepupu papake aiyapositike, ka aeneteke naeenitor eketau, kosodi papake aililiŋikin ŋes: iburai do akeiyaposio kere aitodolio: ka ŋinienet naeenitor ŋesi eketau iburai aitodolio. 5Konye arai keneroki ŋes papake kapaaran naepupunio; epalunio aiyaposioke kere, ka aeneta kere nueenitor ŋesi eketau: isionie da EJAKAIT ŋes, naarai abu papake koneroki ŋes. 6Konye arai emanyit ŋes ekiliokit, kojaas aiyaposioke mamake, arai aisud einer kaitukuke, nueenitor ŋesi eketau; 7Kepupu okilenike, kosodi aililiŋikin ŋes kapaaran naepupunio: iburai do akeiyaposio aitodolio, ka aenetake nueenitor ŋesi eketau iburai aitodolio. 8
Konye arai keneroki ŋes okilenike kapaaran naepupunio; itapaluni aiyapositike naejai mamake, ka aisud einer kaitukuke, nueenitor ŋesi eketau: isionie EJAKAIT ŋes. 9
Konye aiyaposit naka apuserut, ka ŋin da naireŋearit okilenike, iburai do ŋes aitodol ŋinikirot naeenitor ŋesi eketau. 10Arai eyapoi ŋesi kotoma togo loka okilenike, arai ajen eketau kaenet naka aiyaposit. 11Kepupu okilenike kosodi aililiŋikin ŋes, komam enerokini ŋes; iburai do aiyaposioke kere aitodolio, ka ŋinienet nakeenia ŋesi eketau iburai aitodolio. 12Konye arai itapalunit kes okilenike kapaaran nakepupunio; epalunio do kere nuka aiyaposioke arai nuka aenet naka etauke nualomunete kaitukuke; etapalau kes okilenike: isionie da EJAKAIT ŋes. 13Epedori okilenike aitogogoŋ arai aitapalaun niniyaposit ka ninisumunet naeenit aiticania etau. 14Konye arai kililiniki okilenike ŋes ŋinipaaran, itogogoŋi do akeiyaposio kere, arai aenetake kere nuejaas mamake: etogogoŋ kes naarai abu kililinik ŋes kapaaran naapupunio kes. 15Konye arai kitapalau kes akaulo kapupun kes, ibwoki do ŋesi numam adolit nuka aberu.”
16Ŋul kes ikisila, luecorakini EJAKAIT Musa, mama ejai etuŋanan ka akeberu, mama ejai papa ka akokuke naejai koiditeuke, okal loka papake.