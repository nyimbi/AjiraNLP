1Kituroto yesi EJAKAIT!
Kituroto, yes ibulesin luka EJAKAIT,
Kituroto ekiror loka EJAKAIT.
2
Kituritete ekiror loka EJAKAIT
Amear kapak kana aitodol ikar kere.
3
Ageun kama eŋiunia akoloŋ aitodol naelomaria
Ibusakinit aiturit ekiror loka EJAKAIT.
4Icelelei EJAKAIT kokuju katekerin kere,
Akeibuses da kokuju kakuj.
5Iŋai bo eputos ka EJAKAIT Ewokodeke,
Loejai eicoloŋoke kuju.
6
Loitasonokin asesen iboro
Luejaas toma akuj toma akwap da?
7
Itonyouni yenikican kapua,
Ikeuni da yenilwaritoi kasusujo;
8
Tetere isiboikini ŋes nepepe kikapolok,
Kes ikapolok luka iketuŋa.
9
Einakini arakan ekal,
Itarauni da toto naisiyalamikinit idwe.
Kituroto yesi EJAKAIT!