1Kosodi koboŋok Sopar Enaamatit kotema atiar:
2“Mam kereka ibusakinit aboŋokin akiro nuipu?
itojokio da etuŋanan loinerana?
3Aiturokinikon tikepedo aisililiŋ ituŋa?
Naisekelor ijo, mam ituŋanan kisurumi ileic?
4
Naarai itema ebe, ‘Akaisisianakin itenara,
alai eoŋ da kakonyenekon.’
5Konye wu arai tikiner Edeke,
kooŋ akeituk aluikin jo,
6
arai tikipukokinit nukaiyeiyea nuka acoa,
kwape eraatar nuka ipitenyo luipu toma aswam nakapirianut.
Aso kojen ebe mam Edeke kitepeseni ijo
kwape ibusakinitor numam adolitekon.
7
“Ipedori kereka aanyun Edeke kanuka amoot?
Ipedori kereka adolokin osaŋeta luka Lokapedor kere?
8Icelelei kwape akuj; inyo ipedori ijo aswam?
Idul adepar Okatwak; inyo ipedori ijo aijen?
9Aitemisike edeparit akwap kaojau,
ido elal adepar akar.
10Arai etubor, eeni ituŋa,
enyarauni da kes atubokinio, iŋai gwai itikokini?
11
Naarai ejeni ituŋa luutai;
ido eanyuni numam adolit, karaida mam eomit.
12Konye emamei etuŋanan lootai ajenun,
eebo, eurio ituŋanan kwape ikoku yenika atuko.
13
“Naitemonokinio ijo ejok ekonitau
iriori akaninikon mama ejai ŋesi;
14arai ejaas numam adolit akanikon, kibwaik neelwana,
sirikisiik nukaronok aiboienen kowemanakon;
15
Ŋes konyet ipedoria aikeun akonikonyen komamei aitakinet;
eebo, icasi, komam ikurianari.
16Naarai kimurwokinete icanikon;
iituni kes bala akipi nuatuboros.
17Ipiororoi akoniijar aitelekarit kidiŋ paaran;
karaida ejai amuton, eraun bala atupuruc.
18Inapakini ijo da, naarai ejai amunonut;
eebo, inolenolei kosodi aiyen kinapakina.
19Ido iriori, komam yenikitukuriani;
eebo, ipu lukikanikanete jo.
20Konye ekurwokinete akonye nuka ikaronok,
emameikini kes neekeriara,
eraun amunokec aijal aijar.”