1
Sirikilabilab nuka moi:
Naarai mam ijeni nunyoika nueyaŋauni apaaran.
2Kitur ecetuŋanan jo, mere akoniituk alopet;
Ice, mere aŋajepekon alopet.
3
Elaŋiri amoru, eposik da asiŋe;
Konye anyunyura naka ebaŋ itelekarit kere alaŋir.
4
Ededeŋ aisiop, elelei da anyunyura;
Konye iŋai ca epedori aibwo kaneejai ekokote?
5
Ejok aitoronio naekaŋaikinio
Itia amin naibwaitai.
6Numunon amusuŋun nuka epapero:
Konye aŋueta nuka lukasurup ipu noi.
7Etuŋanan loimonikini cut inyaikin akapet nakao:
Konye etuŋanan loeriebi eteŋei ejijimikinit ŋinibore kere yenedwar.
8
Kwape ikweny yenirimi anyoun kakaike,
Ikoni nen etuŋanan loirimi anyoun kaiboisike.
9Isiyalamikini akinyet ka lueuru maa etau:
Isiyalamikinit kwaŋin ajijim naka epapero
loka etuŋanan kainerun nakotauke.
10Sirikijal epaperokon, ka epapero loka papakon;
Sirikilot togo loka onacekon kapak naka iloukon:
Ejok eidunyet loeapie itia onacekon loelwana.
11
Okokuka, kocou, kisiyalamik ekatau,
Kasodi aboŋokini ŋol lokamori.
12
Eanyuni etuŋanan loecobe aronis, kosodi aiŋop:
Konye itorete lujimat nen, iticanio.
13Kolema anapito naka ŋol kaloebwoari eloŋwau;
Korau ŋesi aititiŋet loebwoari nakerimon.
14
Loilipakini ekepapero arereŋ keporoto loepol, edilokini anyoun tupuruc sek,
Imario bala ekenit neejai.
15Aiit naduc kapaaran naetepia akiru naepol,
Eputokinos kaberu naeŋolopana.
16Loekoto aitikokin ŋes, itikokini ekwam,
Arai aibun akinyet kakekan nakoteten.
17Asuat ipeni asuat;
Etuŋanan da ipeni kwaŋin akonyen nuka epaperoke.
18
Ŋol loekorienenei etini enyamenenei araitoke,
ŋol da loijaanakini ejakaitike edakakinio aibuses.
19Kwape esesenatar akonyen kakonyen kotoma akipi,
Kwape kwaŋin esesenatar etau loka etuŋanan ketuŋanan.
20
Mam Okatwak ka Amudiario imonianakinos;
Akonye da nuka etuŋanan mam imonianakinos.
21Amot ŋes ililiaunete epuesa, eupa da esabu,
Itemio etuŋanan da kotoma aiturioke.
22Karaida kicur ebaŋ kokisu karukit nepepe kalos,
Mam akebaŋaanut enyouni kamakeŋ.
23Kokukuranar ijo aijen isipaninikon luka amerekekin kwape ejaatar,
Koŋicenenei noi isipaninikon luka aituk.
24Naarai abar mam erai nakapaarasia kere;
Ido ejaenena kereka aboko aitodol aturio kere?
25Eŋerario anya, etakanuni do amel,
Etukokinio da ikui luka iroŋan.
26Kitudumikinete idwe luka amerekekin lunapanakon,
Akinei da kes akais nuka imanikoria:
27Ejaunos akile nuka akinei nukidaunete aitanyam jo, ka aitanyam da lukokalekon;
Ka nuitania apesurukon.