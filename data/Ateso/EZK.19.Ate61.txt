1
Bobo da kokuudianik ikapolok luka Isirael, 2kohala ebe:
Kerai totokon inyo? aŋatuny:
Naaperi koŋatunyo, kokidiŋ oŋatunyo ludidik itanaki ikedwe.
3
Abu kitan idiopet kodweke;
Korau iŋatuny yenididi;
Kisisiau amej; konyam ituŋa.
4
Kopuputu atekerin nukeŋ;
Kikamunai kaipanyikec:
Koyaŋaarai kigoluna akwap nako Misiri.
5
Kosodi keanyu ŋin ebe edar, Koolio da akemun,
Koseu ikokuke ice,
Kituluo iŋatuny yenididi.
6
Kirimirimi koŋatunyo, korau iŋatuny yenididi;
Kisisiau amej, konyam ituŋa.
7Kojenu ikecetogoi lukapolok,
Kitecek ireriakec;
Kosilior akwap, ka iboro kere lukejaas,
Kanuka eporoto loka agatake.
8
Kosodete kosurokis atekerin kowaitin kere, ageun kobuku:
Kolokikis eboikec,
Kikamunai kaipanyikec.
9
Koenata oloit kigoluna,
Koyaŋaasi mama ejai ekabaka loko Babulon;
Koyaŋaasi toma abwasin,
Kinyek ekeporoto apupun bobo koroŋan luka Isirael.
10
Asubit totokon bala emusabibu, kotoma aokotokon,
Loeraitai neajaas akipi:
Ideneriat, eleleba atenueik kanuka akipi nuipu.
11
Ido kejaas ibelai luegogoŋ araut ibelai luka ajakanut
Kanuka ŋul kalueyaenenete,
Kitopolooritai, etiaikec kokidiŋ katenueik nueburok;
Koanyunai kanuka aojaukec kaipues naka atenueikikec.
12
Konye korutunoi kadedeŋ, kocakakinai kwap,
Kitoon ekwam lokokide araitoke:
Kobilunai ibelaike luegogoŋ, korinyosi;
Konyam akim kes.
13
Kwana do eraikin amodiŋ,
Akwap naewonit naka akure.
14
Alomu akim kobelai luka atenueikike,
Anyam araitoke,
Komamun kamake ebela loegogoŋ
Araut ebela loka ajakanut loka ayait.
Eraas nu nuka akuudian, eraunos da akuudian.