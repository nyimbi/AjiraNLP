Ekosio, Esabuli loka Daudi.
1Wu Edeke, ecat ekatau;
Ayei, eebo, ayei aiturit, kaibusesuka.
2Kokwenyutu, esabuli ka adeudeu!
Adilokini eoŋ elopet akwenyun.
3Wu EJAKAIT, kemalaenenei jo kotuŋa:
Ayei aiturit jo katekerin.
4
Naarai epol akoniitim kokuju kakuj,
Akonibeit da edolit akuj.
5
Wu Edeke, kitopolooritete jo kokuju kakuj:
Akoniibuses da kokuju kakwap kere.
6Tetere eyuunio iminatakon,
Kitajar kakanikon nakoteten, koboŋokinoi.
7Ener Edeke kalauniteke ebe: “Ebwoŋakini:
Atiaki Sekem, akori aditot naka Sukot.
8
Gilead akan; Manase da akaŋ;
Epuraim ŋes aigaet naka akouka;
Yuda ŋes ekabela loka ajakanut.
9Moab da ŋes akailoŋis;
Edom ŋes acakakini akamukat:
Ekareikini koPilisitia,”
10
Iŋai bo ketolomari ore loebwaitai?
Iŋai bo keŋarenikini kiton Edom?
11Wu Edeke, mere kijala ijo sio?
Ido mam iupasi kakosijore, wu Edeke.
12
Kiŋarakinai kama ejai lokasurup:
Naarai aiŋarakin naka ituŋa emamei ajokis.
13
Kiswamai nuka atitiŋ kaiŋarakin naka Edeke:
Naarai ŋol ŋes ipudapudai lukasurupowok.