1
Kodoik emoyo loka Edeke Asaria okoku loka Oded: 2
koloma ŋesi airiamakin ka Asa, kotema ŋes atiar, “Kopupokinai, Asa, ka Yuda kere ka Benyamin: ejai EJAKAIT kayes, naijaatar yesi kaŋes; arai imootos ŋes, idumunete; konye arai iialete ŋes, ŋes da kijali. 3
Apak naepol amamei Isirael Edeke lokabeit, amamei da esasedoti loisisianakini, amameete da ikisila: 4
konye nakejaatar ocan kibelokinos mama ejai EJAKAIT, Edeke loka Isirael, komoata ŋes, kodumutu ŋes. 5
Kapaarasia kwa amamei ainapakin ŋin yenelomari, karaida ŋin yenelomuni, konye kiyaloŋoŋoete noi luiboiete kere kakwapin. 6
Kobilibilunos, ateker kateker, ka ere ka ere: naarai kisiyaloŋoŋ Edeke kes katiokisio kere. 7
Konye kicata yesi, sirikijalijalakinos akusikanin: naarai eropio akusiswam.”
8
Kepupu Asa akiro ŋun, ka aidwar naka Oded enabi, kotitiŋior, kolema italesia kakwap kere nako Yuda ka Benyamin, koreria da luerumit kakwap nakiukon naka Epuraim; kiteteu etem loka EJAKAIT, lokejai iŋaren kaneelomarere togo loka EJAKAIT. 9
Kotukonok Yuda kere ka Benyamin, ka ŋul lukiboiororos kakes koEpuraim ka Manase, koSimeon da; naarai kobwota luipu kakesi mama ejai ŋesi koIsiraei, keanyutu kesi ebe ejai EJAKAIT Ekedeke kaŋes. 10Kotukonokinos do koYerusalem kolap lokiwuniet, kokaru lokitomonet kakany loka airum naka Asa. 11
Koinakis EJAKAIT asuban kapaaran kaŋin, nuka luŋatuna luayaut, imoŋin akwat akanykaarei ka amerekekin alukumin akanykaarei. 12
Kolomasi toma aitutuket amoot EJAKAIT, Edeke loka lukapapaakec, kikecetauon kere ka akeceijar kere; 13
ebe da yeneŋeri amoot EJAKAIT, Edeke loka Isiraei, eario, arai yenedit arai yenepol, arai ekiliokit arai aberu. 14Kiyapoikis EJAKAIT keporoto loepol, keibwoŋ, karupepen, ka apeen. 15Kisiyalamik Yuda kere aiyaposit: naarai apotu kiyapoto kitauonokec kere, komoata ŋes keimielakec kere; apotu kodumut ŋes: kisiyeŋu EJAKAIT kes kowaitin kere.
16
Kireŋea da Maaka, toto naka Asa ekabaka, karaut akabaka, naarai abu kiswamau aput naketal araun Asera; kojepa Asa aputoke, kitarau apua, kicwe kaguurut Kiduron. 17
Konye mam aponi kolemarai aiboisio nuieeieleete koIsirael: konye kedolit etau loka Asa apaarasiake kere. 18Kitoloma iboro togo loka Edeke luabu papake kotiakarite, ka iboro luabu ŋesi elopet kotiakarite, epuesa ka esabu ka iboro. 19Amamei bobo ejie aitodol okaru loka akaisauni ka lukany loka airum naka Asa.