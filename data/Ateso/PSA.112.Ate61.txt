1Kituroto yesi EJAKAIT.
Isirereŋitoi ituŋanan yeneyoŋit EJAKAIT,
Yenisiyalamikinit noi akeicorakineta.
2Akeur eraun nakapedor kakwap;
Isirereŋio atur naka luitenara kotauon.
3
Abar ka akerianut ejaas togoke,
Ejaenena da akedolit ikar kere.
4Ecaikini luitenara kotauon aica kamuton,
Esiana ŋesi, ido ileleba aitim ka adolit.
5
Ejok kama kituŋanan yeniswamai nuka asianut koyuununei;
Etogogoŋi akekirot kotube.
6Naarai mam cut iriaŋiriaŋa;
Iitunio ikadoliton ikar kere.
7Mam ekuriana akiro nueroko;
Icasit eketau, emuno EJAKAIT.
8Ecat eketau, mam ekurianar,
Aitodol naeanyunia nuipuda ŋesi edoikinete lukasurupoke.
9
Akoro, ainaki luilwaritos;
Ejaenena akedolit ikar kere:
Itopoloorio akemumwarat kaibuses.
10
Eanyuni ikaronon, ekadakini;
Ekonyanakini ikekel, kosodi ailicar:
Eoliori eipud loka ikaronon.