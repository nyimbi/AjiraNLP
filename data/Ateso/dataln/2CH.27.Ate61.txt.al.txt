1   Kerai Yotam loka ikar akaisaarei ka lukany egeuni airum; kirumak ikar itomon ka lukanykape koYerusalem: ekiror loka totoke kerai Yerusa akoku naka Sadok. 

2   Kiswama nuejok kakonyen nuka EJAKAIT, kwape ajaatar kere nueswamai Usia papake: konye mam ŋes alomanari oyekalu loka EJAKAIT. Kiyatakinito ituŋa aiswamaenen nueroko. 

3   Koduk ŋesi erute lokokuju loka etogo loka EJAKAIT, koduk da luipu karwatat naka Opel. 

4  Ido koduk ireria kakwap nakiukon naka Yuda, kotoma amonyieik da koduk itogoi luegogoŋ ka itogoi lueojak. 

5   Kitiji da ekabaka loka idwe luka Amon, kipiko kes. Kokaru kaŋol koinakis idwe luka Amon ŋes atalatan akwatat nuka epuesa, ka aitemisio alukumin atomon nuka akima, ka alukumin atomon nuka esairi. Kotacakis idwe luka Amon ŋes etiai ŋol kokaru lokiareit, ido kokaru lokiwuniet da. 

6   Kogogoŋoor do Yotam, naarai kitemonok ikeponesio kakonyen nuka EJAKAIT Ekedeke. 

7  Aswamisio ace nuka Yoram, ka ijiisioke kere, ka ikeponesio, koany, iwadikatai oitabo loka ikabakan luka Isirael ka Yuda. 

8  Kerai ŋesi loka ikar akaisaarei ka lukany egeuni airum, kirumak ikar itomon ka lukanykape ko Yerusalem. 

9  Kojotoor Yoram ka lukapapaake, aponi kidaikinai ore loka Daudi: kirum Akas okokuke aiboisike.

