1   Kosodi kanen, kedolu ekaru, kapak naalomariata ikabakan ejie, kiŋarenik Yoab agogoŋ naka ajore, kicanican akwap naka idwe luka Amon, kopotu kirigaut Raba, Konye kosalak Daudi Yerusalem, Kodany Yoab Raba, komudia. 

2   Kolem Daudi aboko naka ekabakakec kakouke, kiniŋ alaŋiruke atalata naka esabu, kejaas amor nuka akais nuipu tomake; kidokokinoi akou naka Daudi, kitolom luŋatuna lukore luipu noi. 

3  Kitolom da ituŋa lukejaas nen, kotub kes kimusumenin, ka asua nuboket, ka aepei. Kiswamak Daudi ireria kere luka idwe luka Amon kwaŋin, Koboŋo Daudi ka ituŋa kere Yerusalem. 

4  Kosodi kanen kokau kaŋun, kojau bobo ejie ka Ipilisitian koGeser: kosodi Sibekai Ekusatit aiar Sipai, loka odwe luka ekekososon: aponi kipikoroi. 

5  Kosodi kojau bobo ejie ka Ipilisitian: koar Elanan okoku leka Yair Lami onace loka Goliat Egitit, koputos amorok naka akwarake bala akitoi naesonyere. 

6  Kosodi kojau bobo ejie koGat, kejai kanen etuŋanan lokaojan, lokejaas ibokor akaisaarei ka luoŋon, ikanykape luka ŋinikan, ka ikanykape luka ŋinikeju; ŋes da aurikinio ekekososon. 

7  Naamwanitor ŋesi Isirael, abu Yonatan okoku loka Simea onace loka Daudi koar ŋes. 

8  Aurikinio ŋul ekekososon koGat; kibiroros kakan naka Daudi, kakan da naka ikekejaanakinak.

