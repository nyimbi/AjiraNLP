1Kituroto yesi EJAKAIT!
Kiturite EJAKAIT, wu ekatau.
2Eturi EJAKAIT aroko abusi:
Ayei aiturit EJAKAIT aroko ajari.
3
Sirikimunokin ikapolok,
Karaida okoku loka ituŋanan, loemamei aiŋarakin.
4
Elosi eiyeŋaneke, eboŋori alupoke;
Eoliorete aomisioke apaaran ŋipeŋin.
5
Iyalama ŋin yenerai Edeke loka Yakob ekenarakinanike, Yenemuno EJAKAIT Ekedeke:
6
Lokesubi akui ka akwap,
Aŋolol, ka luejaas tomakec kere;
Loidari abeit ikar kere:
7Loitodoli etube kanuka luemwaŋitai;
Loitanyami lueriebi eteŋei inyamat.
Elacakini EJAKAIT lueenitai;
8Itwekenyuni EJAKAIT akonye nuka imudukiok;
Itonyouni EJAKAIT luekukumito;
Emina EJAKAIT luedolito;
9Idari EJAKAIT imo;
Igaŋi ikokiok ka apuserun;
Konye ebuburiari erot loka ikaronok.
10Irumi EJAKAIT ikar kere,
Edekekon, wu Sion, anatar aturio kere,
Kituroto yesi EJAKAIT!