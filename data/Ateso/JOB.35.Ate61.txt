1Koboŋok bobo Eliku, kobala ebe,
2“Iwomit ijo ebe edolit akirot ŋin?
Arai bo ibala ebe, ‘Adoliteka itelekarit naka Edeke,’
3tape ibala ebe, ‘Ajokis anyoin mamakon?’
Bobo ebe, ‘Adumuni ajokis anyoin adepar natikadum arai kadiakarite?’
4Kaboŋokini eoŋ jo,
ka lukaupakon da.
5Koŋolia akuj, kite;
ido koany akuj, nakitelekarit jo kamukurur.
6
Arai idiakarit, iswamakin anyoika?
Aibucanarikon arai iyatanakin, iswamakin anyoika?
7
Arai idolit, iinakini inyo?
Arai ijaari ŋesi inyo kakanikon?
8Epedori akonironis aisirieb ituŋanan kwape kajo?
Adolitekon da epedori aiŋarakin okoku loka etuŋanan.
9
Emonyete kanuka amwaŋio naepol noi,
iluluete tetere edumunete aiŋarakinio kanuka akan naka ikagogoŋok.
10
Konye emamei yeninera ebe, ‘Ai bo ejai Edeke Lokasubanika,
loeinakini ikososinei kuare,
11
lokisisianakini aitelekar itiaŋ luka akwap,
ido lokiinakini acoa aitelekar akweny nuka apak?’
12
Emonyete kaŋina, konye emamei yeneboŋokini,
kanuka aiwoŋonut naka ituŋa lukaronok.
13Abeit mam Edeke epupuni aamameak,
karaida Lokapedor kere asesen kes.
14Aso epupuni biai arai kitema ebe mam ianyunit ŋes?
Ejai akirot kakonyeneke, ka jo da idareununei!
15Konye kwape kwana, naarai mam kiticani kakenyunyura,
ido mam ibwaikinit noi etau neejai apaar.
16
Ŋes keinakini Yob aooŋar akeituk einer aamameak;
iyatanakini akiro komamei aijen.”