1
Kosodete Musa ka idwe luka Isirael ayeikin EJAKAIT ekosio lo, kobalas ebe,
“Ayeikini EJAKAIT, naarai epiko cut:
Abu kocakak ebalasi ka ekebwanenonike toma aŋolol.
2
EJAKAIT ŋes akagogoŋ ka ekosioka,
Aluor ŋesi aitajarioka:
Lo ŋes Ekadeke, eturenenei ŋes;
Edeke loka papaka, etopolonori ŋes.
3
Erai EJAKAIT ekajion:
EJAKAIT ŋes ekekiror.
4Acakaki agalin ka ajore naka Parao toma aŋolol;
Alumosi lukapolokoke luseuna Aŋolol Nakaren an.
5Arapa kes aidules:
Ejesaros neidul kwape amoru.
6
Wu EJAKAIT, ibus akonikan naketeten kotoma agogoŋ,
Wu EJAKAIT, idecideci akonikan nakoteten lokasurup.
7
Ibirori kes lukinyoikinete asurokin jo
Kotoma apolou naka aibusesukon:
Iyakuuni anyunyurakon, kicwe kes kwape agugu.
8
Ido ekwam loka okumesikon itadakuni akipi,
Kobwaata akalel atukon;
Korurwak aidules otau loka aŋolol.
9
Abala lokasurup ebe,
‘Atupakini, adolokini, akori luŋatan;
Isimonikinio akainobel kamakec;
Autuni ekakileŋ, emudiari akakan kes.’
10Ibu kitukut ekwamukon, korapa aŋolol kes:
Kolumosi kwape asasit toma akipi nukagogonok.
11
Wu EJAKAIT, iŋai eputosi bala jo kotoma odekesinei?
Iŋai eputosi bala jo, loibus kotoma alaunit,
Lokiyonitai kotoma aiturio, loiswamai nukaumokin?
12Ibu korio akonikan nakoteten,
Kiliko kes akwap.
13
Kotoma akoniitim ibu kiŋarenik ituŋa luilakuni:
Ibu kiteten kes kagogoŋukon kiton aiboisikon nakalaunan.
14
Apuput atekerin, emaranete:
Abu ariebo kikam iuibciete koPilisitia.
15
Koumokis do lukapolok luka Edom;
Kikam amaran imaseniko luka Moab;
Elicaros luiboiete kere koKanaan.
16
Ebirokini kes ailiili ka etasuro;
Kanuka apolou naka akonikan epalarito kwape amoru;
Aitodol neilamarotor ikonituŋa, wu EJAKAIT,
Aitodol neilamarotor ikonituŋa luibu kodum.
17
Itolomari, iraikini kes oroŋat loka airumetekon,
Aibois naitemonok ijo aiboi kotoma, wu EJAKAIT,
Aibois nakalaunan, naetogogonoete akaninikon, wu EJAKAIT.
18Irumi EJAKAIT ikar kere.”
19Naarai apotu ibalasin luka Parao nepepe kagalinikec ka ikebwanenok kolomasi aŋolol, kinyakak EJAKAIT akipi nuka aŋolol mamakec; konye koloto idwe luka Isirael kaneeoŋit kidiŋ aŋolol. 20
Koyaŋa Miriam anabi, kinaci naka Aaron, isiman kakanike; kolomasi aŋor kere kotupasi ŋes kojaas kisiman kikosiete. 21Koboŋok Miriam kes atiar,
“Koyeikisi EJAKAIT, naarai epiko kapolou;
Abu kocakak ebalasi ka lokebwanenonike aŋolol.”
22Kiŋarenik Musa Isirael anyoun kAŋolol Nakareŋan, kolomasi kodoloto amodiŋ naka Sur; koloto apaarasia auni komodin, komam edumunete akipi. 23
Kedoloto Mara, mam apotu kopedosi aimat akipi nuka Mara, naarai adwarak: ŋes amaikinere ekiror ŋol Mara.
24Kirurumakis ituŋa Musa, kobalas atiar, “Inyo bo do kimasi?” 25
Komony ŋesi mama ejai EJAKAIT: kitodik EJAKAIT ŋes ekitoi, kocakak akipi, koluoros akip nukajijimak.
Nen ŋes esilakinia kes ekisil ka aicorakinet, kitem kes kanen. 26
Kobala ebe, “Arai kidunyak ijo arimar eporoto loka EJAKAIT Ekonideke, kiswama naedolit kakonyeke, kitoik akit aicorakinetake, koric ikekisila kere, mam kebwaikini jo adekesia kere, nuebwaik Imisirian; naarai arai Eoŋ EJAKAIT loketaŋaleuni jo.”
27
Kodoloto Elim, neajaas ikico itomon kaarei luka akipi, ka idukudukun akaisakanykaarei; kidukuroto nen neajaas akip.