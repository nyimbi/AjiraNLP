第六六節誦
1〇詰朝諸司祭首偕長老學士等、及全公會共謀、繫伊伊穌斯且拽之解于批剌特、 2而批剌特問之曰、爾係伊屋叠亞之王乎、彼對之曰、爾言之矣、 3司祭首等以多言攻之、 4批剌特又問之曰、觀彼等攻爾若許作証、爾毫不答乎、 5惟伊伊穌斯此際仍一言不答、致批剌特奇之、 6凡屆節期、隨彼等所願者、向釋一囚、 7其時有人名瓦拉瓦者、與其結黨於作亂之時、曾殺人者共繫、 8民大聲求批剌特為之如常而行、 9批剌特答之曰、願我予爾等釋伊屋叠亞之王乎、 10蓋知司祭首因嫉妬解之、 11然司祭首挑唆民、予彼等寧釋瓦拉瓦、 12批剌特復答伊等曰、爾等所稱之伊屋叠亞王、願我何以處之、 13彼等復呼曰、釘之于十字架、 14批剌特謂之曰、彼行何惡耶、然彼等愈呼曰、釘之于十字架、 15批剌特欲順民所願者行、乃將瓦拉瓦釋矣、而鞭伊伊穌斯、付予之為釘十字架、
第六七節誦
16〇兵卒曳之入內院、即公廨、遂集全隊、 17衣之以綘袍、編棘冕、冠其首、 18遂行禮曰、慶哉、伊屋叠亞人之王乎、 19即以葦擊其首、唾之、屈膝拜之、 20既戲畢、褫綘袍以其衣衣之、而拽出為釘之於十字架、 21有乞利湼亞人名錫孟、即阿列克桑德兒及魯福之父、自田間來經過、衆强之負其十字架、
第六八節誦
22〇拽之至郭泐郭發之處、譯即髑髏處、 23以沒葯酒飲之、而彼弗受、 24釘之十字架者分其衣擲鬮以觀孰得、 25在第三時釘之于十字架、 26書其罪繇曰、伊屋叠亞之王、 27偕彼釘二盜賊一在右一在左、 28是已應經所載者云、列為罪犯之中、 29經過者譏誚之、搖其首而曰、噫嘻、毀壞殿而在三日復建之者、 30自救己、由十字架下哉、 31司祭首偕學士等亦如是譏誚之、互相曰、救他人矣、不能救己耶、 32合唎斯托斯伊斯拉伊泐之王今可由十字架而下、使我儕見而信之、偕彼釘十字架者亦詬之焉、 33在第六時徧地晦暝至第九時、 34而在第九時伊伊穌斯大聲呼曰、耶羅乙、耶羅乙、剌瑪薩瓦合發尼、譯即我之上帝歟、我之上帝歟、何為遺棄我哉、 35由旁立者中有數人聞之曰、顧、彼呼伊利亞也、 36有一人疾奔將海絨漬醯束于葦、而與之飲曰、姑置之、試觀、或伊利亞來、取彼下否、 37伊伊穌斯放大聲、氣即斷絕、 38殿幔自上至下、分裂為二、 39對彼立之百夫長見彼如是呼籲而氣絕、乃曰、此人誠為上帝之子也、 40有數婦亦遠觀之、其中有瑪格達剌之瑪利亞、與年少者亞適烏及伊鄂錫乙之母、同薩羅密亞等、 41即彼在戞利列亞之時從彼而事之者、又有他多者偕彼往耶魯薩利木來者、 42在安息日前瞻禮六已抵暮、因乃瞻禮六、即安息日之前一日、
第六九節誦
43〇有阿利瑪斐亞人伊鄂錫福來至、其為尊貴叅議、亦自素望上帝之國者、有勇敢入見批剌特、求伊伊穌斯之遺體 44而批剌特奇彼己死、遂召百夫長問之、彼己死否、 45由百夫長知之、遂將遺體予伊鄂錫福、 46彼買枲布取下之、以枲布裹之、而置彼于磐石中所鑿之墓、轉石于墓門、 47瑪格達剌之瑪利亞、及伊鄂錫乙之母瑪利亞、皆觀彼被停放之處、