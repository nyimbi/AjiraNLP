1  於是爾曹若與合利斯托斯同復活、則當尋求在上者、即合利斯托斯在彼坐於上帝之右、 

2  當思念在上者、然非在地者、 

3  蓋爾曹已死、而爾等之生命與合利斯托斯同隱藏於上帝、〇 第二百五十七節誦 

4  爾等之生命、迨合利斯托斯顯現時、則爾曹亦必與之同顯現於榮光中、 

5  故當滅死爾等屬地之肢體、即姦淫、汚穢、邪侈、惡慾、貪婪、即是拜偶像也、 

6  因之上帝之震怒、臨於悖逆之子、 

7  昔爾曹居此輩中時、已行之、 

8  今爾曹亦當去此一切、即忿怒、恚憾、怨恨、謗讟、口出淫詞、 

9  勿相誑言、盖爾曹已脫舊人與其所行、 

10  當衣新人、即復新於知識者、循所造之之像、 

11  若此之人、已然無耶利那人、伊屋叠亞人、受割禮不受割禮者、夷狄、斯乞發、奴僕、自主、絕無之、乃一切在一切合利斯托斯也、 第二百五十八節誦 

12  〇故爾曹既為上帝所選、聖潔蒙愛者、則當衣以慈悲、仁愛、謙遜、溫柔、恒恆忍、 

13  若彼此有嫌隙、則當相恕相赦、如合利斯托斯赦爾等、爾等亦當如是焉、 

14  在此諸事上當衣以愛、乃為全備之網領、 

15  願上帝之安和宰於爾等之心、為此爾曹蒙召成為一體、且當感恩、 

16  合利斯托斯之言豐於諸睿智居於爾等中、是以爾等亦相教相勸化、以聖詠歌頌屬神之詩賦由爾等心中感恩讚頌主、 第二百五十九節誦 

17  〇凡無論所為、所言、所行、皆當因主伊伊穌斯合利斯托斯之名行之、藉彼感謝上帝父、 

18  婦歟、爾曹當順己夫、如在主所宜、 

19  夫歟、爾曹當愛爾婦、勿待之苛虐、 

20  子歟、爾曹當凡事孝順爾等之父母、蓋此乃主所悅、 

21  父歟、爾曹勿激怒爾等子、恐其灰心、 

22  僕歟、爾曹當於凡事、順從爾等屬肉體之主、莫如取悅於人者只在目前服役、當以樸實心、且敬畏上帝、 

23  凡爾曹所為者、盡心當為之、如行於主、然非人也、 

24  蓋知由主皆必得嗣業之償報、因爾曹服事主合利斯托斯也、 

25  凡行非義、必受非義之報、在彼不狥情面也、

