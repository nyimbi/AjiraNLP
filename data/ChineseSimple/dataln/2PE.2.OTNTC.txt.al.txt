1  昔時民間有偽先知、如在爾中亦將有偽師、其以滅亡之異端傳入、違背救贖彼等之君宰、速自取滅亡、 

2  有多人將從其放蕩、致真實之道因之受謗讟、 

3  彼等由貪婪中以取巧飾之言羅爾等、審判早已為之定妥、彼等之滅亡不寐、 

4  蓋昔上帝未惜犯罪之天神、乃以地獄幽暗縲絏縛之、付以看守、待以審判受刑、 

5  亦未惜上世、發洪水于不虔敬之世、惟拯救宣義者、諾乙等八人、 

6  又擬定傾覆莎多木與郭摩泐二城、焚為灰燼、乃為後來之不虔敬者有鑑於此、 

7  惟拯救義人羅特、乃倦于無道放蕩之事者、 

8  盖此義人居于彼等間、目見耳聞其不法之行、日日傷其義心、 第六七節誦 

9  〇然則主知拯救虔誠之人、脫于誘惑、而看守不義者、待審判日以受刑、 

10  〇惟從肉體私慾之汚穢、藐視執政、狂妄放肆、謗讟尊者無畏懼 

11  至諸天神等雖其權威能力勝於彼等、在主前向彼等尚不忍發申斥之審判、 

12  彼等如天然無言之獸、生為擒執、而宰滅者、其衷不知毁謗、以己之敗壞而滅亡、 

13  彼等必受作惡之報、蓋彼日日以宴樂為歡喜、汚穢者與輕賤者偕爾同筵、其時以其勾引為取樂、 

14  其目充滿姦淫及不息之罪、引誘不堅之心、其心習慣於貪婪、斯乃被詛咒之子也、 

15  彼等離正道而入迷途、從沃莎兒子瓦剌阿木之道、即愛不義之利者、 

16  而為其惡見責、有無言之牝驢出作人聲、以止先知之狂妄、 

17  此輩如無水之泉、被風飄之雲霧、永遠幽暗為彼等備存之、 

18  蓋彼等矜誇虛誕、以肉體之私慾及淫亂引誘甫脫于迷惑中而居者、 

19  彼等以自由許之、而自為腐敗之奴隷、蓋誰勝之者、即為其奴隸也、 

20  蓋誰若因識吾主拯救者伊伊穌斯合利斯托斯脫逃世之汚穢者、後復為此事所纏所勝、則其後患較前尤甚、 

21  蓋彼等寧以不識義道、強如識者反復所傳彼等之聖命為美、 

22  於是彼等正如諺語所云、犬轉食其所吐者、又豕既潔、復淖于汚泥之中、

