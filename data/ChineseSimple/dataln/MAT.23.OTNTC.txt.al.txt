1  〇當時伊伊穌斯語諸民及其門徒曰、 

2  學士及發利些乙等坐摩伊些乙之位、 

3  故彼等凡論爾等所守者、守而行之、然勿行伊等所行之事、蓋伊等言而不行、 

4  彼等縛束難負之重及任置於人肩至己即以一指亦不願動之、 

5  凡彼等所行之事、為顯見於人、闊其巾匣、展其衣裾、 

6  喜於筵席間上座、及於會堂首位、 

7  於市廠上問安、被人人稱呼曰、師歟、師歟、 

8  然爾等勿稱為師、蓋爾等之師惟一、即合唎斯托斯、爾曹皆係弟兄、 

9  亦勿稱在地者為父、蓋爾等之父惟一、即在天者、 

10  切勿稱為導師、蓋爾等之導師惟一、即合唎斯托斯、 

11  爾等中最大者、將為爾等役、 

12  且自高者將為卑、自卑者將為高也、 第九四節誦 

13  〇禍哉爾等偽善之學士及發利些乙等、因爾等在人前關閉天國、蓋自不入、有欲入者亦不許入、 

14  禍哉爾等偽善之學士及發利些乙等、因爾等侵吞嫠婦之家產、而佯為長祈禱、緣此爾等受刑更重、 

15  禍哉爾等偽善之學士及發利些乙等、因爾等周行海陸使一人作進教者、將成之時、爾等使之為地獄之子、倍於爾等也、 

16  禍哉爾等瞽而導者、有云、人指殿發誓、則不妨、惟指殿中之金發誓、乃擔當之、 

17  愚而瞽者歟、何為大、金乎、抑成聖金之殿乎、 

18  又曰、指壇而誓者、則不妨、惟指在其上之儀物發誓、乃擔當之、 

19  愚而瞽者歟、蓋何為大、儀物乎、抑成聖儀物之壇耶、 

20  故指壇發誓者、乃指在其上者發誓焉、 

21  指聖殿發誓者、乃指伊及居于其內者發誓焉、 

22  指天發誓者、乃指上帝之寶座及坐于其上者發誓也、 第九五節誦 

23  〇禍哉爾等偽善之學士及發利些乙等、因爾等十分之一納薄荷、茴香、芹菜、而將法律之尤重者、即義與仁與信則遺之、此可行、而彼亦不可遺之、 

24  瞽而導者、蚊則濾之、駱駝則吞之、 

25  禍哉爾等偽善之學士及發利些乙等、因爾等潔淨杯盤之外、而內中盈滿劫奪及不義、 

26  瞽者發利些乙人乎、先潔淨杯盤之內、為其外亦成潔淨矣、 

27  禍哉爾等偽善之學士及發利些乙等、因爾等似粉飾之墓、外顯見其美、內則盈滿死骸骨及諸污穢、 

28  爾曹亦若是、爾等外顯見于人為義者、內則盈滿偽善及不法〇 第九六節誦 

29  禍哉爾等偽善之學士及發利些乙等、因爾等建先知之墓、飾義人之碑亭、 

30  且曰、若我等在我列祖之日、則不同彼等以流先知之血、 

31  是以爾等自証爾等為殺先知者之子、 

32  盍盈滿爾等列祖之量歟、 

33  蝮蛇之類乎、誰囑爾等逃避地獄之審判、 

34  緣此顧、我遣先知、睿智者、及學士等就爾曹、其中有爾等所殺及釘十字架者、其中有爾等所鞭於爾等之會堂、及自此城窘逐至彼城者、 

35  致於地上所流自義人阿韋泐之血、至爾等所殺于殿及壇間瓦拉吸亞子咂哈利亞之血、皆降歸於爾等、 

36  我誠告爾等、此悉將歸于斯世代、 

37  耶魯薩利木乎、耶魯薩利木乎、係殺先知及以石擊被遣于爾者、我屢次願聚集爾之諸子、如母雞聚集其雛于其翼下、而爾等不願也、 

38  顧爾等之家將遺爾等為墟、 

39  蓋我告爾等、從今後爾等不得見我、迨云、被福言係因主名而來者、

