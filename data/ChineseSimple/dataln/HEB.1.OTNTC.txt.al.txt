1  〇古昔上帝以屢次多方、藉諸先知宣吿列祖、 

2  而在此末日、又藉其子吿我等、即立之為萬物之嗣子、以之創造諸世界者、 

3  此乃其榮光之光輝、及本性體之像、以其能力之言、持載一切、彼以己成為我等罪之潔淨、遂在上、坐於威嚴者之右 

4  彼超越諸天神何如、彼得嗣名較彼等者尤尊、 

5  蓋上帝對何天神曾云、爾乃我子、我今生爾、又云、我為其父、彼為我子、 

6  又彼引冢子入世之時曰、上帝諸天神皆當叩拜之、 

7  論及諸天神曰、爾以衆天神為風、以衆差役為火熖、 

8  論及子、則曰、上帝歟、爾之寶座至於世世、爾國之權柄、為正直之權柄、 

9  爾愛義德而惡不法、故爾之上帝以喜油傅爾上帝歟、勝於爾之同侶、 第三百零四節誦 

10  〇又曰、主歟、爾在元始為地立基、天亦為爾手之造工、 

11  此必敝隕滅、惟爾恒存、此等皆必故而如衣服、 

12  爾將如衣服捲之、此等變易、而爾不變易、爾壽無疆、 

13  上帝對何天神曾云、坐我右哉、迨我將爾仇敵置爾足下為足凳、 

14  彼等亦皆為事奉之神乎、乃奉遣為將得嗣拯救者之執事耳、

