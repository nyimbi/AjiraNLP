1  〇自元始所有者、乃我儕所聞、親目所覩、我儕所察、親手所捫者、即生命之言也、 

2  生命已顯現、然我儕見而証之、而傳予爾等永遠之生命、即在上帝有而顯現于我等者、 

3  我儕以所見所聞者傳于爾等、為爾等偕我等有共與、然我等之共與係與父及其子伊伊穌斯者合利斯托斯也、 

4  我儕書此達爾等、為爾等之歡喜充滿、 

5  此乃我儕所聞於彼、而傳于爾等之福音、因上帝是光、在彼無一暗、 

6  我儕若言偕彼有共與、而仍履于暗、則為謊言、且不遵真實、 

7  我儕若履于光明、亦如彼親自于光明然、則我儕彼此有共與、而其子伊伊穌斯合利斯托斯之血必滌除我等於諸罪、 第六九節誦 

8  〇我儕若言無罪、則為自欺、而真實亦不在我等中、 

9  我儕若承認己罪、則彼乃誠實、且公義、必赦免我等之罪、滌除我等于諸不義、 

10  若言未嘗犯罪、則以彼為謊、而其言亦不在我等中、

