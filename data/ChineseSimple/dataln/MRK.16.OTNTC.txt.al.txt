1  〇安息日既過、瑪格達剌之瑪利亞、亞適烏之母瑪利亞、與薩羅密亞、買香料為來傳之、 

2  在七日之首日、平旦日方出、來就墓、 

3  互相曰、誰予我等移開墓門之石耶、 

4  彼等舉目見石己移開、其石乃甚大也、 

5  彼等入墓見一年少者坐于右、衣白衣、且驚駭之、 

6  彼語之曰、勿驚駭、爾等尋被釘十字架者、那匝列特之伊伊穌斯、彼己復活不在此矣、顧其停放之處、 

7  而爾等往吿其門徒、及撇特兒、彼將先爾等往戞利列亞、于彼得見之、如彼前所吿爾等者、 

8  彼等出、離墓而奔、戰慄驚駭、毫不吿一人、其懼怕如是也、 第七一節誦 

9  〇于七日之首日、早朝復活之時、先顯現瑪格達剌之瑪利亞、即由之曾逐出七魔鬼者、 

10  其往吿先偕彼在之、哀慟而號泣者、 

11  伊等聞彼復活而為其所見者、皆不信、 

12  此後其中二人往村去之時、彼叧以形狀顯現予之、 

13  其人返吿餘衆、乃彼等亦不信之也、 

14  卒十一者于席坐之間、彼又顯現、責之為其心不信而頑、因伊等不信其得見復活者故也、 

15  又語之曰、爾等往普世傳福音於凡受造之物、 

16  信而領洗將得救、然不信者將定罪、 

17  有奇蹟隨信者、如是、即因我名逐魔鬼、言新方言、 

18  握蛇若飲毒無傷害之、按手于負病者、將得痊愈、 

19  主與彼等言竟升天、坐于上帝之右、 

20  彼等出、普徧傳教、主相助之、附以奇蹟堅固其言、阿民、

