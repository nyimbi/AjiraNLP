1  〇總之、吾弟兄乎、爾曹當因主而歡喜、蓋我書此達爾等、為我無煩、而為爾等有益、 

2  當愼防犬類、當愼防行惡人、當愼防割禮、 

3  蓋割禮、即我儕乃以神事奉上帝、且因合利斯托斯伊伊穌斯為誇、所不恃於肉體、 

4  雖然我亦有可恃於肉體、若他人以為肉體可恃、則我更可恃、 

5  我生八日、即受割禮、屬伊斯拉伊泐之族、屬韋尼阿民之支派、耶烏雷乙中之耶烏雷乙、論法律、則為發利些乙、 

6  論熱心、則窘逐上帝之教會、論法律之義、則無玷者、 

7  然此曾為我益者、我為合利斯托斯以為損、 

8  且我以一切為損、因吾主合利斯托斯伊伊穌斯知識超越之故、〇 第二百四十五節誦 我為彼遺其一切、全視以為糞土、即欲得合利斯托斯、 

9  且我顯於彼有義非由法律、乃由信合利斯托斯、即由上帝因信所賜之義、 

10  為彼與其復活之能力、其受苦難之分受、而效其死、 

11  或可得及死復活、 

12  我非言我已得、或已成全、惟追求、或可得之、如合利斯托斯得我然、 

13  弟兄乎、我自不以為己得、乃只一、即忘後而進前、 

14  向標準直趨、欲得於伊伊穌斯合利斯托斯由上帝召之褒賞、 

15  故凡在我等中完全者、如此當思、爾曹若有異意、上帝必以此啟示爾等、 

16  然我儕所得之地當如此而想念、而遵此規度生、 

17  弟兄乎、爾曹當效我亦當視諸遵行我之模範、 

18  蓋我屢告爾等、今涕泣又告爾等、有多人行如合利斯托斯十字架之仇敵、 

19  其終即滅亡、其上帝乃肚腹、共以辱為己榮、彼等所思者屬地也、 第二百四十六節誦 

20  〇惟我之國在天、我儕待拯救者、吾主伊伊穌斯合利斯托斯由彼而來、 

21  彼變化我等卑賤之身、為其榮光體之像、憑其服萬物於己之能力也、

