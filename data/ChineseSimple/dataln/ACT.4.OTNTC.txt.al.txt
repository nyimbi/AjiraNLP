1  〇彼等向民發言之時、諸司祭及司殿者、與薩督楷乙人、逕前就之、 

2  慍彼等教訓民及引伊伊穌斯、傳亡人復活之故、 

3  因時已暮、措手收彼等待旦、 

4  然聽言者中多有信之、數約五千、 

5  入明日有司長老學士等聚集于耶魯薩利木、 

6  且司祭首昂那及喀伊阿發、及伊鄂昂、及阿列克桑德拉、及凡司祭首之族人、 

7  將彼等立于中間、詰曰、爾等以何能力、抑以何名行此耶、 

8  其時、撇特兒滿被聖神、語之曰、民之有司、及伊斯拉伊泐之長老乎、 

9  我儕今日若為向病人之善功被審問、其如何得愈、 

10  則爾衆與凡伊斯拉伊泐之民當知、因那咂列特伊伊穌斯合利斯托斯之名、乃爾等釘之十字架、而上帝由死中復活者、此人即由之痊愈立爾等前、 

11  〇此乃爾中工師所棄之石、已成隅頂、在他別無拯救、 

12  因天下無他名賜于人間、由之我等當得救、 第十一節誦 

13  〇彼等見撇特兒及伊鄂昂之毅然、而識其為無學及卑賤之人、詫異、又知其曾偕伊伊穌斯在者、 

14  然見得愈之人、偕之立、則無言可駁矣、 

15  乃令彼等出會所、相議曰、 

16  于此等人將何為、蓋由彼等所行大著奇徵顯現于凡耶魯薩利木居者、我儕亦不能言其無、 

17  然恐此播于民間、我儕只恫喝之、俾勿再以斯名訓人、 

18  乃召彼等、命之絕勿以伊伊穌斯之名言論教訓、 

19  撇特兒與伊鄂昂對之曰、聽爾等過于聽上帝、在上帝前義否、爾等自審判、 

20  蓋我儕所見所聞者、不得不言也、 

21  彼等無隙尋求、如何罰之、緣民之故、因皆為所成者榮光上帝、 

22  蓋其人有四十餘歲、此療愈之奇徵乃在彼所成也、 第十二節誦 

23  〇彼等被釋後、來就屬己者、即傳述凡由司祭首及長老等所吿之者、 

24  其聞之、同心揚聲籲上帝曰、主宰、爾乃造成天地海及其中萬物者、上帝歟、 

25  以聖神藉我祖爾僕達微德之口言曰、異邦何為閧亂、列民何為徒謀、 

26  地上之諸王興起、諸侯聚集攻主、及其合利斯托斯、 

27  蓋誠然伊羅德及彭特乙批剌特偕異邦及伊斯拉伊泐民、聚集在此城、攻爾聖子伊伊穌斯、為爾所膏者、 

28  為行凡爾手爾旨預定者以成之、 

29  主歟、今鑒彼等之恐喝、而賜爾諸僕皆毅然傳爾言、 

30  何時爾伸爾手施療愈、而奇徵奇蹟即以爾聖子伊伊穌斯之名成之、 

31  彼等祈禱畢、其所聚集之處震動、衆滿被聖神、而毅然傳上帝之言、 

32  〇信之衆庶一心一靈、無一人謂其所有者屬己、乃以所有者悉為公用、 

33  宗徒等以能力証主伊伊穌斯合利斯托斯之復活、有大恩寵在其衆、 

34  彼等中無一窮乏者、蓋凡田宅之主人售賣、而携其賣價、 

35  置宗徒足下、各如其所需者而分予之、 

36  時有列微特人生于乞利普名伊鄂錫乙、宗徒稱之為瓦兒那瓦者、譯即勸慰之子、 

37  其有田疇售賣之、携其價亦置宗徒之足下、

