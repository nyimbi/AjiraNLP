1  〇夫天國如家主、早朝出傭工人為其葡萄園、 

2  與工人約一日銀一枚、即遣之往其葡萄園、 

3  在第三時出見別有閒立于市者、 

4  謂之曰、爾曹亦往我葡萄園、有何所適宜者、我將予爾等、彼等遂往、 

5  在第六及在第九時又出、行亦如是、 

6  而在第十一時亦出、遇有他閒立者、則謂之曰、爾等何終日閒立於此乎、 

7  伊等曰、無傭我等者、謂伊等曰、爾曹亦往我葡萄園、有何所適宜者、爾等將得之、 

8  及暮、葡萄園之主語其家宰曰、呼衆工人予伊等工資、自後者起、至先者止、 

9  在第十一時者而來、各得銀一枚、 

10  先者而來、意想是將多得、然彼等亦各受銀一枚、 

11  得之後、怨家主曰、 

12  此後者、作一時、而爾使伊等與我等負終日勞苦及暑熱者相等、 

13  彼對其中之一人曰、朋友乎、我未辜負爾、爾與我約非銀一枚乎、 

14  取爾者而往、我願予此後者、如予爾同、 

15  或以我者行我所願、不亦宜乎、抑因我為善、而爾之目乃惡乎、 

16  如是先者將為後、後者將為先、蓋被召者多、而見選者少也、 第八一節誦 

17  〇伊伊穌斯上耶魯薩利木之時、途中獨携十二門徒、謂之曰、 

18  顧我儕上耶魯薩利木、而人子將被賣予司祭首及學士等、彼等即罪之以死、 

19  且交之予異邦人、為凌辱、鞭責、釘于十字架、而彼於第三日將復活、 

20  其時碣韋叠乙二子之母偕其子來就之、拜之有求於彼、 

21  伊謂之曰、爾何所欲、彼曰、言哉、俾我此二子、在爾國一於爾右一於爾左而坐、 

22  伊伊穌斯答曰、爾等不知爾所求者、我將飲之爵、爾等能飲之乎、我將領之洗、爾等能領洗乎、彼等曰、能耶、 

23  又語彼等曰、爾等將飲我之爵、以我所領之洗、爾等將領洗、然以坐我右及我左、非我所予者、乃由我父為誰所備者、 

24  十者聞之、慍於二弟兄、 

25  然伊伊穌斯召之曰、爾等當知、異邦之主王其民、大人亦權執之、 

26  於爾等中則不可如是、爾等中願為大者、將為爾等役、 

27  願為首者將為爾等僕、 

28  如人子之來非為役人乃為役於人也、致予以己之生命為衆之救贖矣、 第八二節誦 

29  〇彼等出耶利鴻之時、多民從之、 

30  而顧、有二瞽者坐路旁、聞伊伊穌斯經過、呼曰、主歟、達微德之子乎、矜憐我等、 

31  民戒彼等使緘默、彼等更呼曰、主歟、達微德之子乎、矜憐我等、 

32  伊伊穌斯止、呼彼等曰、爾等願我何為、 

33  彼等謂之曰、主歟、為我等之目得啟、 

34  伊伊穌斯憫之、觸伊等之目、既而伊等之目得明、即從之、

