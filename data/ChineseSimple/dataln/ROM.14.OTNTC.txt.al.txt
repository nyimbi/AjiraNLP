1  信弱者爾曹當納之、切毋爭論意見、 

2  蓋此人信諸物皆可食、彼信輭弱、但可食菜蔬、 

3  食者藐視不食者、不食勿議論食者、蓋上帝皆納之、 

4  爾為誰、敢議論他人之僕耶、其在主前、或立或仆、彼必起立、上帝能使之立、 

5  〇有人以為此日異彼日、又以為日日相同、各人任其心思為定憑、〇 第一百十三節誦 

6  有分別日者、為主分別、不分別日者、亦為主不分別、食者為主而食、因而感謝上帝、不食者亦為主而不食、亦感謝上帝、 

7  蓋我等中無一為己而生、亦無為己而死、 

8  蓋我儕若生、則為主而生、若死則為主而死、故或生或死永屬主也、〇 第一百十四節誦 

9  蓋合利斯托斯死、起而復活、使其為生死者之主、 

10  〇爾何為議論爾弟兄、然或爾亦何為藐視爾弟兄乎、我衆必立合利斯托斯臺前、 

11  蓋經載主誓曰、我將生活、凡膝必曲跪我前、凡口必承認上帝、 

12  如是我中各人必為己陳詞於上帝前、 

13  故我儕絕不互相議論、爾曹寧以定議、即勿以躓蹶、或引誘置于弟兄前、 

14  我賴主伊伊穌斯明知且深信、凡物本無不潔者、若人以何物為不潔、則與彼為不潔、 

15  若爾為所食使爾弟兄憂、則所行不順愛矣、勿以爾所食滅合利斯托斯所為之死者、 

16  勿使爾等之善行受毀謗也、 

17  蓋上帝之國不在飲不在食、乃在義德與安和、由聖神之樂耳、 

18  夫以此事奉合利斯托斯者、即被上帝所悅、及人人所嘉也、〇 第一百十五節誦 

19  故我儕當追求所關於安和、及彼此建德者、 

20  勿因食物敗壞上帝之事、蓋凡物皆潔、然為躓礙而食者、與之為惡也 

21  寧勿食肉、勿飲酒、無論何事、勿使爾弟兄、或躓蹶、或引誘、或輭弱、 

22  爾有信乎、當存于己於上帝前、福哉、於其所擇而內不疚者、 

23  疑惑而食者即見定罪、因其不由信之故、凡不由信者、罪也、 

24  惟有能堅固爾等者、循我之福音、及伊伊穌斯合利斯托斯所傳之教、按奧秘之顯示、乃藏于永古者、而今已昭著、 

25  遵永遠上帝之命、藉先知之經、所宣告於列邦人、使之順服于信、 

26  即獨一睿智之上帝、藉伊伊穌斯合利斯托斯榮光歸之、於世世、阿民、

