1  〇厥後、主又選立他七十者、乃各依二人遣彼等、于其面前往各城各處、即其自所欲往者、 

2  向伊等曰、穡乃多、而工者少、故求穡主為遣工者至其穡也、 

3  往哉、我遣使爾等、如羊羔在群狼之中、 

4  勿袋、勿囊、勿履、途中勿問人安、 

5  無論入何家、先曰、安和予此家、 

6  如在此有安和之子、爾等之安和、安止之、不然、則仍歸爾、 

7  居其家、在彼食飲、隨其所有、蓋工得其值、宜也、爾等勿自此家移彼家、 

8  無論入何城、而人接爾等者、則食於爾等所陳者、 

9  療愈其中負病者、且告之曰、上帝之國近爾等矣、 

10  無論入何城、而人不接爾等者、則出、于其衢曰、 

11  由爾城所沾之塵、對爾拂去、然仍當知此、上帝之國近爾等矣、 

12  我告爾等、于彼日、莎多木人較此城猶易忍受、 

13  禍哉、爾等霍拉精、禍哉、爾微福薩伊達、蓋在爾等中所施之異能、若行于提兒及西東、則彼等早衣麻蒙灰、坐而改悔矣、 

14  然提兒及西東于審判、較爾等猶易忍受、 

15  喀撇兒那屋木乎、爾曾舉升至天、而將墮落于地獄、 第五一節誦 

16  〇聽爾等者聽我、拒爾等者拒我、拒我者亦拒遣我者也、 

17  七十者歡喜而歸、曰、主歟、因爾之名諸魔鬼降服我等矣、 

18  彼語之曰、我見薩他那自天隕落如電、 

19  〇顧我賜爾等權柄以踐踏蛇蠍、抵敵之諸力、毫不傷爾等、 

20  然爾等勿歡喜為此、即魔鬼降服爾等、乃歡喜為爾等之名得被紀錄于天、 

21  當其時、伊伊穌斯快興曰、父歟、天地之主乎、我稱讚爾、因爾隱此於智者達者、而顯之于赤子矣、誠哉、父歟、于爾之甘願如是也、 第五二節誦 

22  〇彼向門徒曰、萬物由父所授于我、父之外無識子者、子及子所欲示者之外、無識父者 

23  又轉向門徒而特語之曰、福哉其目、見爾等所見者、 

24  因我告爾等、因多先知及列王欲見爾等所見、而不得見、欲聞爾等所聞、而不得聞、 第五三節誦 

25  〇顧有一法律師起、試探之曰、師歟、我當何為、以嗣永生、 

26  伊伊穌斯謂之曰、法律中所載者、為何、 

27  伊答之曰、宜盡爾心、盡爾神、盡爾力、盡爾意、愛主爾上帝、且愛親隣者如自己、 

28  彼語之曰、爾所答誠是也、行此則將生、 

29  其欲自表為義、向伊伊穌斯曰、誰係我之親隣者、 

30  伊伊穌斯答曰、有人由耶魯薩利木下耶利鴻、陷于盜賊、褫裸且傷之、置之幾死而去、 

31  適有一司祭由此路而下、見之而過、 

32  亦又列微特人至彼處、進前見之而過、 

33  惟有薩瑪利亞人經行至此、見之則憐憫、 

34  進前以油與酒沃其傷而裹之、乘其牲畜、引至旅館、顧贍之、 

35  次日將行、取二予館人曰、顧贍之、若所費加多、我返之時、將償爾、 

36  此三者中爾意、誰為陷盜之親隣乎、 

37  彼曰、是與之行慈憐者、伊伊穌斯語之曰、爾往亦如是行乎、 第五四節誦 

38  〇伊等行時、彼入一村、有婦名瑪兒發迎接之于其家、 

39  其妹名瑪利亞坐伊伊穌斯足下而聽其言、 

40  瑪兒發張羅大供事、就之曰、主歟、爾不顧我妹遣我一人供事爾乎、故爾告之以助我、 

41  伊伊穌斯答之曰、瑪兒發歟、瑪兒發歟、爾顧慮忙亂殊多、 

42  然所需者惟一、至瑪利亞已擇善分、即由之所不可奪者也、

