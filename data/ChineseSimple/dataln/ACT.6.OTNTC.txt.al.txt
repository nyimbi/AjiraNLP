1  〇當其日、門徒加增、希臘僑寓者向耶烏雷乙人有怨言、因其孀婦于日日之施濟、被輕視故也、 

2  十二者招多數門徒曰、我儕捨上帝之言而司幾筵、非所宜也、 

3  顧、弟兄乎、選擇被爾等所証且滿被聖神及睿智者七人、我儕立之以司此事、 

4  我儕可居祈禱及司言、 

5  此言為衆庶所悅矣、遂選斯帖芳、其人滿被信德及聖神者、又肥利普、普羅霍兒、尼喀諾兒、提孟、葩兒民、昂提鄂吸亞人尼適來乙新進教者、 

6  立之于宗徒面前、彼等祈禱、按手于其上、 

7  上帝之言增長、門徒之數于耶魯薩利木加增甚多、司祭中有多服信者、 第十七節誦 

8  〇然斯帖芳滿被信德及能力行大奇蹟奇徵于民間、 

9  有屬諸會堂名梨韋兒廷及乞利湼乙及阿列克桑德利亞及他由乞梨乞亞及亞濟亞者起與斯帖芳辯論、 

10  然不能敵其睿智及神、即彼以之所論者、 

11  其時、彼等唆使數人而言者曰、我儕聞此人、出言譭謗摩伊些乙及上帝、 

12  有聳動百姓及長老學士等突來執之、拽至公會、 

13  立誣妄証者、曰、此人出言毀謗此聖所、與法律不已、 

14  蓋我等聞彼曰、那作列乙伊伊穌斯將毀此所、並更改摩伊些乙所授我之例、 

15  衆坐于會堂者注目視之、見其面如天神之面然、

