1  凡信伊伊穌斯為合利斯托斯者、乃由上帝而生、凡愛生之者、亦必愛由其所生者也、 

2  我儕若愛上帝之諸子、由此而知我等愛上帝時、必守其誡命、 

3  此係向上帝之愛、俾我等守其誡命、而其命不難也、 

4  蓋凡由上帝而生者、則必勝世界之捷勝、乃我之信也、 

5  孰為勝世界者、非信伊伊穌斯為上帝之子者乎、 

6  〇此即伊伊穌斯合利斯托斯以水以血而來者、不獨以水、仍以水、又以血也、神又為作証者、因神真實也、 

7  蓋在天作証者三、父也、言也、聖神也、而此三者為一、 

8  在地作証者三、神也、水也、血也、而此三者歸一也、 

9  我儕若受人之証、則上帝之証尤大、蓋此為上帝之証、即彼為其子所作証者也、 

10  凡信上帝子者于己有証、不信上帝者則彼成為謊言者、蓋不信上帝為其子作証之作証、 

11  此証即上帝所賜我等永遠之生命、而此生命在其子也、 

12  有上帝子者則有生命、無上帝子者則無生命、 

13  我既書此達爾等信上帝子之名者、使爾等知且信上帝子之名者、且有永遠之生命、 

14  我儕若順其旨而有何求、彼必聽我等、此乃我等在彼所有之勇毅也、 

15  若知彼聽于我等之所求、則更當知、凡我求于彼者、無不得矣、 

16  人若見兄弟犯罪不至死、則可為之求、而上帝將以生活賜之、惟犯罪不致于死者也、有罪致死者、我不言當為之求也、 

17  凡不義之事、即為罪也、但有罪不致死者、 

18  我儕知、凡由上帝而生者必不犯罪、由上帝而生者克自守、因凶惡者不能近之、 

19  我儕知是屬上帝者、舉世全伏在惡中、 

20  我儕知上帝之子來、而以智慧賜我等、使我等識真者、為我等居在真者內、及在其子伊伊穌斯合利斯托斯內、此乃真上帝、及永遠之生命也、 

21  小子歟、爾曹當自防於偶像、阿民、 伊鄂昂前公書終 其中有五章 堂中有七節誦

