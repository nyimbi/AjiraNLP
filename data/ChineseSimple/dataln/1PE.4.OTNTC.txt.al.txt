1  〇故合利斯托斯為我等以身受苦難、爾曹亦以其意備戰、蓋凡以身受苦難者可息罪、 

2  為後度寓肉體之餘日、絕不從人慾、定順上帝之旨耳、 

3  蓋爾等過度生之日、已足矣、從異邦人之意、履于邪侈、縱慾、沉湎、饕餮、及行可醜之拜偶像、 

4  於是彼等奇異、因爾等非同彼等於此放蕩之極、則毁謗爾等、 

5  彼等將答覆將來審判生者死者之主、 

6  蓋於是、亦傳福音于死者、為彼等依人以身受審判、依上帝以神得生、 

7  萬有之終伊邇、故當謹慎且警醒以祈禱、 

8  最要篤於相愛、蓋愛掩蔽多罪、 

9  當互待旅人、不可吝嗇、 

10  各當按其所得之恩賜互相事奉、形同上帝種種恩寵之善家宰、 

11  人若言、當以上帝之言、人若事奉、當盡依上帝所賜之力事奉之、為在一切藉伊伊穌斯合利斯托斯、由上帝得榮光、即將榮光及權能歸之、於世世、阿民、○ 第六二節誦 

12  所愛者歟、勿奇異在爾等中有火煉乃遣為試探爾等者、如與爾等遭奇異之事、 

13  惟爾曹當喜樂、因與合利斯托斯共受苦難、克使爾等于榮光顯現之時、亦可歡喜踴躍也、 

14  爾等若因合利斯托斯之名被詬、則爾等為有福矣、因榮光神上帝神安息于爾等中、故為彼等所謗讟、而為爾等所榮光、 

15  免在爾等中有受苦難者、如凶殺、或竊盜、或行惡、或多事、 

16  然若為合利斯提昂、則無羞愧、而在此分得榮光上帝、 

17  因時審判由上帝之家而起、若先由爾等、則不順服上帝福音者、其終將若何耶、 

18  若義者幾乎得救、則不虔敬與犯罪者將顯立于何處、 

19  故循上帝之旨受苦難者、當以己靈魂托予之、如誠實之造物主、可當行善也、

