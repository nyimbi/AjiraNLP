1  信所望之準的、為未見者之確証、 

2  蓋古人由此得証、 

3  我儕由信則知普世以上帝之言所造、致於所見者由不顯見者而成、 

4  阿韋泐由信獻祭於上帝、較喀英為義、由之得証其為義、如上帝亦証其儀物、彼死而尚言、 

5  耶諾合由信被遷移、致於不見死、竟不遇之、因上帝遷移之、蓋其未被遷移之先、彼已得証、為見悅於上帝、 

6  然無信不能見悅於上帝、蓋就上帝者、必當信彼為有、乃為尋求彼者之施報者、 

7  諾乙由信蒙上帝之默示、於未見之事、遂敬畏而備方舟、拯救其家、由之罪世、及循信成為義之嗣子、〇 第三百二七節誦 

8  阿烏拉阿木信遵順召命、以往將來為嗣業之地、而往自不知其何往、〇 第三百二八節誦 

9  阿烏拉阿木由信寓在許約之地、如在異鄉、居於幕中、乃偕伊薩阿克亞适烏、即同一許約之嗣業者、 

10  蓋彼候待有基之城、乃上帝所營所造者、 

11  薩兒拉由信雖胎荒尚得懷妊之力、其生育非依其年、蓋彼知許約者、為可信也、 

12  故由一人、雖如死者而生育、蕃衍如天星之多、如海邊沙之無數、 

13  此等皆有信而死、而未得許約、惟遙望之而欣喜、自謂在地為客旅、為僑寓者、 

14  如是所言者、自表明其尋求家國、 

15  彼等若思念其所出之國、則尚有時可歸、 

16  然彼等戀幕更善之國、即在天者、故上帝自稱彼等之上帝、不以為恥、蓋為之備城耳、〇 第三百二九節誦 

17  阿烏拉阿木由信被試探之時、獻伊薩阿克、此乃為許約者獻其獨生子、 

18  為其所言者云、在伊薩阿克方稱為爾裔、 

19  蓋彼已想上帝亦能使之由死復活、故受之為預像、 

20  由信為將來者伊薩阿克福言亞适烏及伊薩烏、 

21  亞适烏由信臨死福言伊鄂錫福之各子、且扶其杖上而拜、 

22  伊鄂錫福由信臨終時預料伊斯拉伊泐諸子之出、為己之骸骨而遺命、 

23  摩伊些乙由信誕生之後、三月之間被其父母藏匿、蓋彼等見子美、不懼君命 

24  〇摩伊些乙由信既長大、辭稱為發拉翁女之子、 

25  寗願與上帝之民共受苦、不願享暫時罪惡之佚樂、 

26  緣彼以為合利斯托斯之毀謗、較耶吉撇特諸寶、為己為更大之富、蓋彼仰望賞賫也、 

27  彼由信離耶吉撇特、不懼畏王怒、蓋彼以不可見者、如見之而忍耐、 

28  由信行葩斯哈、及撢灑血之禮、滅諸長子、不得觸彼等、 

29  伊斯拉伊泐人由信、彼等過紅海行如行陸地、耶吉撇特人試行之、則沉溺焉、 

30  耶利鴻之城垣由信以七日之廵後傾圮、 

31  妓女拉阿烏由信以平安接納偵探、而送彼等於他路、故不與不信者偕亡、 

32  我復何言、若述碣疊翁、瓦拉克薩木訟、伊耶發乙、達微德、薩木伊泐、諸先知、則時為我之不足矣、〇 第三百三十節誦 

33  由信征服諸國、行公義、受許約、箝獅口、 

34  滅火勢、避劍刃、弱為強、勇於戰、潰敵隊、 

35  有婦受其死者復活、有人受酷刑不願脫免之、為得更善之復活、 

36  又他者受淩辱、鞭朴、縲絏、囹圄之試、 

37  被石擊、被鋸解、遇拷問、被劍殺、衣綿羊山羊之皮而流離、忍受窮乏患難困苦、 

38  致成世界不堪者、避於曠野、山嶺、嚴穴、地窟 

39  此等皆由信得証、但未獲所許約、 

40  蓋上帝為我等預鑒定尤善者、為彼等非偕我等不得全備矣、

