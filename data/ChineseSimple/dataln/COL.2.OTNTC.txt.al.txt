1  〇我願爾等知我為爾等居剌鄂底乞亞、與耶拉坡泐人、與未曾見我本人之面者、如何勤勞、 

2  願其聯和於愛心而受安慰、彼等得完全穎悟之富、能知上帝父及合利斯托斯之奧義、 

3  於其中一切智慧之寶藏所隱藏者、 

4  我言此恐有人以巧言迷惑爾等、 

5  蓋我身雖遠離、而神則偕爾等在、喜見爾等秩然有序、並堅信合利斯托斯也、 

6  是以爾曹如已承受主伊伊穌斯合利斯托斯、則當遵之而行、 

7  在彼根深及堅造、又堅固於信、如爾曹所學、當進益之、感謝之、 第二百五十四節誦 

8  〇弟兄乎爾曹當愼、勿為人以理學空術所誘、如爾等循人遺傳、世之元行、非遵合利斯托斯也、 

9  盖上帝性之充滿、悉以寶體居合利斯托斯、 

10  爾曹在彼得充滿、彼乃諸首領及權柄之首、 

11  爾曹在彼亦受割禮、非以手行之割禮、即以脫去罪身之體、乃受合利斯托斯之割禮、 

12  爾曹既領洗與彼同葬、則與彼必復活、藉信使彼由死復活上帝之強力也、 第二百五十五節誦 

13  〇為爾等曾因諸罪、及身無受割禮而死者、而偕彼復生、今赦我等之諸罪、 

14  塗抹我等反對儀文券、即反對我等者、彼取之於中間、而釘之於十字架、 

15  奪首領權柄之力、顯辱之於己凱勝彼等、 

16  是以人勿因或飲物、或食物、或節期、或新月、或安息日故、而竞議爾等、 

17  此皆為將來之影象、而實體在合利斯托斯也、 

18  無論何人、切勿以任意之謙遜、及諸天神之事奉惑爾等、其欲窺未經見者、乃以本肉體智慧妄自誇詡、 

19  不倚賴首、全體由之、藉百節維繫、相助相聯、即以上帝之生長而生長、 

20  故爾曹若偕合利斯托斯為世之元行同死、何又如居世者守禮儀、 

21  勿觸、勿嘗、勿捫之、 

22  此皆因用之而朽壞、是遵人之誡教耳、 

23  此有其智慧之名、任意之事奉、及謙遜、竞不惜身、不重肉體之保養而已、

