1  〇偕葩韋泐在者、即于舟得拯救者始知島名哶梨特、 

2  島夷與我等施恩惠不少、因雨且寒、彼等熱火納我等衆人、 

3  葩韋泐集多柴置火上之時、有毒蛇因熱而出、纏繞其手、 

4  島夷方見毒蛇懸于葩韋泐之手、互相語曰、此人必係殺人者、蓋雖在海中得救、然天理不容其生也、 

5  然彼抖毒蛇于火、毫無所害、 

6  彼等候其必腫、或仆地而死、候之既久、見彼毫無傷害、遂轉意謂其為上帝也、 

7  島長名普布梨亞、有田業近此處、其迎接我等、三日間賓禮相待、 

8  適普布梨亞之父患熱病及血痢、葩韋泐入就之、為之祈禱、按手于其身、而療愈之、 

9  自是之後、島中他人有病者、皆來以得療愈、 

10  乃以優禮敬待我等、臨別之時、以所需者餽贈我等、 

11  三月後、我等登阿列克桑德利亞之舟、乃在島過冬者、號底鄂斯庫拉、 

12  遂駛離、駛至錫拉庫咂存留三日、 

13  由彼繞行駛至利吉亞、越一日南風吹起、次日來至普帖鄂泐、 

14  在彼遇數兄弟請我等同居七日、遂往羅馬、 

15  彼處之數兄弟聞之、即出、至阿皮野烏市及三館處、為迎接我等、葩韋泐見之感謝上帝、振起精神、 

16  既來至羅馬、百夫長將衆囚交付將軍、惟許葩韋泐偕一守兵別居、 

17  越三日、乃召伊屋叠亞人之諸長者、既集、謂彼等曰、列位弟兄乎、我毫未違背伊屋叠亞人、或列祖之例、竞在耶魯薩利木被囚、而解付于羅馬人之手、 

18  彼等審判我、見我無一當死之罪、欲釋放我、 

19  惟伊屋叠亞人拒之、致我不得已上吿楷薩兒、並非有意訟我民也、 

20  為此故、請爾等相見叙談、蓋我為伊斯拉伊泐所望者、被繫以此鐵索、 

21  衆向之曰、我儕未接伊屋叠亞人來書論爾、於弟兄中來者亦未述吿、或言爾之何惡、 

22  然我等欲聞爾意如何、蓋我等皆知、為此教門隨在爭論也、 

23  乃定日、有多人至其寓所、彼自朝至暮、厯歷証明上帝之國、引摩伊些乙法律及諸先預知言、指伊伊穌斯勸彼等信、 

24  其言有信者、有不信者、 

25  彼此不合、將散之時、葩韋泐發一言曰、昔聖神藉先知伊薩伊亞吿我列祖之言、誠是矣、 

26  其言云、往哉、就此民而吿之曰、爾等耳聞而不聰、目視而不見、 

27  蓋此民心頑鈍、耳聽慵、目自閉、恐其目見、耳聽、心悟、回轉我將醫之、 

28  故爾等當知上帝之拯救已施送於列邦、而彼等聽之、 

29  彼言之後、伊屋叠亞人歸、多相辯論、 

30  葩韋泐居自賃之屋整二年、並接待凡來見之者、 

31  彼宣傳上帝國、教以吾主伊伊穌斯合利斯托斯毅然無阻止也、 聖宗徒行實經終 其中有二十八章 堂中有五十一節誦

