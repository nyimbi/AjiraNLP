1  〇為長老者書達至愛之戞伊乙、乃我至誠所愛者、 

2  所愛者歟、我祈求為爾得康健、及進步在一切、如爾之靈魂進步然、 

3  時有數兄弟來此、而為爾之真實作証、如何爾遵真實而行、則我不勝歡喜、 

4  歡喜莫大焉、即我聞我諸子遵真實而行、 

5  所愛者歟、爾供給弟兄及客旅、 

6  彼等在教會前証爾之愛、爾若堪合上帝者、饋贐之而行、善矣、 

7  蓋彼等因其名而出、毫不取于異邦人、 

8  若此者我儕當接待之、使我儕為同助於真實者、 

9  我曾書達教會、然彼等中有底鄂特列福好為首者、不接待我等、 

10  故我若來至、則必記憶其所行之事、即彼以惡言毁謗我等、且不以此為足、自又不接待弟兄、有人接待者、彼反禁阻之、而逐出之於教會、 

11  所愛者歟、爾曹勿效惡、乃效善、行善者屬上帝、但行惡者未得見上帝、 

12  底密特利乙為衆所証、其真實本來亦然、而我儕亦証之、爾曹如知我等之証乃真也、 

13  我當有多端可書之、惟不欲形諸紙墨、 

14  乃盼望速見爾等、以口對相談、 

15  安和予爾、諸友問爾安、請爾按名問諸友安、阿民、 伊鄂昂後公書終 其中有一章 堂中有一節誦

