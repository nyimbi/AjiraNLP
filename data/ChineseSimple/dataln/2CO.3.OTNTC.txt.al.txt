1  我儕豈復自薦乎、抑我儕豈如他人需薦書於爾等、或由爾等薦者乎、 

2  爾曹為我等之書、乃載於我等心、被衆人所知所讀者、 

3  爾儕自顯明乃合利斯托斯之書、被我等修成者、即所書非以墨、乃以生活上帝之神、非於石板、乃於心之肉板也、 第一百七十三節誦 

4  〇我儕賴合利斯托斯向上帝前有如此之信、 

5  非謂我儕由己能、如由己而有何思、乃我等之所能由上帝也、 

6  彼曾使我等能為新約之執事、非為文、乃為神者、蓋文使死、而神施生、 

7  若死文之職事、乃鐫於石者、而成為榮光、以致伊斯拉伊泐之諸子不能瞻摩伊些乙之面、因其面榮光可移之故、 

8  何况神之職事、更將成為榮光、 

9  蓋若定罪之職事為榮光况稱義之職事、於榮光更有餘、 

10  蓋於此分受榮光者、因有超越之榮光、致不足為榮光、 

11  蓋若可移者為榮光、則可存者更有榮光、 第一百七十四節誦 

12  〇我儕有如是之兾望、更毅然而行、 

13  非如摩伊些乙以帕蒙其面、免伊斯拉伊泐之諸子得見可移者之終、 

14  然其思念蒙昧、蓋至今日誦舊約時本帕尚存未啓、惟在合利斯托斯揭之、 

15  至今讀摩伊些乙之書時、帕猶在其心、 

16  迨彼等歸主時、其帕即揭之、 

17  主乃神也、主之神所在、自由亦在之、 

18  我儕皆以露面如對鏡得觀主之榮光、於其像必得變化、由榮光進榮光、如由主之神然、

