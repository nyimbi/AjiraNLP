1  昔爾曹緣爾等之罪惡愆尤死者、 

2  所行乃循斯世之風俗、從在空氣中掌權之王、即今行在悖逆子中之神、 

3  昔我儕亦皆在其中、縱我等肉體之慾、行我等肉體及意念之所欲、且依本性為屬怒之子、與他人無異、〇 第二百二十節誦 

4  富於慈憐之上帝、緣其所愛我等之大愛、 

5  使我等由罪愆死者偕合利斯托斯同生、 

6  又偕彼復活、而藉合利斯托斯伊伊穌斯同坐於天、 

7  為在來世於合利斯托斯伊伊穌斯而慈憐、向我等總顯施其恩寵之富、 

8  盖爾曹藉恩寵由信而得拯救、此非由爾等、乃上帝之恩賜也、 

9  亦非由行、免人自誇、 

10  蓋我儕為彼之造物、乃在合利斯托斯伊伊穌斯內被造者、以行善事、即上帝為我等所備行之者焉、 

11  〇昔爾曹按肉體為異邦人時、彼等稱為受手行肉體之割禮者稱爾等為未受割禮、 

12  其時、爾曹無合利斯托斯、疏遠伊斯拉伊泐人民、於所應許之諸約無與、無有所望、處世無上帝者、 

13  然爾曹在合利斯托斯伊伊穌斯素為遠者、今由合利斯托斯之血得近矣、〇 第二百二十一節誦 

14  蓋彼為我等之安和、使二者為一、毀中隔之牆垣、 

15  以己身廢仇怨、又以教廢諸誡之法律、使二者於己成為一新造之人、如是立成安和、 

16  彼於一身藉十字架、於其上消滅仇怨、則復和二者與上帝、 

17  且來、將安和之福音傳予爾等遠者、及近者、 

18  蓋我儕由彼在一神得近於父、〇 第二百二十二節誦 

19  故爾不復為僑寓客旅、乃與聖徒同邦、為上帝之家屬、 

20  已被建造於諸宗徒及諸先知之基、而伊伊穌斯合利斯托斯自為屋頂之石、 

21  在其上全屋次第建造、成為主之聖殿、 

22  爾曹亦於其上由神同被建造、為上帝之居所、

