1  爾等中有相爭之事、何敢訟於不義者前、而不訟於聖徒之前耶、 

2  爾曹豈不知聖徒將審判世界乎、况世界為爾等受審判、爾等不堪審判小事乎、 

3  爾曹豈不知我儕將審判天神等乎、况世事耶、 

4  迨爾曹審判世事之時、而使教會卑鄙者坐于審判之座、 

5  我為爾等之羞愧而曰、爾曹豈無一智者、能于其弟兄間審斷乎、 

6  但弟兄與弟兄相訟、竟於不信者前歟、 

7  爾曹相訟、已為爾等之大疵也、何不忍以受欺乎、何不忍以受虧乎、 

8  然爾曹自欺人、自虧人、尚在弟兄、 

9  爾曹豈不知不義者不得嗣上帝之國、勿自欺也、凡淫行者、拜偶像者、姦淫者、孌童者、親男色者、 

10  窃盜者、貪婪者、沉湎者、詬誶者、強奪者、皆不得嗣上帝之國也、 

11  爾等中曾有如此者、然今賴吾主伊伊穌斯合利斯托斯之名、及吾上帝之神、被洗滌、被成聖、被稱義、〇 第一百三五節誦 

12  凡物皆許我、但不盡有益、凡物皆許我、然其一不可主制我、 

13  食為腹、腹為食、然此與彼、上帝將悉廢之、身非為淫、乃為主、主亦為身、 

14  如上帝使主已復活、亦以其能力使我等復活、 

15  爾曹豈不知爾等之身乃合利斯托斯之肢體、故我取合利斯托斯之肢體而成妓女之肢體、可乎、斷不可也、 

16  抑豈不知附合於妓女者、乃與妓女為一體乎、蓋云、二者將成為一體、 

17  然附合主者、乃與為一神也、 

18  宜避淫行、凡為人所行之罪、皆在身之外、惟淫行者、乃罪犯于己身、 

19  爾曹豈不知爾等之身係殿、屬居爾等中聖神、即爾等由上帝所受者、而爾曹非屬己者、 

20  蓋爾曹被價值所購、〇 第一百三六節誦 故宜榮光上帝於爾等之身及爾等之神、其皆属上帝也、

