1  〇葩韋泐遵上帝旨為伊伊穌斯合利斯托斯之宗徒者、與弟兄提摩斐乙、 

2  書達在适羅斯聖徒、即在伊伊穌斯忠信之諸弟兄、 

3  〇願恩寵安和予爾等、是由上帝吾父及主伊伊穌斯合利斯托斯哉、我儕時常感謝吾衆主伊伊穌斯合利斯托斯之上帝及父、遂恒為爾等祈禱、 

4  因聞爾等信合利斯托斯伊伊穌斯、並愛諸聖徒、 

5  爾等有望、乃為爾等在天所備者、即爾曹先聞於福音眞實之言、 

6  其在爾等中如於普天下、其且結果而蔓延如在爾等中、自其日、即爾等所聞所知上帝恩寵於眞實之日、 

7  此爾等學於我所愛之同勞者耶葩福拉斯、彼因爾等為合利斯托斯忠信之執事、 

8  彼以爾等居神之愛吿我等、 

9  緣此我儕自聞之日、為爾等祈禱求吿不絕、俾爾曹克盡其旨之意、於凡睿智及神識、 

10  使爾曹堪行符主之凡所悅者、在諸善事結果、且長進於上帝之知識、 

11  又循其榮光之權能、自獲堅固於諸力、為能恒忍、寬恕、而歡喜、 第二百五十節誦 

12  〇又感謝上帝父、彼召我等為分受諸聖徒之嗣業於光明中、 

13  彼拯我等於黑暗之權、而遷於其所愛子之國、 

14  我儕於彼藉其血得救贖、及致得罪赦、 

15  彼為不可見上帝之像、生於萬物之先者、 

16  盖萬物由彼而受造、無論在天在地、無論有形無形、或寶座、或主制、或首領、或權柄等、一切藉彼、且由彼而受造、 

17  彼為一切之先、一切在彼而得立、 第二百五十一節誦 

18  〇彼乃首、教會為其體也、彼為元始死中首生者、如此、則彼在萬事為首也、 

19  盖甘願於其中全充滿存在、 

20  由彼復和一切於己、藉其十字架之血、而普行安和、或在地、或在天者、 

21  將爾等素遠離及徇心注意於惡事為仇敵者、 

22  今彼於其肉體藉死而復和於己、俾爾等成聖無玷無咎得立於己前、 

23  若爾等立基堅止於信、而不移失於福音之望、乃爾等已聞所傳於天下萬物者、即我葩韋泐為之作執事、 第二百五十二節誦 

24  〇今我為爾等受苦歡喜、且充受合利斯托斯苦難之續餘、為其體、即教會、 

25  為之我作執事、是循上帝定制、即因爾等所賜我者、為盡傳上帝言耳、 

26  厯世厯代隱秘之奧義今已顯明其聖徒、 

27  為彼等上帝甘願示此奧秘榮光之富有在列邦何如、此即合利斯托斯在爾等中為榮光之望、 

28  我儕傳之教訓各人用諸智慧、為我儕使各人立成在合利斯托斯伊伊穌斯為完全者、 

29  為此我竭力勤勞、全依其強力、即在我中有力而行者、

