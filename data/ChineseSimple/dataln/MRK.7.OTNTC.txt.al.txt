1  自耶魯薩利木來之數學士及發利些乙等、聚集就彼、 

2  見其門徒數人不潔手、即未盥手而食餅、乃咎之、 

3  蓋發利些乙及諸伊屋叠亞人若不洗淨手則不食、執古人之遺傳、 

4  又由市歸、不洗亦不食、幷有他多端、受而守之、如洗滌杯瓶銅器及牀、 

5   第二八節誦 〇嗣後發利些乙及學士等問之曰、為何爾門徒不遵古人之遺傳、以未盥之手而食餅乎、 

6  彼答之曰、先知伊薩伊亞善為爾等偽善者、預言曰、如所載云、斯民敬我以其口、而其心遠離我、 

7  然徒尊我、教者以教人之誡命也、 

8  蓋爾等棄上帝之誡命、執古人之遺傳、如洗滌瓶盃、將他類此者多行之、 

9  又語之曰、爾等善廢上帝之誡命、為守爾等之遺傳、 

10  蓋摩伊些乙云、孝敬爾父及爾母、又云、凡詈父或母者、必以死而亡、 

11  然爾等曰、若人對父或母言、爾由我所得者為适兒汪、譯即儀物也、 

12  爾等許人不作何事、于其父或其母、 

13  以爾等所受授之遺傳、廢上帝之言也、將他類此者多行之、 第二九節誦 

14  〇乃召衆民謂之曰、聽我之一切而悟哉、 

15  凡非自外入之者、其不能汚人、乃出之者、則汚人也、 

16  凡有耳得聽者宜聽焉、 

17  彼離民入室之時、其門徒為譬喻問之、 

18  謂之曰爾等亦如此不明乎、豈不知凡自外入人者、不能汚之、 

19  因不入其心、乃于腹、而遺於厠、以凡所食者潔矣、 

20  又曰、出人者、斯乃汚人、 

21  蓋由內即由人之心出惡念、姦淫、邪淫、凶殺、 

22  盜竊、貪婪、詭詐、邪侈、嫉視、毁謗、驕傲、狂妄、 

23  凡此諸惡皆自內出而汚人、 第三十節誦 

24  〇自彼起行往提兒及西東之境、入一室、不欲人知、而不得隱、 

25  有婦、其女附邪神、聞之、來俯伏其足前、 

26  此婦乃耶利那人錫羅肥尼乞薩生者、求之將魔鬼逐出自其女、 

27  伊伊穌斯謂之曰、容兒曹先飽、取兒曹之餅投於狗、未善也、 

28  彼答之曰、誠哉、主歟、蓋犬于棹下亦食兒曹之遺屑、 

29  彼語之曰、因此言往、魔鬼由爾女出矣、 

30  及婦其家、則見魔鬼已出、而女臥于牀、 第三一節誦 

31  〇伊伊穌斯復由提兒及西東出、經叠喀泐坡之境中、而來至戞利列亞海、 

32  有攜聾而結舌者來就彼求之、為按手其上、 

33  彼獨引之離民、以己指入其耳且唾捫其舌、 

34  仰天嘆息、語之曰、耶發發、譯即啟也、 

35  既而其耳即啟、而其舌解其言真、 

36  戒伊等勿使人知、然彼越戒之、而伊等愈益播揚、 

37  且不勝駭異曰、其所為皆善、而使聾者聽、啞者言、

