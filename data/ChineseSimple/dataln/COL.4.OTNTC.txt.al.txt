1  主歟、爾曹當待奴僕以仁義公平、蓋知爾曹在天亦有主、 

2  〇當恆祈禱、其間宜儆醒感謝、 

3  亦為我等祈禱、為上帝予我等開啟言門、以宣傳合利斯托斯之奧義、我為之迭在縲絏、 

4  使我能顯示之、如何當言、 

5  又向外人乘其時機當行以智慧、 

6  爾等之言恒恆涵寵愛、如以監鹽調和、則知爾等如何對答各人矣、 

7  所愛之弟兄提吸克、又在主忠信之執事而同勞者、將我之事必吿爾等、 

8  因此乃我遣之就爾等、使彼知爾等之事、並安慰爾等之心、 

9  又會同鄂尼錫木忠信及所愛之弟兄、乃屬爾中者、彼等將以此處之事悉吿爾等、 第二百六十一節誦 

10  〇偕我被囚者阿利斯他兒合、及瓦兒那瓦之甥瑪兒克、即爾曹為彼受我命者問爾等安、若彼來就爾等、則當接待之、 

11  伊伊穌斯又稱伊屋斯特又有屬受割禮者、彼等為上帝國獨與我同勞者、乃誠慰我者、 

12  屬爾等中伊伊穌斯合利斯托斯僕耶葩福拉斯、問爾等安、彼恒為爾等竭力祈禱、願爾曹全備能力盡遵上帝之諸旨、 

13  我為彼作証、彼為爾等居剌鄂底乞亞與伊耶拉坡泐者甚有熱心、 

14  所愛之醫土魯喀、與底瑪斯、問爾等安、 

15  爾曹當問安在剌鄂底乞亞之諸弟兄、及尼木芳與其家之教會、 

16  爾曹既讀此書、即付於剌鄂底乞亞之教會、使彼等亦讀之、所寄剌鄂底乞亞之書、爾等亦當讀之、 

17  請吿阿兒吸普宜愼爾由主所受之職、務當盡之、 

18  我葩韋泐親筆問安、爾曹記憶我之縲絏哉、願恩寵偕爾等在焉、阿民、

