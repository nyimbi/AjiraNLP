1  是故爾曹於合利斯托斯所賜我等之自由、則當建立、勿再負奴隷之軛、 

2  顧我葩韋泐告爾等、若爾曹受割禮、合利斯托斯則與爾等毫無益、 

3  我又為凡受割禮之人作証、彼當遵行全法律、 

4  爾曹由法律而稱義者、必離合利斯托斯、而絕於恩寵、 

5  蓋我儕賴神而由信有望、俟得稱義、 

6  蓋在合利斯托斯伊伊穌斯受割禮、不受割禮、皆毫無益、惟由信因愛而行耳、 

7  爾曹力行、善矣、誰阻爾等不順服眞理耶、 

8  此勸非由召爾等者、 

9  少許之酵能發全團、 

10  我因主而信爾等、爾曹必毫無他意、惟誘惑爾等者、不論何人必受其定罪也、〇 第二百一十二節誦 

11  弟兄乎、若再傳受割禮、何致尚受窘逐乎、若然則十字架之礙息絕、 

12  惟願惑亂爾等者見絕也、 

13  弟兄乎、爾曹蒙召以得自由、勿以爾等之自由為縱肉體之機會、惟以愛而互相服事之、 

14  蓋全法律、一言以蔽之曰、愛親隣如己、 

15  爾曹若相噬相飱、恐彼此滅亡、則當愼之、 

16  我言爾曹當以神而行、然勿成肉體之慾、 

17  蓋肉體所欲逆神、神逆肉體、斯二者相敵、致爾曹所願者不能行之、 

18  若爾曹為神所導、則不在法律之下矣、 

19  肉體之行為已經顯著、即姦淫、邪淫、汚穢、邪侈、 

20  拜偶像、巫術、仇讐、爭闘、嫉妬、忿怒、分爭、異端、 

21  怨恨、兇凶殺、沉湎、饕餮以及等類、我先告爾等、今再告爾等、凡行此行者必不得嗣上帝之國、〇 第二百一十三節誦 

22  屬神之果、即仁愛、喜悅、安和、忍耐、仁慈、矜恤、信德、 

23  溫柔、節制、對此者無法律也、 

24  凡屬合利斯托斯者以肉體與其情其欲釘在十字架、 

25  我儕若賴神而生、則當遵神而行、 

26  勿慕虛榮、勿相激怒、勿相嫉妬、

