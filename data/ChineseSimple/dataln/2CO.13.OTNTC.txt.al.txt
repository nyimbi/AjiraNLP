1  此我第三次將往就爾等、憑二三人作証者之口、凡言乃確實、 

2  我先言而復言、如第二次居於爾等中、今離居爾等之時、而書達先犯罪者、以及其餘衆、若我復來之時、必不饒恕之、〇 第一百九十七節誦 

3  因爾曹尋求合利斯托斯言在我之証據、彼在爾等中非為弱、乃在爾等中強也、 

4  蓋彼雖由輭弱而被釘十字架、乃由上帝之能力而生活、我儕雖在彼而輭弱、乃由在爾等中上帝之能力、將偕彼生活也、 

5  爾曹當自省、居於信否、當自試之、抑爾曹豈不自知伊伊穌斯合利斯托斯居爾等中、豈爾曹為非所宜乎、 

6  至我儕則望爾曹必知、是我儕非無所宜者、 

7  我儕祈求上帝、為爾曹毫不行惡、非使我等顯所宜者、乃我儕雖似非所宜、然為爾曹行善也、 

8  蓋我儕不能逆眞理、乃能順眞理、 

9  我弱而爾等強、則歡喜、我所祈禱者、即為爾等之全備也、 

10  爰此我在離居之時、而以此書達爾等、使我來時、不用嚴責、依主所賜我之權、乃為建、非為敗、 

11  總之、弟兄乎、爾曹宜歡喜、當為全備、當受安慰、且當同意、且當安和、則仁愛及安和之上帝將必偕爾等在焉、 

12  爾曹以聖接吻禮互相問安、諸聖徒亦問爾等安、 

13  我等主伊伊穌斯合利斯托斯之恩寵、與上帝父之慈愛、及聖神之分受、乃在爾衆哉、阿民、

