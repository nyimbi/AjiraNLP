1  〇當時、伊羅德王舉手苦害教會中數人、 

2  以劍殺伊鄂昂之兄亞適烏、 

3  其見此被伊屋叠亞所悅、隨又執撇特兒、時乃除酵節之日、 

4  既執之、遂下于牢獄、交卒四班、每班四人看守之、欲在葩斯哈後曳出之于民前、 

5  於是撇特兒囚于牢獄、教會為彼懇切祈禱上帝、 

6  迨伊羅德將曳之出、是夜撇特兒繫以二鐵鎖、眠臥于二兵中間、看守者在牢獄門前看守、 

7  顧主之天神前立、有光照耀于室、即觸撇特兒之脇、醒之曰、速起哉、鐵素即脫于其手、 

8  天神向之曰、束帶著爾之履、彼如此行又語之曰、纏爾衣、而從我、 

9  彼出從之行、不知天神所成者真否、以為見異象也、 

10  過守者第一所及第二所、彼等來至入城之鐵門、門為之自啓、乃出行經一街衢、天神忽離之、 

11  撇特兒收神曰、我今誠知主遣其天神拯我出伊羅德之手、及凡為伊屋叠亞民之所望者、 第三十節誦 

12  〇乃顧盼則來至伊鄂昂稱瑪兒克之母瑪利亞家、在彼有多人聚集祈禱、 

13  撇特兒叩外門、女婢羅達出就之聽、 

14  識撇特兒之聲、因歡喜不及啓門、及趨入吿撇特兒立于門外、 

15  彼等向之曰、爾狂也、其力言果有是、彼等曰、即其天神是也、 

16  撇特兒叩門不已、彼等見之則驚駭、 

17  撇特兒搖手使之勿言、且述吿彼等如何主引之出獄、又曰、可將此報亞適烏及諸兄弟、遂出往他處、 

18  〇既旦、兵卒中有不少驚擾所因為撇特兒者、 

19  伊羅德尋索之、而不獲、拷問看守者、處死之、遂離伊屋叠亞往碣薩利亞居焉、 

20  伊羅德怒提兒及錫東之民、伊等同心來就之、聯合王之內侍臣烏剌斯特求和、因其境賴屬王之地得糧、 

21  于所定之日伊羅德衣王服、坐于其位、向彼等語、 

22  民呼曰、乃上帝之聲、非人者也、 

23  忽主之天神擊之、因彼不歸榮光於上帝、遂為蟲所噬而氣絕、 

24  於是上帝之言、增長益廣、 第三一節誦 

25  〇瓦兒那瓦及薩烏泐供給畢、自耶魯薩利木返昂提鄂吸亞、又攜伊鄂昂稱瑪兒克者同來

