1論為聖徒集捐資、我曾如何命戞剌提亞諸教會、爾曹亦當如是而行、 2在每星期之首日、爾等中各人循其所得者、抽而蓄之、免我來時始積、 3迨我來時、爾等以書所擇之人、我遣之携爾等之惠施往耶魯薩利木、〇
第一百六五節誦
4若合義、我亦當往、則彼等偕我同往、 5我經過瑪楷多尼亞時、必當就爾等、蓋我今經瑪楷多尼亞也、 6大抵我將偕爾暫居、或過冬、為爾曹送我至我所欲往之地、 7蓋我今不欲途間見爾等、乃主若許我、我望與爾等同居幾時、 8我留居耶斐斯至五旬節期、 9蓋有廣大之門開闢於我前、且敵者亦多也、 10若提摩斐乙來至、爾曹愼之、使彼於爾等中無所懼、蓋彼作主之事如我然、 11故無論何人毋藐視之、爾當以安和送彼以前行、使彼可就我、蓋我與弟兄候之來、 12至於弟兄阿坡羅斯、我力勸之偕諸弟兄來就爾等、然彼今决不願往、迨便時必來就爾等、〇
第一百六六節誦
13爾曹當儆醒、卓立於信、剛勇且堅固、 14爾中一切以愛而成、 15弟兄乎、我求爾等當知斯帖芳家、乃為阿哈伊亞之初實、其獻已以事聖徒、 16願爾等當順服如此者及凡同事同勞者、 17我甚喜斯帖芳、福兒圖那特、與阿哈伊克之來、因彼等補爾等之不足、 18蓋彼等安慰我與爾之心、如此者爾曹當敬重之、 19阿錫亞諸教會問爾等安、阿乞剌、普利斯乞剌、及在其家之教會、於主切問爾等安、 20衆弟兄問爾等安、爾曹當以聖接吻之禮互相問安、 21我葩韋泐親筆問爾等安、 22若有不愛主伊伊穌斯合利斯托斯者、當被詛咒、受瑪郎阿發、譯即必被驅逐直至主再來之日也 23願吾主伊伊穌斯合利斯托斯之恩寵偕爾在焉、 24我於伊伊穌斯合利斯托斯之愛偕爾衆在焉、阿民、
适凌福前書終
堂中有十六章
其中有四十七節誦