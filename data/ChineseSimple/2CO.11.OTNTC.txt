第一百九十一節誦
1願爾曹稍涵容我之無知哉、然爾曹已涵容我矣、 2因我事上帝之熱心、為爾等以熱心、蓋我已聘定爾等於一夫、如為貞節童女獻於合利斯托斯、 3惟我恐如昔蛇以其狡猾誘惑耶瓦、爾等之心意亦如是見壞、而失去由合利斯托斯之樸實、 4若有來傳伊伊穌斯、乃我所未傳者、或受他神、爾曹所未受者、或稱他福音、爾曹曾所未承者、則善涵容之、〇
第一百九十二節誦
5我自以為、毫不亞於至大之宗徒、 6我雖拙於言語、不拙於知識、然我一切全已彰明於爾等、 7因我曾惠而不費傳上帝之福音於爾等、自謙卑而高舉、爾等、此為罪乎、 8我由他教會而出費、取資於彼等為供爾等、我居爾等中雖受窮乏、不累一人、 9蓋自瑪楷多尼亞來之弟兄、補我之窮乏、我於一切自守、免致累爾等、後亦將自守、 10在我內有合利斯托斯之眞實、則云、此等誇譽即在阿哈伊亞境之諸方、必無阻窒、 11此何故耶、因我不愛爾等乎、上帝知之、然我所行者、仍必行之、 12為絕機於尋機者、使彼等在其所誇者、顯與我等無異、 13蓋此等乃偽宗徒、詭詐之工人、冒充為合利斯托斯之宗徒、 14此不足奇、因薩他那本自冒充為光明之天神 15若其執事亦得冒充義德之執事、亦非大事、彼等之終必循其所行者、 16我又言曰、人毋視我為無知者、若否、則爾曹収納我如無知者、使我稍可自誇、 17我所言、非循主而言、乃如無知者、有此等膽敢在此分自誇也 18故多人按肉體自誇、則我亦自誇之、 19蓋爾曹為智者、甘願容無知者、 20人若視爾等為奴隷、人若吞食爾等、人若刧奪爾等、人若驕慢爾等、人若批爾等面、爾曹反容之、 21我羞愧而言、因我等似乎輭弱者、〇
第一百九十三節誦
然人若有何敢誇、依無知而言、我亦敢也、 22彼為耶烏雷乙人乎、我亦是也、彼為伊斯拉伊泐人乎、我亦是也、彼為阿烏拉阿木之裔乎、我亦是也、 23論合利斯托斯執事乎、我如狂而言、我更是也我較彼等愈勞、受鞭刑過度、屢次繫獄、屢次瀕死、 24受伊屋叠亞人五次鞭、每次四十減一、 25三次受杖、一此擊石、三次舟壞、一晝夜在深淵中、 26常旅行、曾遭江河之危、賊盜之危、同族之危、異邦之危、邑中之危、曠野之危、海中之危、偽兄弟之危、 27受勞受苦、屢不寢、又饑又渴、屢禁食、受凍及裸、 28除他事外、尚有每日來往、即為諸教會所慮者也、 29誰若輭弱、而我不與之同弱乎、誰躓蹶而我不如焚乎、 30若我當誇、必誇我之弱耳、〇
第一百九十四節誦
31上帝即吾主伊伊穌斯合利斯托斯之父、是永被福言者、乃知我無謊言、 32在達瑪斯克阿列發王之邑宰守達瑪斯克城、欲執我、而我從窗中以筐自城牆而縋下、得脫於其手、