1 為眾奉教人之奴僕凡在軛下之奴僕、當為主盡諸般堪宜尊敬、免上帝之名與教見謗、 2若為信教者、勿因其為弟兄、即藐視之、當服事之愈勤、因受其善服事、是為信教及所愛者、爾當以此教訓勸誠、為偽教 3若有人傳異教而不從吾主伊伊穌斯合利斯托斯醇正之言、及虔敬之教者、 4此乃自驕、一無所知、有討論爭辯之病、即由之生嫉妬、訕謗、惡疑、 5壞心術、喪真理、其人專尚虛談之、爭辯、彼等以虔敬為獲利、如此者爾當遠之、 6然虔敬與知足為大益也、 7蓋我儕來世毫無所携、去之亦無所携、明矣、 8我儕有衣食當為足也、 9圖富有者陷於誘惑網羅、與無知有害之多慾中、即溺人於沉淪及滅亡者也、教訓提摩斐乙 10蓋貪利為萬惡之根、有人耽慕之、則迷失於信、乃以多苦自刺、 11爾為屬上帝之人、當避之哉、〇
第二百八十九節誦
宜求義德、虔敬、信德、仁愛、忍耐、溫柔、 12以信之善戰而作戰、執持永遠生命、因爾為此蒙召、在多証者前以善承認而承認耳、 13我在施生活於一切者之上帝前、又對伊伊穌斯合利斯托斯即向彭提乙批刺特以善承認而作証者之前、誡命爾、 14當守此誡命無玷、無疵可摘、直至吾主伊伊穌斯合利斯托斯之顯現、 15屆其期、上帝必顯示之、彼乃有洪福者、及獨一有權能者、諸君之君、諸主之主、 16獨一有常生者、居於不可近之光、乃人所未見、亦不能見者、將尊貴、及永遠主權、必歸於彼、阿民、〇
第二百九十節誦
17當諭此世之富有者、勿驕傲、勿恃無定之財、惟恃生活之上帝以一切豐賜我等為樂、 18使彼等行恩惠者富於善事、厚道好交、 19為己蓄積寶藏、即將來之善基、為得永遠之生命、 20嗚呼、提摩斐乙歟、爾當守所托付於爾者、夫汚穢虛談及偽稱知識之辯駁、 21蓋有人耽慕之、而背於信、恩寵偕爾在焉、阿民、
聖宗徒葩韋泐達提摩斐乙前書終
其中有六章
堂中有十四節誦