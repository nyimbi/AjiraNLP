第四七節誦
1〇爾等之心、勿慌擾、當信上帝亦當信我、 2我父之家有多宅第、否則我必吿爾等、我往為爾等備所、 3若我往為爾等備所、則復來接爾等就我、為我所在、使爾等亦在之、 4我往何所爾等知之、且知其道、 5縛瑪向之曰、主歟、爾往何處、我儕不知、亦焉能識其道乎、 6伊伊穌斯語之曰、我乃道也、真理也、生命也、非由我、無人能來就父、 7爾等若識我、必識我父、今爾等已識之、且亦見之、 8肥利普向之曰、主歟、以父示我等、則我等足矣、 9伊伊穌斯語之曰、許多時我偕爾等、爾肥利普尚不識我乎、見我者即見父、何言以父示我等乎、 10爾不信我在父、父在我乎、
第四八節誦
〇我所吿爾等之言、非由己而言、然在我內之父、親行其事、 11爾等當信我、我在父、父在我、否則緣其事、亦當信我、 12阿民、阿民、我吿爾等、信我者、我所行之事彼亦將行之、且行大于此者、因我往就我父、 13凡爾等因我名所求者、我將行之、為父在子受榮光、 14若爾等因我名有何求、我將行之、 15爾等若愛我、必守我誡命、 16我將求父、別以撫卹者予爾等、使其偕爾等永存、 17即真理之神、世不能接之、以其未之見、亦未之識也、惟爾等識之、因必偕爾等居、亦將在爾等中焉、 18我不遺棄爾等為孤子、我來就爾等、 19尚少頃、而世不復見我、惟爾等見我、因我生、爾等亦必生也、 20其日、爾等必知、我在父、而爾等在等、我亦在爾等、〇 21有我誡命而守之者、是乃愛我、愛我者、必見愛于我父、我亦將愛之、且親顯現於彼、 22伊屋達非伊斯喀利鄂特者、向之曰、主歟、胡為爾欲顯現于我等、而非于世乎、 23伊伊穌斯答之曰、誰若愛我、必守我之言、我父亦必愛之、且我等來就之、在彼而作宅第、 24不愛我者、亦不守我言、而爾等所聞之言、非我者、乃遣我之父者、 25我偕爾等在而言此于爾等撫卹者、即聖神、乃父因我名而遣之者、其必將一切教訓爾等、 26且使爾等記憶、凡我所語爾等者、 27我以安和遺爾等、我之安和予爾等、我所予爾等者、非若世之所予、
第四九節誦
〇爾等之心勿慌擾、勿驚懼、 28爾曹已聞我吿爾等云、我將往、而復來就爾等、爾等若愛我、則喜樂緣我云、我往就父、因我父大于我也、 29尚未成、今我先吿爾等、既成、使爾等信也、 30我既不與爾等多言、蓋此世之王來、彼于我毫無所有、 31然世當知我愛父、如父命我、我行如是也、起哉、我儕離此而往、