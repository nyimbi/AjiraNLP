第三九節誦
1〇伊等經過阿木肥坡泐、及阿坡羅尼亞、來至莎倫在彼有伊屋叠亞會堂、 2葩韋泐如常進入其中、歷三穌博特日本聖書與彼等辯論、 3解說証明合利斯托斯當受苦難而由死復活、此即我向爾等所傳者、伊伊穌斯合利斯托斯也、 4其中有人及虔敬之希臘人甚衆、又有貴婦亦不少、皆信、且貼附葩韋泐與錫剌、 5然不信之伊屋叠亞人嫉妬、帶領市井之匪類數人、成羣在城攪亂、突至伊阿松家、尋求曳出彼等就民前、 6不遇、即扭伊阿松與數兄弟就諸邑宰、呼曰、攪亂天下者亦來至此耶、 7伊阿松収納彼等、此輩皆違背楷薩兒之命而行、言有他王即伊伊穌斯也、 8聞此之民及諸邑宰而悚動、 9乃取伊阿松及其餘者之保証、而釋之、 10諸兄弟乘夜立即遣葩韋泐及錫剌往韋利亞、彼等既至、入于伊屋叠亞之會堂、 11其處人類較在莎倫城者為善、彼等傾心受言、逐日考究聖經、果如是有此否、 12故其中有多信者、及有希臘貴婦、與男子亦不少、 13彼時莎倫城之伊屋叠亞人聞知葩韋泐傳上帝之言于韋利亞、遂來至此、聳動衆庶、 14其時兄弟立即送葩韋泐適海濱、惟錫剌及提摩斐乙尚留彼處、 15送葩韋泐者引之至阿肥那、彼等受命于錫剌及提摩斐乙使之速來就彼、彼等遂返、
第四十節誦
16〇葩韋泐在阿肥那待彼等之時、見滿城有偶像、而憂忿之、 17於是在其會堂中與伊屋叠亞人及虔敬之希臘人辯論、又每日與凡遇于市者亦然、 18有屬耶皮庫列亞門、及斯托伊克門之理學者數人、亦與彼爭論、或者曰、此空言者、欲何言、他者曰、彼似乎宣傳他類之鬼神者、因葩韋泐向彼等傳伊伊穌斯及復活之福音也、 19〇執之、引至阿列鄂葩格曰、爾所說之新教、我儕何得知之、 20蓋爾有奇怪者入我等之耳、故我儕欲知其為何也、 21凡阿肥那寄人及其中寓者、逍遣無他、惟新者是言是聽、所言所聞惟新者耳、 22葩韋泐立阿列鄂葩格中曰、列位阿肥那人乎、我觀爾等概似甚虔誠、 23蓋我遊觀爾等所拜者、遇一壇、其上書曰、獻未識之上帝、爾等所未識而崇奉者、此乃我所傳爾等者、 24上帝造成宇宙及其中之萬有、斯乃天地之主、不居手建之殿 25並不受人手事奉、如有何需者、乃自以生命呼吸與一切賜衆、 26彼由一血脉造成各邦人、使之居普地之面、立其預定之時、及其居住之疆界、 27為人尋求主、庶乎揣摩而得之、雖然彼離我各人不遠也、 28蓋我等賴彼而生活、動作、且存在、〇如爾等中有數詩人云、我等為其裔、 29我等既為上帝之裔、則不當以為上帝之性禮、若金、若銀、若石、由人工機巧可製做、 30故上帝不介意其無知之時代、今命衆人隨在悔改、 31緣此立定一日其間欲公義審判天下、藉其所預立定之人、乃彼由死中使之復活者、賜衆徵信、 32聞死者之復活、或有笑之者、或有曰、改日為此再聽爾、 33於是葩韋泐離衆而去、 34有數人附從之而信、其中有阿列鄂葩格之底鄂尼錫乙、與一婦名達瑪兒、又有餘衆偕彼等、