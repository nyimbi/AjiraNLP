第一百零八節誦
1〇兄弟乎、我以上帝之厚德勸勉爾等、獻爾等之身為生活、為聖者、為上帝所悅者之祭、此乃爾等靈明之事奉、 2勿效乎此世、惟爾曹以爾曹智慧之維新而自變化、為爾等明辯上帝之旨、是何良善、忻悅而完全者、 3蓋我儕藉我所蒙之恩寵、言吿在爾等中各人、勿心高過於為己所當思慮者、乃宜謙遜思慮、循上帝所頒賜各人信德之量、
第一百零九節誦
4〇蓋我儕如在一身有多肢體、而肢體非同一用、 5亦如是、我衆而在合利斯托斯內為一身、各相為肢體、
第一百零十節誦
6〇我儕依所賦我等之恩寵、有不齊之賦畀、故在預言亦依信德之量、 7或事奉、則處在事奉、或教訓、則處在教訓、 8或勸慰則處在勸慰、施濟者以直樸、治理者以慇懃、矜憐者以樂意、 9愛無偽、惡惡親善、 10以悌弟彼此溫愛、以長長彼此謙讓、 11以殷勤勿怠惰、居心則熱、且事奉主、 12以望而喜、遭難以忍、祈禱以恒、 13任諸聖之所需者、樂為行旅之事、 14窘逐爾等者、爾福言之、福言哉、勿詛咒、 15〇與喜樂者同喜樂、與哭泣者同哭泣、 16彼此同意、心志勿高、乃順從謙卑、勿自恃為智、 17無論何人勿以惡報惡、於衆人前專心行善、 18在爾等中間若有能者、則可與衆人處安和、 19所愛者歟、毋為己報復、勿為赫怒而留地步、蓋載者云、主曰、報復在我、我必報應、 20是以爾之仇敵若饑則飼之、渴則飲之、蓋爾等如是行者、則如以熱炭攢聚於其首、 21爾勿為惡所勝、乃以善勝惡也、