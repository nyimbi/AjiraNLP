第三百二十節誦
1〇前約有事奉條例、及屬地上之聖所、 2蓋第一之幕所設、乃稱為聖所、其內有燈台與案、並供薦之餅、 3第二幔帳之後又有幕、乃稱為至聖所、 4有金香爐、有四面包金之約櫃、有盛芒那之金樽、阿阿隆萌芽之杖、有誡約之石板二、 5其上有榮光之叶魯微木掩覆於櫝所、為此不必詳言之、 6既如此設備、則衆司祭常入前幕、以行事奉、 7第二者惟司祭首入之、每年一次、無不携血、乃為己及民無知之而獻者、
第三百二一節誦
8〇以此聖神顯示前幕尚存之時、入聖所之路尚末啟、 9此幕為時日同流之表式、其中獻儀物及祭祀、不能使事奉者良心完全、 10僅於飲食、種種洗潔、屬肉體之禮儀所設者、直待改新之時、〇新約潔罪之力 11然合利斯托斯之來、為將來福之司祭首、藉非手造更大更全之幕、即非屬此造者、 12不用牛羊血、乃用已血、一次入聖所、而獲永遠救贖、 13若牛羊血、牝犢灰、藉撢洒克潔汚體、 14况合利斯托斯血更藉聖神獻己為無玷於上帝使我良心得潔淨脫死行事、為事奉生活眞實之上帝、 15緣此、彼為新約之中保、因其死為贖前約時所犯之諸罪、使蒙召者受永遠嗣業之許約、 16蓋遺命所在、須要遺命者死隨之、蓋遺命於人死後而堅固、 17若遺命者尚生之時、則毫無所能、 18故前約亦不以血而立者、 19蓋摩伊些乙遵法律在衆民前宣傳諸誡命之後、乃取牛羊之血和水、以絳氂與牛膝草撢灑於其書、及全民曰、 20此乃上帝所誡命爾等之約之血、 21又同以血撢灑於幕、及事奉之儀器、 22按法律一切大都以血而潔、若不流血、則無赦免、 23故在天之像、必須以此等者而得潔淨、然在天之本物、必須較此等為更善之祭祀、〇新約之司祭首
第三百二二節誦
24蓋合利斯托斯非入手所建造之聖所、即眞實之像、實如本天、今為我等立於上帝而前、 25不須屢當獻己、如司祭首每年以他物之血入於聖所、 26若然、則彼自創世以來屢次受苦難、今彼在末世一次顯現以己獻為祭以除滅罪、 27如人定有一次死、後有審判、 28如是合利斯托斯一次獻己、以負多人之罪、彼再顯現非為負罪、乃為望之者以得拯救、