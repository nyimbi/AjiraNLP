為偽教 1神明言末世必有人背信、聆納誘惑之賭神、及魔鬼之教、 2由虛言者之偽善焚灼其良心、 3彼等禁止嫁娶、斷戒食品、即上帝所造者、惟彼信而識真理者感謝而食、
第二百八十五節誦
4〇蓋凡上帝所造之物、悉善也、毫不可棄之、倘感謝而受之、 5因藉上帝之言及祈禱而成聖、 6爾以此勸弟兄則可為伊伊穌斯合利斯托斯之良善執事、受信德之言及爾所從之善教養育、 7卑陋及老婦之虛談、爾當避之、為練習虔敬、 8蓋身體之練習益少、惟虔敬為一切有益、有現今及將來生命之許約、 9其言可信、全可堪受、 10蓋我等為此服勞受辱、因我儕仰望生活之上帝、彼為衆人拯救者、特為信者、為拯救道之進步 11爾當以此勸誡及教訓、 12勿使人因爾年幼遂藐視爾、乃當以言、以行、以愛、以神、以信以潔、為諸信者之摸範、 13專練誦讀、勸諭、教訓、以待我來 14在爾之恩賜、即昔於預言、以長老之按手所授爾者、切勿輕忽、 15爾當思念此而專練之、俾爾之上達明顯於衆、 16爾當慎己及教道、當恒居之、蓋如此而行自必得拯救、亦拯救聽爾者、