第一節誦
1〇元始有言、言由上帝、言乃上帝、 2此乃於元始由上帝、 3萬有以之而成、凡所成者、無一不以之、 4在彼有生命、生命即人之光、 5光照于暗、暗弗能蔽之、 6有上帝所遣之人、其名伊鄂昂、 7此為証而來、即為光作証、使衆因之而信、 8彼非光、但為光作証、 9乃有真光、即普照凡所來于世之人者、 10彼嘗在世、世以之而成、而世不識之、 11彼來就屬己者、而屬己者、亦不受之、 12凡有受之者、彼賜之權為上帝子、即所信其名者也、 13其非由血氣、非由情慾、非由人欲、乃由上帝而生、 14夫言成肉體、居于我等間、充滿恩寵真理、而我儕見其榮光、誠如父獨生子之榮光、 15伊鄂昂為之作証、呼曰、此乃我所言、後我而來者將先于我、因彼較我為先、 16而我儕由其充滿、皆受恩寵代恩寵、 17蓋法律藉摩伊些乙而授、恩寵及真理藉伊伊穌斯合利斯托斯而成、
第二節誦
18〇從未有人得見上帝、惟獨生子、在父懷者、彼彰顯之、 19伊鄂昂之証如此、時有伊屋叠亞人自耶魯薩利木遣司祭及列微特人問之曰、爾為誰、 20彼承認而不避諱之、乃承認我非合利斯托斯 21又問之曰、故何也、爾是伊利亞乎、曰否、爾係先知乎、又答曰、否、 22彼等向之曰、殆爾為誰乎、以使我等囘覆遣我等者、爾自言己為何、 23彼曰、我是在壙野所呼者之聲、修直主道哉、雲如昔先知伊薩伊亞所言、 24奉遣者屬發利些乙之人、 25又問之曰、爾非合利斯托斯、非伊利亞、非先知、何為授洗、 26伊鄂昂答之曰、我授洗於水、有立爾等中者、乃爾等所未識之、 27彼是後我來者乃在我前、我不堪為彼解其履之革帶、 28此之所成、係在伊鄂兒當外之微發瓦拉、在彼伊鄂昂授洗、
第三節誦
29〇明日伊鄂昂見伊伊穌斯來就己乃曰、顧、上帝之羔、負世之罪者、 30此乃我曾言者、有人後我而來、乃在我前、因彼本係先于我、 31我未嘗識之、使之顯于伊斯拉伊泐緣此我來授洗於水、 32伊鄂昂又作証曰、我見聖神如鴿、自天降、而止其上、 33我未嘗識之、乃遣我授洗於水者、彼向我曰、爾見聖神降而止其上者、斯乃以聖神授洗者、 34我已見且作証、此乃上帝之子也、
第四節誦
35〇明日伊鄂昂復立、其門徒中二人偕之、 36見伊伊穌斯行、乃曰、顧上帝之羔、 37二門徒聞其言、遂從伊伊穌斯、 38伊伊穌斯回轉而見彼等從之、向之日、爾等何求、對曰、拉韋何居、 39且謂之曰、來觀之、遂來觀其所居、是日與之同居、約第十時、 40有昂德列乙是錫孟撇特兒之兄、即二人中聞伊鄂昂而從彼者之一、 41此人先遇其弟錫孟而謂之曰、我儕已遇哶錫亞矣、 42乃引之就伊伊穌斯、然伊伊穌斯視之曰、爾乃伊鄂那之子錫孟、爾將稱乞發、（譯即撇特兒石） 43明日彼欲往戞利列亞、遇肥利普謂之曰、從我哉、 44肥利普屬微福薩伊達者、與昂德列乙及撇特兒同城、 45肥利普遇那發那伊泐、謂之曰、摩伊些乙法律、及諸先知所載者、我儕已遇之、即伊鄂錫福之子、伊伊穌斯屬那咂列特者、 46那發那伊泐、對曰、從那咂列特能有何善乎、肥利普對之曰、來觀之、 47迨伊伊穌斯見那發那伊泐、來就己、指之曰、顧此誠伊斯拉伊泐人、毫無詭譎、 48那發那伊泐、對之曰、由何知我、伊伊穌斯答之曰、肥利普未呼爾、我先見爾在無花果樹下、 49那發那伊泐對之曰、拉韋、爾乃上帝之子、爾乃伊斯拉伊泐之王也、 50伊伊穌斯對之曰、因我所言、在無花果樹下已見爾、爾即信、爾將見大于此者、 51又曰、阿民阿民、我吿爾等、從今爾等將見天開、而上帝之天神且陟且降于人子之上、