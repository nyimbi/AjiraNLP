第二百九十節誦
教訓提摩斐乙于信教 1〇葩韋泐由上帝旨循在合利斯托斯伊伊穌斯生命之約許、為伊伊穌斯合利斯托斯之宗徒、 2書達我所愛之子提摩斐乙、願恩寵慈憐安和由上帝父及吾主伊伊穌斯合利斯托斯予爾哉、 3〇我由吾列祖以潔淨良心感謝所事奉之上帝、因我晝夜在祈禱間記念爾不絕、 4我念爾之流淚、且願見爾、使我充滿喜樂、 5蓋憶起爾無偽之信、此先居於爾祖母羅伊達、及爾母耶烏尼喀者、我確信亦居在爾中、 6因此我提醒爾熱慕上帝之恩賜、即藉我撫手所在爾者、 7蓋上帝所賜我等、非畏懼之神、乃能力及仁愛、與智慧者也、
第二百九十一節誦
8〇故爾勿以吾主伊伊穌斯合利斯托斯之見証、及我為彼之囚人為恥、然賴上帝能力為合利斯托斯之福音與我共受苦難、 9上帝拯救我等、且以其聖召召我等、非按我等行事、乃按其甘願及恩寵、即在萬古之先因合利斯托斯伊伊穌斯所賜我等者、 10又藉吾拯救者伊伊穌斯合利斯托斯顯現今顯著矣、蓋彼滅死、而以福音明照於生命、於無朽也、 11其中我為之立為傳教者、為宗徒、為邦列之教師、 12因此故、我受如此之苦難、總不以為恥、蓋我知我所信者為何、且確信彼能保守我之所付託、至於其日、 13當將爾所聞於我醇正言之模範、持守於信及愛、即在合利斯托斯伊伊穌斯者、 14藉居於我等中之聖神、更當守美善委託、 15爾知在阿錫亞者皆棄我、其中有肥碣泐與耶兒摩賡、 16顧主賜慈憐於鄂尼錫縛兒家、盖彼屢次安慰我、不以我之縲絏為恥、 17乃彼至羅馬時殷勤尋我、以致得見、 18願主施之在乃日、由主蒙矜憐、彼在耶斐斯如何事奉我、乃爾更所知也、