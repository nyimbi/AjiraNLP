1彼等在伊適尼亞同入伊屋叠亞人之會堂、傳吿如此、致伊屋叠亞及希臘人信者衆多、 2然不信之伊屋叠亞人使異邦人之心激動厭惡諸兄弟、 3彼等留居日久、侃侃恃主、即証其恩寵之言者、又藉彼等之手所行奇徵及奇蹟、 4城之衆庶分之、有從伊屋叠亞人者、有從宗徒者、 5迨異邦人及伊屋叠亞人與其有司擁擠為淩辱彼等、以石擊之時、
第三四節誦
6〇彼等知此、奔逃至梨喀翁之城、即梨斯特拉與疊兒微亞、與其四境、 7在彼傳福音、 8梨斯特拉有一人弱足、乃由其母之胎而跛者、從未能行步、 9此聽葩韋泐所吿者、彼注目之、見之有信可得拯救、 10則大聲曰、我因主伊伊穌斯合利斯托斯之名吿爾起哉、以爾兩足正立、立踊躍且起行、 11衆庶見葩韋泐所行者、依梨喀翁方言、揚聲曰、諸上帝藉入形降臨于我等矣、 12乃稱瓦兒那瓦、為底亞、葩韋泐為耶兒密乙、因此為言之掌司也 13其城外底亞廟之司祭携牛及花冠至城門、偕衆庶欲獻之祭、 14宗徒瓦兒那瓦葩韋泐聞之撕裂己衣、衝入衆庶中、呼曰、 15列位何為行此、我與爾同類之人、無非傳福音于爾等、使爾等離此諸虛妄轉歸生活之上帝、即造成天地海與其中所有者、 16彼在已過之世代、容諸列邦行其道、 17然彼為己不住作証者、即施恩慈、自天為我等降雨、在豐稔時、以飲食及喜樂充滿我等之心、 18傳吿此、僅使衆止而不祭彼等、乃各歸其家、〇彼等居此而傳教、 19適彼等毅然辯論、有數、伊屋叠亞人自昂提鄂吸亞及伊適尼亞來動衆庶離彼等、曰、彼等毫無眞言、惟虛妄耳、調唆衆庶以石擊葩韋泐、以為彼已死、曳出城外、 20門徒環彼立時、彼起入城、
第三五節誦
〇明日、偕瓦兒那瓦出往疊兒微亞、 21傳福音於彼城、教得多人、遂返梨斯特拉、伊適尼亞、昂提鄂吸亞、 22堅固門徒之心、勸之居于信、且教我等當厯多艱難、以入上帝之國、 23彼等為各教會撫手長老、禁食祈禱、託之于其所信之主、 24彼等既經過皮錫底亞來至葩木肥梨亞、 25吿主之言、在撇兒吉亞下阿他梨亞、 26自彼開駛往昂提鄂吸亞、即此彼等昔託于上帝之恩寵為行今所已成之事、 27及至、聚集教會、以上帝凡偕己所行者、及如何為列邦已開信德之門、悉述吿之、 28〇彼等在彼偕其門徒久居焉、