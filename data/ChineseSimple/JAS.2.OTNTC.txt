第五二節誦
1〇我弟兄乎、爾曹當信吾榮光之主伊伊穌斯合利斯托斯、勿以外貌取人、 2蓋若有人戴金環穿美衣、入爾等之會堂、又有貧者、穿惡衣而入之、 3爾曹顧、向穿美衣者曰、爾坐此位善矣、語貧者曰、爾可站立于彼、或坐于此、依我足凳下、 4豈非在己衷議論、而以惡念為裁判者乎、 5我所愛之弟兄乎、聽之哉、上帝豈非選此世界之貧者為富于信、而嗣上帝所許愛己者之國乎、 6然爾曹藐視貧者、富者、非暴虐爾等、扭曳爾等至會堂乎、 7彼等非謗讟爾等被稱之美名乎、若爾等遵守王綱領法、 8如經所載者云、愛爾親鄰如己、行之則善矣、 9若爾等以外毛取人、則為罪、被法律所譴責、即犯法者、 10守全法律而犯其一者、即獲罪全法、 11蓋言勿行邪淫、亦言勿殺人、若爾未行邪淫而殺人、則亦為犯法者、 12爾等如此所言、亦如此所行、如依自由之法律而將受審判者、 13殘忍之審判將待不施慈憐者、惟慈憐在審判前為榮、
第五三節誦
14〇我弟兄乎、若人自謂其有信而無行、何益之有、信能拯救之乎、 15若弟兄或姊妹裸體、乏日之糧、 16爾等中有人謂之曰、可安然以往、願爾等得溫飽、然不予其身所需者、何益之有、 17如是信若無行、乃自為死者也、 18或有人言爾有信、我有行、請由爾之行顯示我以爾之信、我將示爾以我之信由我之行、 19爾信上帝惟一、斯善為也、魔鬼亦信、且戰慄之、 20虛誕之人歟、爾欲知無行之信乃為死者耶、 21吾祖阿烏拉阿木獻其子伊薩阿克于祭壇、非以其行稱為義乎、 22爾可見、信乃助其行、且信由行而得完全也、 23為應聖經所載者云、阿烏拉阿木信上帝、而此歸其為義、且稱為上帝之友、 24爾曹由此而觀、人得稱為義、非獨由信、乃由行也、 25如妓女拉阿烏納偵使者、引之由他路而歸、非由行而得稱為義乎、 26蓋如身體無靈魂則死、如信無行、亦為死也、