析司祭職超越前列［＃］也之司祭職 1前所言首要者、即我儕有如是之司祭首、乃在天坐於威嚴者寶座之右者、 2為奉於聖所及眞幕、乃主所設、非人也、 3〇凡司祭首皆為獻儀物祭祀而立、故彼亦當有所獻之物、 4彼若仍在地、則不為司祭、蓋在此、亦有司祭遵法律獻儀物、 5彼等事奉、為在天者之像及影、如昔摩伊些乙將造其幕之時、所命之云、爾當愼爾造一切、遵在山所示爾之形式、 6今彼所得更善之職事、總因彼為在尤善許約中所例定極美約之中保、〇
第三百一九節誦
7蓋前約無缺欠、則無索後約之處、 8有責之者曰、主云、顧日將至、我為伊斯拉伊泐家、與伊屋達家、將立新約、 9非如其約、即我與其列祖援其手、引導之出耶吉撇特日所立者、因彼等不守我約、故我不眷顧之、此乃主所言者、 10主又曰、厥日後、我與伊斯拉伊泐家所立之約、將以我之法律置於其衷、且銘之於其心、我將為彼等之上帝、彼等將為我民、 11亦不須各教其親鄰、各教其弟兄、曰、爾當識主、蓋由小至大皆必識我、 12我將矜憐彼等之不義、而不復記念彼等之罪惡及不法、 13既謂為新、則前者為舊、凡舊而衰者、必近乎亡也