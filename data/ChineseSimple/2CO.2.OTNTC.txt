1我自决意、再至爾處、不復以憂、 2蓋我若使爾等憂、我所使憂者之外、誰使我樂乎、 3我原以此書達爾等、免我來之時、當使我樂者轉使我憂上加憂、吾等有望皆在爾衆矣、〇
第一百七一節誦
我之喜樂、即爾衆之喜樂也、 4緣我哀慟乃迫切、流淚不勝、以書達爾等、非使爾等憂、乃使爾等知我愛爾等甚也、 5若有人使之憂、不第使我憂、乃畧使爾衆也、我不欲深責之、 6斯人受人之懲戒已足矣、 7然爾等寧赦之慰之、恐彼憂愁過甚、以致沉淪、 8故我求爾等向彼彰以仁愛、 9蓋我為此書達爾等、特試爾等、以知爾等于凡事順服否、 10爾儕其所赦者、我亦赦、蓋我若于誰何赦、乃我在合利斯托斯面前為爾等而赦之、 11免薩他那餌我等而得利、蓋其詭計我儕無不知之、 12我昔至特羅阿達、為傳合利斯托斯之福音、於主為我門已開 13然我心不安、因未遇我兄弟提特之故、我即辭別彼等、出往瑪楷多尼亞、〇
第一百七二節誦
14感謝上帝、因彼常使我等賴合利斯托斯伊伊穌斯得凱勝、且藉我等以其知識之氣味、發現於遍處、 15蓋我儕為合利斯托斯之馨香、獻予上帝在得救者、及在滅亡者間、 16於此人為死之味以致死、於彼人為生之味以致生、誰堪任此乎、 17蓋我儕不似多人、混傳上帝之言、乃由誠實、乃由上帝、我儕在上帝面前於合利斯托斯而言也、