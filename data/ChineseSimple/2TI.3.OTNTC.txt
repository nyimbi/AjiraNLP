第二百九十五節誦
將來之苦害與信德之試探 1〇於末日艱難之日必來、爾當知之、 2蓋人將自愛、貪婪、驕傲、矜慢、誹謗、逆親、辜恩、不虔敬、無情誼、 3背約者、讒言者、縱慾者、殘酷者、惡善者、 4奸詐賣友者、放肆者、自銜者、專好宴樂者、不愛上帝者、 5有虔敬之貌、而棄其實力者、若此者爾當遠避之、 6屬若輩者有潛入人家、引誘無約束之婦、乃溺於罪、被惑於種種之私慾者、 7嘗學之、而終不能識眞理者、 8如昔伊昂尼乙與伊阿木烏利乙敵摩伊些乙、若輩亦如是敵眞理、其人壞心術昧於信、 9然終不得進益、其愚魯必露於衆人前、亦如昔此二者然、
第二百九十六節誦
10〇但爾既從我之教誨、品行、心志、信德、寬容、仁愛、忍耐、 11又我在昂提鄂吸亞、伊适尼亞、梨斯特拉所遇之窘逐及苦難、我既忍受如此之窘逐、由其一切主拯救我矣、 12凡欲在合利斯托斯伊伊穌斯虔誠而度生者必受窘逐、 13惡人與欺人者將長進於惡、彼等迷惑人、而自迷惑也、 14然爾當恒居其所學者、及所託於爾者、因爾知由誰所學之也、 15且爾自幼知聖經、其能使爾有智慧、為得拯救於信在合利斯托斯伊伊穌斯者、
第二百九十七節誦
16〇凡聖經皆為上帝默示、且有益於教訓、於督責、於改正、為義之訓導、 17為上帝之人務為成全者、為凡善事所備而已、