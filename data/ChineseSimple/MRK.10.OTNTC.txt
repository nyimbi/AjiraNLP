1彼從此起而來至伊鄂兒當外之伊屋叠亞境、民復聚集就之、彼依然教誨之、
第四三節誦
2〇發利些乙等來試探問之、人休妻、可乎、 3彼答之曰、摩伊些乙何誡命爾等、 4對曰、摩伊些乙命寫休書以休之、 5伊伊穌斯答之曰、因爾等殘忍之故為爾等載此誡命、 6自創造之始、上帝乃造成男女、 7緣此人離父母、 8膠漆其妻、二人將成為一體、至於伊等已為不二、乃為一體矣、 9故上帝所耦者人不可分之、 10在室、其門徒為此復問之、 11封曰、
第四四節誦
〇凡休其妻而他娶者由其犯邪淫、 12凡婦棄夫而他適者亦為行邪淫、 13有携童子就之、使按之、門徒責携之者、 14然伊伊穌斯見之慍而語伊等曰、容童子來就我、勿禁之、蓋上帝國属如此者、 15我誠吿爾等、凡承受上帝國不如童子者、不得入之、 16乃抱彼等按手於其上福言之、
第四五節誦
17〇彼出于途之時、有人趨前跪而問之曰、善哉、師歟、我當何為以得為嗣永生、 18伊伊穌斯語之曰、何為以善稱我、無有善者、惟一上帝耳、 19爾識諸誡命、勿行邪淫、勿殺人、勿偷盜、勿妄証、勿欺侮、孝敬爾父母、 20對曰、師歟、我自我幼此皆守之、 21伊伊穌斯注目而愛之曰、爾猶一不足、往賣爾所有者而施予貧者、則將有貨財于天、且來取十字架而從我、 22緣此言其色沮、愀然而去、蓋有多家產也、 23伊伊穌斯環視謂門徒曰、
第四六節誦
〇富有者入上帝之國何其難、 24門徒驚駭其言、伊伊穌斯又對伊等曰、小子恃富者入上帝之國何其難、 25蓋駱駝穿鍼孔、較富者入上帝國尤易、 26伊等不勝奇異、相吿曰、然孰能得救耶、 27伊伊穌斯注目之曰、在人所不能者、然在上帝皆所能者、 28撇特兒言起曰、顧我儕舍一切以從爾、 29對曰、我誠吿爾等、凡人為我與為福音、或屋宇、或弟兄、或姊妹、或父、或母、或妻、或子、或田疇、 30今在斯時于窘逐之中、無不受百倍多者、即屋宇、弟兄、姊妹、父母、子女、田疇、且在來世得永生、 31有多先者將為後、後者將為先也、 32上耶魯薩利木之時、在途間、伊伊穌斯前行、伊等從之、且駭且懼、
第四七節誦
〇復召十二者、以己將所欲者、與伊等說起、 33顧我儕上耶魯薩利木、而人子將被賣予司祭首、及學士等、彼等即罪之以死、且交之予異邦人、 34淩辱之、鞭扑之、唾之、殺之、至第三日復活、 35碣韋叠乙之二子亞適烏與伊鄂昂來就之曰、師歟、願我所求之、而成于我等、 36彼語伊等曰、願我為爾等何為、 37對曰、賜我等為于爾榮光時、一于爾右、一于爾左而坐、 38伊伊穌斯語之曰、爾等不知爾所求者、我將飲之爵、爾等能飲之乎、我將領之洗、爾等能領洗乎、 39彼等曰、能、伊伊穌斯謂之曰、我所飲之爵、爾等將飲之、我所領之洗、爾等將領洗、 40然以坐我右及我左、非我所予者、乃為誰所備者、 41十者聞之慍亞適烏與伊鄂昂、 42然伊伊穌斯召伊等語之曰、爾等當知、稱為主民之王侯者主之、其大人等權執之、 43於爾等中則不可如是、爾等中願為大者、將為爾等役、 44爾等中願為首者、將為衆僕、 45蓋人子來、非為役人、乃為役于人也、致予以已之生命、為衆之救贖矣、
第四八節誦
46〇乃至耶利鴻、相偕其門徒與多民、出耶利鴻之時、有提哶乙之子瓦兒提哶乙、瞽者坐乞於道旁、 47及聞係那咂列特之伊伊穌斯呼起曰、達微德之子伊伊穌斯歟、矜憐我、 48多人禁之、使其緘默、伊更呼曰、達微德之子歟、矜憐我、 49伊伊穌斯遂止、令人召之、召瞽者語曰、放胆哉、起、彼召爾、 50然伊棄上衣起、來就伊伊穌斯、 51伊伊穌斯對曰、願我何為于爾、瞽者向之曰、師歟、使我得見、 52伊伊穌斯謂之曰、往哉、爾之信救爾矣、其即得見、從伊伊穌斯于道、