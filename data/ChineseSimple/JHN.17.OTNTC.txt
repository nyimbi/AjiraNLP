第五六節誦
1〇伊伊穌斯既言此、遂舉其目仰天曰、父歟、時至矣、願榮光爾子、為爾子亦榮光爾、 2因爾賜凡肉體上之權于彼、為彼于凡爾所賜之者、將賜之永遠之生命、 3此永遠之生命、即知爾為獨一真實之上帝、及爾所遣者之伊伊穌斯合利斯托斯、 4我已榮光爾于地、其事乃爾所予我以行者、我已成全之、 5今爾父歟、榮光我以在爾之榮光、即創世之先、我所有於爾者、 6我已顯爾名于人、乃爾由世所賜我者、彼等係屬爾者、爾以之賜我、彼等亦守爾之言、 7今彼等知爾所賜我者、皆由爾也、 8蓋爾所授我之言、我亦授彼等、彼等受而誠知、我由爾而出、且信爾遣我也、 9我為彼等祈求、非為世祈求、乃為爾所予我者、因其屬爾也、 10屬我者、亦屬爾、屬爾者、亦屬我、且我受榮光在彼等、 11今我不復在世、惟彼等在世、而我往就爾、聖父歟、爾所予我者、願以爾名保守之、使彼等為一、如我等然、 12我偕彼等在世之時、我因爾之名、保守之、且護守爾所賜我者、我以皆保守之、其中除滅亡之子外、無一滅亡、致應聖經、 13今我往就爾、我在世言此、為彼等有我之喜樂于內、盈滿者、 14我以爾言授彼等、而世惡之、因彼等不屬世、亦如我不屬世然、 15我非祈求爾取彼等離世、乃保守之、于凶惡、 16彼等不屬世、亦如我不屬世然、 17願以爾之真理成聖彼等、爾言即真理也、
第五七節誦
18〇如爾遣我于世、我亦遣彼等于世、 19我為彼等以已成聖、使彼等以真理將成聖、 20我不獨為此等祈求、乃為緣其言而信我者、 21故皆為一、如爾父歟、在我、我亦在爾、使彼等亦在我等為一、使世信爾遣我、 22我將爾所賜我之榮光、我已賜彼等、為彼等為一、如我儕為一然、 23我在彼等、而爾在我、為彼等完全為一、且為世知爾遣我、猶爾愛彼等、如爾愛我然、 24父歟、彼所賜我者、願我所在、而彼等亦偕我在、使爾等見、爾所賜我之榮光、因爾創世之先、已愛我矣、 25義哉、父歟、世不識爾、然我識爾、彼等亦知爾遣我也、 26我以爾名顯示彼等、且將復示之、為爾愛我之愛將在彼等、而我亦在彼等、