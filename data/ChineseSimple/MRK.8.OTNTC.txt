第三二節誦
1〇當日有極多民、無所食、伊伊穌斯召其門徒語之曰、 2我憐憫此民、因彼已三日偕我在而無所食、 3倘使伊等飢而歸其家、途中將困憊、蓋其中多有自遠方來者、 4其門徒答之曰、在此曠野、何由得餅以飽此衆乎、 5問之曰、爾等有餅幾何、對曰、七、 6於是命民坐于地、乃取七餅感謝而擘之、予己門徒使陳之、而陳于民前、 7又些須小魚、福言亦命陳之、 8乃食而飽、拾其餘屑七筐、 9食者約四千人、乃放之、 10既而偕其門徒登舟、來至達泐瑪弩發之境、
第三三節誦
11〇發利些乙等出而即詰起之、求彼自天示奇徵而試探之、 12彼中心歎息曰、此世代何求奇徵、我誠吿爾等、奇徵倘能予此世代、 13乃離彼等、復登舟往彼岸、 14其門徒忘携餅、除舟中一餅外、無有隨身者、 15彼戒之曰、慎防發利些乙之酵、及伊羅德之酵、 16彼此相議曰、是我等無餅、 17伊伊穌斯知之、語彼等曰、何爾等無餅乎、爾等豈猶不知不明乎、爾等之心尚頑鈍乎、 18爾等有目而不見乎、有耳而不聽乎、亦不記憶乎、 19我擘五餅為五千人之時、爾等収拾餘屑而盈幾筐、對曰、十二、 20又七餅為四千人之時、爾等収拾餘屑而盈幾籃、對曰、七、 21又語彼等曰、爾等何不明乎、
第三四節誦
22〇來至微福斯達有携一瞽者、求彼以捫之、 23彼執瞽者之手、引出村外、唾其目、按手於其上、問其有何所見、 24其仰曰、我見行人如樹然、 25嗣後又按其目、而使之得見、其復元而明見一切、 26彼遣之歸其家曰、勿入村、亦勿吿于村中之人、
第三五節誦
27〇伊伊穌斯與其門徒往入于碣薩利亞肥利普之諸村、途中彼問其門徒曰、人人言我為誰、 28對曰、為授洗者伊鄂昂、他者為伊利亞、餘者為諸先知之一、 29乃語之曰、爾等言我為誰、撇特兒答之曰、爾乃合唎斯托斯也、
第三六節誦
30〇彼戒之、俾勿以之吿人、 31彼訓起之、是人子當多受苦難、幷被長老及司祭首與學士等所棄且見殺、於第三日復活、 32而彼明吿此言、而撇特兒諫起之、 33彼回顧見其門徒、戒撇特兒曰、薩他那退、從我、因爾不念属上帝者、乃念属人者也、 34遂召民與門徒曰、
第三七節誦
〇凡願從我、當舍己負己之十字架而從我、 35蓋凡願拯救其生命者將喪之、然為我及為福音之故、喪其生命者反拯救之、 36若獲普世而損其生命、與人何益之有、 37抑人將予何贖其生命乎、 38蓋凡羞辱我、及我之言者、于此姦惡之世代中、而人子于其父之榮光、偕諸聖天神來時、亦將羞辱之、