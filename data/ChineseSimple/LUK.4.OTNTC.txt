第十二節誦
1〇伊伊穌斯被聖神充滿自伊鄂兒當而歸、被聖神引至曠野、 2四十日以為魔試、於其日毫不食、其畢、終而覺饑、 3魔鬼語之曰、爾若係上帝子吩咐此石為餅、 4伊伊穌斯答之曰、記載云、非獨倚餅人可生、乃倚上帝所出之言耳、 5魔鬼又携之于高山、以天下萬國於霎時之間示之、 6魔鬼告之曰、我將以此諸權柄及其榮光予爾、因其歸于我、隨我所欲者而予之、 7爾若叩拜我、悉將属爾、 8伊伊穌斯答之曰、薩他那、退我後哉、紀載云、叩拜主爾之上帝、且事奉惟其一也、 9彼又引之至耶魯薩利木、而立之于殿頂、曰、爾若係上帝子、可自此投下、 10蓋紀載云、為爾命其天神護守爾、 11而伊等于手捧持爾、免爾足觸于石、 12伊伊穌斯答之曰、又有云、勿試探主爾之上帝也、 13魔鬼諸試探既窮、乃暫離之、 14伊伊穌斯于神之力歸戞利列亞、其聲名徧揚四方、 15彼在其諸會堂教誨人、被衆榮光之、
第十三節誦
16〇又來至那咂列特、即養育之處、於安息日依其常俗入會堂、起而欲讀、 17有以先知伊薩伊亞之書予之、彼展書翻閱所載之處云、 18主之神在我、因此彼傅油予我、為我傳福音于貧者、遣我療愈傷心者、傳被擄者得釋放、瞽者得明、解困苦者于爽快、 19傳主之禧年也、 20掩書付予執事者而坐、在會堂衆目注之、 21彼始語之曰、今爾等所聞之經已應矣、 22衆皆對證之、
第十四節誦
〇奇其口所出恩寵之言、而曰、此非伊鄂錫福之子乎、 23彼向之曰、爾等自然引此諺語與我云、醫士當自醫、我聞爾所行于喀撇兒那屋木者、亦當行于此故邑、 24我誠告爾等、未有先知見悅于故里者、 25我誠告爾等、當伊利亞之時天閉塞三年有六月、致徧地大飢、伊斯拉伊泐中有多嫠婦、 26伊利亞未嘗奉遣往就其一、惟往就錫東薩列普他之嫠婦、 27又當先知耶梨些乙之時、在伊斯拉伊泐中有多患癩者、而無一人得潔、惟錫利亞人湼耶芒耳、 28在會堂聞此言者皆大怒、 29起而逐之城外、拽彼至其建城之山崖、欲推之下、 30彼經行于衆、中而去、
第十五節誦
31〇來至戞利列亞之城喀撇兒那屋木、每安息日教訓之、 32衆奇其教訓、因其言有權、 33在會堂中一人有邪魔之神大聲呼曰、 34唉那咂列特之伊伊穌斯歟、爾與我等何干、爾來滅我等乎、我知爾為誰、上帝之聖者、 35伊伊穌斯禁斥之曰、宜緘默、魔鬼僕于中間、由之而出、毫未傷損之、 36驚駭徧于衆身、相告曰、此為何、盖彼以權柄能力命邪神、彼等即出、
第十六節誦
37〇其聲名徧揚于四方、 38彼出會堂而入錫孟之家、錫孟之妻母病患熱甚、而衆為之求、 39彼立其旁斥熱、熱乃退、遂起供事之焉、 40日入時、衆有雜症者均携之就彼、彼一一按雙手其上而愈之、 41有魔鬼自多人出、呼曰、爾係合唎斯托斯上帝之子也、而彼禁止之不許言彼等知其為本合唎斯托斯、 42平旦彼出、往曠野、衆民尋訪來就之、且阻留之、勿離彼等、 43彼向之曰、我於他城亦當傳上帝國福音、盖我為此而被遣、 44遂在戞利列亞諸會堂傳教矣、