1諭祭偶像之物、我儕知之、蓋我等皆有知識、第知識致於矜誇、而愛慕致於建德、 2若人自以為有何所知、其所當知者、無所知也、 3人能若愛上帝、此人為彼所識、 4論及食祭偶像之物、我儕知偶像在世界間無何、為虛、然無他上帝、惟獨一耳、 5蓋所稱者主上帝、或在天、或在地、如有多上帝有多主、 6至我儕有獨一上帝父、萬物皆由之、而我儕亦歸之、又有一主伊伊穌斯合利斯托斯、萬物皆藉之、我儕亦藉之、 7然人非皆有此知識、或人以良心識偶像者、至今而食如屬献偶像之物、則其良心因輭弱、而見汚穢、〇
第一百四十節誦
8然食物不能立我等于上帝面前、蓋我儕若食、毫無所益、若不食、毫無所損、 9即當愼防、恐爾等之自由為軟弱者之躓蹶、 10蓋若誰見爾有知識、于廟席坐、豈其良心因輭弱引感而食屬献偶像者乎、 11是輭弱之弟兄、雖合利斯托斯為彼死、於爾之知識而沉淪、 12如是獲罪于弟兄、傷其輭弱之良心、爾曹獲罪于合利斯托斯矣、 13故以食物引誘我弟兄、我永不食肉、以免引誘我弟兄、