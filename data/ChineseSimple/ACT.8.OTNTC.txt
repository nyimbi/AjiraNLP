1薩烏泐亦喜悅其被殺、當其日、在耶魯薩利木教會有大窘逐、除宗徒之外皆散于伊屋叠亞及薩瑪利亞之各地、 2有虔敬數人葬斯帖芳、為之行大慟哭、 3薩烏泐殘害教會、入家家、執男女付獄、 4其分散者徧行傳福音之言、
第十八節誦
5〇肥利普下薩瑪利亞城、以合利斯托斯傳彼等、 6衆庶既聞且見其所行奇徵、遂同心嚮往其所言、 7蓋邪神由多有之者大聲呼嘯而出、亦有多癱瘓者、跛者得愈、 8在其城有大喜、 9有人名錫孟、素于城中行邪術、迷惑薩瑪列亞之邦人、自矜為大、 10自幼至長、皆嚮往之、曰、此乃上帝之大能也、 11嚮往之、因其久以邪術迷惑之、 12諸男女既信為上帝國及伊伊穌斯合利斯托斯名傳福音之肥利普、即領洗 13錫孟自亦信而領洗者、常偕肥利普居在、見其所成之大能力及奇徵則詫異、 14宗徒在耶魯薩利木聞薩瑪利亞受上帝之言、乃遣撇特兒伊鄂昂就之、 15其下為之祈禱、以受聖神、 16蓋彼尚未降臨其中一人、惟因主伊伊穌斯之名領洗而已、 17時彼等以手按其上、則遂受聖神、
第十九節誦
18〇錫孟見藉宗徒手按即授聖神、乃獻之以銀、 19曰以此權柄予我、使我手所按者亦受聖神、 20撇特兒向之曰、爾之銀將與爾偕亡、因爾意料上帝之賦畀以銀可得也、 21在此言、與爾無分無鬮、因爾之心在上帝面前不正也、 22故為此惡當悔改、祈禱上帝、庶爾心之意念可赦、 23蓋我見爾在苦胆及不義之縲絏中、 24錫孟答對、爾曹為我祈禱主、為爾等所言者毫不臨于我、 25於是、彼等作証傳吿主之言、遂返耶魯薩利木、傳福音于薩瑪利亞之多村、
第二十節誦
26〇主之天神向肥利普吿曰、起而往向南、由耶魯薩利木下戞咂之道路、其乃曠野、 27遂起而往、且顧、有一耶肥鄂皮亞人、乃耶肥鄂皮亞女王、康達乞亞有權之宦官、司其所有財寶者、上耶魯薩利木來為崇拜而返、 28乘其車讀先知伊薩伊亞書、 29神謂肥利普曰、前往就附其車、 30肥利普趨就之、聞其讀先知伊薩伊亞書、曰、爾所讀者明晰否、 31彼曰、若無訓導者何能明晰乎、遂請肥利普登車同坐、 32其所讀之經文如左、如羊被牽就屠、而如羔對剪其毛者竟無作聲、彼不啓其口亦如此、 33於其謙卑中成其審判、而誰能解其世族耶、因其生命被取于地云、 34宦官又謂肥利普曰、請爾示先知言此指誰、指己乎、抑指他人乎、 35肥利普乃開啓其口、始由此經以傳伊伊穌斯之福音、 36行路時、彼等來至水旁、宦官曰、顧有水也、我領洗有何防礙乎、 37肥利普曰、若爾由全心而信、則可、答曰、我信伊伊穌斯合利斯托斯為上帝之子、 38遂命停車、肥利普與宦官二人下水、而授之洗、 39彼等方出水、聖神即降臨宦官、主之天神攝肥利普而去、宦官不復見之、乃欣然行其路、
第二一節誦
40〇肥利普落得于阿作之地、經行諸城傳福音、以至於碣薩利亞、