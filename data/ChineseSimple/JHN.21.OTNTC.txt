第六六節誦
1〇厥後、伊伊穌斯在提韋利阿達海濱、復顯現於門徒、其顯現如左、 2有錫孟撇特兒、及縛瑪稱底底木者、那發那伊泐自戞利列阿之喀那人、與捷韋叠乙子、又門徒中他二人共在、 3錫孟撇特兒謂之曰、我往捕魚、彼等向之曰、我儕亦偕爾往、遂出登舟、此夜無所得、 4及旦、伊伊穌斯立于岸、門徒不知其為伊伊穌斯、 5伊伊穌斯謂之曰、小子歟、爾曹有食物乎、答對無也、 6彼語之曰、爾曹投網於舟右、必有所得、遂投下、而不能舉之、因魚多之故也、 7伊伊穌斯所愛之門徒謂撇特兒曰、是主也、錫孟撇特兒聞之、是主也、因裸體、即束衣而投于海、 8他門徒、因離岸不遠、約有二百尺、即乘小舟、曳滿魚之網而至、 9及登岸、見有熾火、其上置魚及餅、 10伊伊穌斯語之曰、今所得之魚携數尾來、 11錫孟撇特兒往、拽網上岸、中滿大魚計有一百五十三尾、魚雖如此多、而網不裂、 12伊伊穌斯語之曰、來食、門徒中無人敢問爾為誰、蓋知其為主也、 13伊伊穌斯前來取餅予彼等、魚亦然、 14此是伊伊穌斯由死中復活後、顯現於門徒已第三次、
第六七節誦
15〇彼等食之時、伊伊穌斯向錫孟撇特兒曰、伊鄂那之子錫孟歟、爾愛我過于此衆乎、其語之曰、主歟、然也、爾知我愛爾、彼向之曰、牧我之羔、 16又第二次向之曰、伊鄂那之子錫孟歟、爾愛我乎、其語之曰、主歟、然也、爾知我受爾、彼向之曰、牧我之羊、 17又第三次向之曰、伊鄂那之子錫孟歟、爾愛我乎、撇特兒因第三次問爾愛我乎、憂而語之曰、主歟、爾無所不知、知我愛爾、伊伊穌斯語之曰、牧我之羊、 18阿民、阿民、我吿爾、爾少時、自束帶隨所願而行、及爾老矣、將伸爾雙手而他人束、曳爾至所不願之處、 19伊伊穌斯言此、預示其如何而死、以榮光上帝、既言此、而向之曰、從我哉、 20撇特兒回轉、見伊伊穌斯所愛之門徒從于後、即昔于晚餐時、倚彼胸而曰、主歟、賣爾者為誰云、 21撇特兒見之、謂伊伊穌斯曰、主歟、而此將如何也、 22伊伊穌斯語之曰、若我願其存待我來、與爾何預、爾從我行哉、 23於是、此言出于弟兄間、此門徒將不死也、然伊伊穌斯非言其不死、乃言若我願其存待我來、與爾何預、 24此門徒即為此等作証、且書之者、而我儕知其所証者真也、 25伊伊穌斯所行亦有他多者、若一一書之、我意所載之書、世自不勝載矣、阿民、
伊鄂昂聖福音經終
記經中有二十一章
堂中有六十七節誦