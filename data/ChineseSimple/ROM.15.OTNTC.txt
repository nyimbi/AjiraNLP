第一百十六節誦
1〇我儕堅固者當擔待不堅固者之弱、勿求悅己、 2我儕各當求悅親近者、以建之於善、 3蓋合利斯托斯亦不求悅己、乃如載者云、毀謗爾者之毀謗落于我身、 4盖凡昔所載者、皆為我等之教訓所載、俾我等藉忍耐、及聖經之安慰、而有冀望、 5願忍耐及安慰之上帝賜爾等彼此同意、循合利斯托斯伊伊穌斯、 6為爾等以一心一口榮光上帝及吾主伊伊穌斯合利斯托斯之父、
第一百十七節誦
7〇故爾曹當互相接納、如合利斯托斯以上帝之榮光接納爾等、 8〇我言伊伊穌斯合利斯托斯為受割禮者成為執事、緣上帝之眞實以成就所賜列祖之許約、 9而為列邦緣恩慈之故、使彼等榮光上帝、如載者云、緣此我承認爾在列邦中、而歌頌爾名、 10又曰、列邦乎、偕其民而同樂哉、 11又萬列邦乎、當讚美主哉、萬民乎、讚揚之哉、 12伊薩伊亞又曰、伊耶些乙之根必有而將興起、乃為列邦之主者、即列邦賴之而冀望者也、 13願可望之上帝將爾曹充滿諸喜樂及安和由信、使爾等餘裕于冀望、藉聖神之能力也、 14我弟兄乎、我確信爾等本自盈滿恩慈、盈滿知慧、而能相勸者、 15然弟兄乎、我乃稍敢以書以達爾等、使爾等記憶、乃上帝所賜我等之恩寵也、 16致我成為伊伊穌斯合利斯托斯之執事在列邦中、以行上帝福音之聖事、為列邦人之供獻必成悅納、乃為聖神所成聖也、
第一百十八節誦
17〇故我有所可誇、在合利斯托斯伊伊穌斯即屬上帝者、 18蓋除合利斯托斯藉我所成者外、我毫不敢言、為列邦人之信服、以言以行、 19賴奇徵奇蹟之力、及上帝神之能、致我自耶魯薩利木及其四周、直至伊梨利克、徧傳合利斯托斯之福音、 20且我盡心傳福音、不在合利斯托斯名被稱之處、免建于他人之基上、 21乃如所載者云、未得報知者將見之、未得聽者將悟之、 22緣此屢次被阻、不得就爾等、 23然今在此方既無他處、且由多年以來、我願來就爾等、 24待我赴伊斯葩尼亞時、必來就爾等、蓋我盼望順途見爾等、先偕爾等畧得滿意、後被爾等送往彼處、 25今我往耶魯薩利木供給諸聖、 26蓋瑪楷多尼亞人及阿哈伊亞人甘願捐資、濟耶魯薩利木諸聖中之貧乏者、 27彼等雖甘願、然亦為其負者、蓋列邦人分受在彼等屬神靈者、則自當在屬肉身者亦供給之、 28故我已畢此事、而為彼等立成此果、則將由爾等往伊斯葩尼亞、 29我確知我來就爾等之時、以合利斯托斯福音之福言盈滿而來、
第一百十九節誦
30〇弟兄乎、我緣我主伊伊穌斯合利斯托斯及聖神之愛、求爾等同我竭力、為我祈禱上帝、 31使我等得救脫于伊屋叠亞人中不信者、亦為我在耶魯薩利木之供給見悅納於諸聖、 32使我遵上帝之旨、歡然來就爾等、亦與爾等同得安息、 33安和之上帝必偕爾衆哉、阿民、