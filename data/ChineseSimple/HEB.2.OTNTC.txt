1是故我儕當尤愼於所聞者、恐或遺落、〇
第三百零五節誦
2蓋藉諸天神所傳之言為堅定、而凡違背及不順者必受公義之報、 3則我儕不顧如此之拯救、何能逭乎、此自始由主所傳者、藉聞之者得堅定於我等中、 4乃上帝循其旨、以休徵、奇蹟、各異能、及聖神之分賜證之、 5蓋上帝以我所言來世、非為歸服天神、 6然有人作証、於一篇曰、夫人為何、爾垂念之、人子為何、爾眷顧之、 7使彼少遜於諸天神、以榮光尊貴冠冕之、立之於爾手所造者上、 8使萬物服於其足下、既使萬物服其足下、則不遺一物不服之、然今我儕未見萬物皆服之、 9乃見伊伊穌斯少遜於諸天神、因其受死、而以榮光及尊貴得冠冕、致於彼由上帝恩寵為衆而嘗死、 10盖彼所宜、一切因之、一切而由之、乃引導多子於榮光者、藉苦難成全為彼衆拯救之君、〇
第三百零六節誦
11盖成聖者、及被成聖者、皆出於一、緣此故、稱之為弟兄、不以為恥、曰、 12我宣揚爾名於我弟兄間、頌揚爾於教會中、 13復曰我將仰賴於彼、又曰、顧我及諸子、皆上帝所賜我者、 14緣衆子分受於血肉、則彼亦同然分受之、為以死而滅秉死之權、即魔鬼也、 15且解釋之、其因畏死而一生屈服於奴隷者、 16蓋彼受納非天神、乃阿烏拉阿木之裔、 17故當凡事效乎弟兄、在上帝前為慈憐及忠信之司祭首、以贖民罪、 18蓋彼既親受難被試探、亦能救被試探者、