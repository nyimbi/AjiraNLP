1〇弟兄乎、我不欲爾等不知吾列祖皆在雲下、皆徑行海中、 2皆於摩伊些乙受洗在雲中海內、 3皆同食屬神之食、 4皆同飲屬神之飲、蓋彼等所飲於屬神後來之磐、此磐即合利斯托斯也、〇
第一百四四節誦
5然上帝所悅、其中無多、緣彼等被滅于壙野、 6此者可為我鑒、使我等勿嗜惡、如彼等所嗜者、 7亦勿拜偶像、似其中人等、如所載者云、民坐而飲食、起且跳舞、 8我儕勿淫行、如其中有人淫行、在一日之間殞二萬三千人、 9亦勿試探合利斯托斯、如其中有人試探之、而被蛇所滅、 10爾曹亦勿怨凟、如其中有人怨凟、而滅於全滅者、 11彼等遇此諸事、皆可為鑑、而所載者乃為我等及末世人之警戒、〇
第一百四五節誦
12故自以為立者宜愼、勿倒、 13〇試探逮爾等、無非屬人者耳、上帝可信、其不容爾等受試探過於所能、乃在試探之時、為爾等開脫出路、致爾等能擔當、 14是以吾所愛者、宜避拜偶像之事、 15我如與智慧者而言、爾曹當判斷我之言、 16被福言之爵、即我儕所福言者、豈非合利斯托斯血之分受乎、我儕所擘之餅、豈非合利斯托斯體之分受乎、 17餅既為一、而我多人亦成為一體、因共分受此一餅、 18試觀屬肉體之伊斯拉伊泐食祭物者、豈非有分與祭壇乎、 19然則我所言、何也、即偶像有乎、抑屬献偶像之物有所關乎、 20非也、但列邦人所献之祭、祭魔鬼、非祭上帝、我不欲爾等有分於魔鬼、 21致爾曹不能飲主之爵、及魔鬼之爵、亦不能分受主之筵席、及魔鬼之筵席、 22我儕豈可激主嫉恨、我儕豈強彼乎、〇
第一百四六節誦
23凡物皆許我、但不盡有益、凡物皆許我、然不皆造作、 24凡人勿求己益、乃各當求人益、 25所售于市者、為良心勿問之、皆可食之、 26蓋地與其所滿者皆屬主、 27若有不信者邀請爾等、爾曹欲往、凡陳於爾等前者、勿問可食之、為良心之故耳、〇
第一百四七節誦
28倘若有人吿爾等曰、此乃祭偶像之物、為吿爾者及為良心、勿食之、蓋地與其所滿者皆屬主、 29我所言非己之良心、乃他人者、蓋何使我之自由、為他人良心所議論乎、 30我若托恩分受之、又何故為我所感謝者而受謗乎、 31故爾曹或食或飲、無論何行、皆為上帝之榮光而行、 32爾儕勿以躓蹶行于伊屋叠亞人、或希臘人、或上帝之教會、 33亦似我于凡事悅衆、不求己者、乃為多人之益、使之得救也、