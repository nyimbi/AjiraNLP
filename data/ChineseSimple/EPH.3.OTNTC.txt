1緣此、我葩韋泐為爾等異邦人為伊伊穌斯合利斯托斯之囚人、 2爾曹已聞上帝恩寵之定制、乃因爾等之故而賜於我者、 3即以默示、示我奧義、如我前已畧書之者、 4爾曹讀之、由此可知我明曉合利斯托斯之奧義、 5此奧義於前代未曾顯示人之諸子、今則以聖神顯示其諸聖宗徒、及諸先知、 6使列邦同為嗣子、同為一體、因伊伊穌斯合利斯托斯由福音同為一體、為其許約之同分受者、 7為此我作執事、循上帝恩寵之賦畀、即依其神力之所行而賜我者、〇
第二百二十三節誦
8我在聖徒中最小者、然蒙賜此恩寵、得在列邦傳合利斯托斯不可測之富有、 9顯示奧義之定制、即自永世所隱藏在藉伊伊穌斯合利斯托斯創造萬有之上帝者、 10使在天之首領權柄、今藉教會得知上帝萬殊之智慧、 11即彼循永世之預定、而成行在吾等主合利斯托斯伊伊穌斯者、 12在其中我儕藉信彼有勇敢得切望之進步、 13故我求爾曹勿由我為爾等受苦難而冷淡、緣為爾等榮光也、 14爰我屈膝於吾主伊伊穌斯合利斯托斯之父前、 15即在天在地凡為父家藉彼而得名、 16願彼循其榮光之富有、藉其神賜爾等強健於屬內之人、 17為合利斯托斯由信而居在爾等之心、 18為爾曹於愛中根深基固、則能偕諸聖徒得悟何其閦、長、深、高、 19得知合利斯托斯莫測之愛、使爾曹得充滿於上帝之諸充滿、 20能循其在我等中所行之力為我等成就一切、過於我等所求或所思者、 21於教會中因合利斯托斯伊伊穌斯、以榮光歸之在萬代、及於世世、阿民、