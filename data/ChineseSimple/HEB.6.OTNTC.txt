1故我儕姑舍合利斯托斯言之初學、而進於完全、不復立基、若悔改肆行、信從上帝、 2與領洗、撫手、死者之復活、即永遠之審判諸訓是也、 3若上帝允准、我儕則施行、 4蓋一次已蒙光照、而嘗受天賜、為聖神之分受者、 5嘗上帝之善言與來世之能力、 6而後墮落者則又能以改悔復新之、因彼等在己身又將上帝釘於十字架、而顯辱之、 7蓋地土屢得爾潤而生有益之菜蔬、為耕之用、而受上帝之福言、 8其生荊棘、與蒺藜者必為無用、而近於詛咒、其終必見焚、〇
第三百一三節誦
9所愛者乎、我儕雖如此言、然深信爾曹愈見強、而有所屬拯救之情、 10蓋上帝非為不義者、必不忘爾等之行事、及爾等所愛之功勞、乃因其名顯明爾等素奉事諸聖徒、而今再奉事之、 11我儕願爾曹各人皆顯其如此慇懃、於確實之望以至終、 12為爾曹勿怠、乃當效彼、以信及恒忍、而得嗣許約者、〇
第三百一四節誦
13昔上帝許阿烏拉阿木之時、因無大於己可指而誓者、則指己而誓云、 14我必以福言福言爾、以蕃衍蕃衍爾、 15彼恒忍以待、故得所許、 16蓋凡人必指大者而誓、有誓之確證、彼等辯論終息矣、 17故上帝以己不易旨、 18更願顯示於將得嗣許約者、亦藉誓為介紹、以兩不可易之事、在其中上帝不能謊言、因我儕趨執在前之望者、而有堅固之撫卹、 19我儕有此為靈如錨、堅定不動、而入幔內 20在此有前驅之伊伊穌斯、為我等先入、彼循哶泐吸些疊克之班秩、成為司祭首、至於永遠、