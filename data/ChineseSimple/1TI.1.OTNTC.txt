第二百七十八節誦
1〇葩韋泐為伊伊穌斯合利斯托斯之宗徒、奉上帝吾拯救者、我所望之主、伊伊穌斯合利斯托斯命諭、 2書達在信為吾真子提摩斐乙、願恩寵慈憐、安和、由上帝吾父、及吾主伊伊穌斯合利斯托斯、 3昔我往瑪楷多尼亞時、留爾於耶斐斯、為儆戒人勿傳異教、 4勿用意於虛誕之詞、及無窮之譜系、此即滋生辯論、亦非建立於上帝信者、 5勸誡之目的、愛是也、愛乃由潔淨之心、義善之良心、及無偽之信者、 6有人棄此、轉向虛誕、 7欲為教法師自不知其所言、及所論定、
第二百七十九節誦
8〇我儕知法律本善、若人循法用之、 9蓋知此法律、非為義人而設、乃為不法者、不服者、不虔者、犯罪者、放肆者、邪穢者、弑父母者、殺人者、 10淫行者、男色者、攘人者、謊言者、背誓者、以及他悖逆正教者、 11夫所託於我者、即洪福上帝榮光之福音、
第二百八十節誦
感謝上帝為居宗徒之職 12〇我感謝吾主伊伊穌斯合利斯托斯賜我力者、因彼以我為忠、任我為執事、 13我昔為譭謗者、窘逐者、侮慢者、所因我在不信之時、無知而行故也、 14然蒙矜憐、賴即倚合利斯托斯伊伊穌斯吾主之恩寵、共為伊伊穌斯合利斯托斯信愛豐於我內、〇 15其可信、全可堪受、伊伊穌斯合利斯托斯降世為拯救罪人、在其中我為首、 16然我為此蒙矜憐、因伊伊穌斯合利斯托斯先願於我顯示一切寬忍、為後之信彼而得永遠之生命者、以我為模範、 17尊敬及榮光歸於不可壞不可見萬世之君、獨一睿智之上帝於世世、阿民、
第二百八十一節誦
18〇吾子提摩斐乙乎、按昔有預言至爾、即以此命託付於爾、俾爾符此、以善戰而作戰、 19蓋有信德與良心、竟有人棄之矣、以致而復沒其信、 20其中即有伊哶湼乙及阿列克桑德兒、我曾付彼等於薩他那、使彼等不復譭謗耳、