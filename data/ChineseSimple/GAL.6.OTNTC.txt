1弟兄乎、若人陷於何過失、爾曹屬神者當以溫柔之心規正之、且當自愼、恐爾曹亦見引誘、〇
第二百一十四節誦
2爾曹當互相負荷、如此則盡合利斯托斯之法律、 3蓋人若無有自以為有者、是自欺也、 4各當省察、如是則其所誇者、不在他人、 5蓋人各擔其任、 6受教者當以其所有分施教者、 7勿自欺、上帝不可汚漫慢也、人所種者何、所收者亦何、 8種於肉者、則由肉而獲朽敗、種於神者、則由神而穫永生、 9我儕行善無倦、若不廢弛、屆期必收、 10故在時尚存之際、當行善於衆人、惟特在同信者乎、〇
第二百一十五節誦
11顧我親筆書爾等者何其多、 12凡願以肉體而自誇者強爾等受割禮、惟恐為合利斯托斯十字架之故、被人窘逐也、 13蓋本受割禮者、亦未守法律、乃願使爾等受割禮、致彼等在爾等之肉體而有可誇、 14〇在我除吾主伊伊穌斯合利斯托斯之十字架外、無他可誇、因之、世為我被釘、我為世亦然、 15蓋在合利斯托斯伊伊穌斯受割禮、不受割禮、皆無益、惟在新造物耳、 16凡遵此規而行者、則安和與慈憐必予之、且予上帝之伊斯拉伊泐人、亦然、 17總之、人勿煩擾我、因我身負吾主伊伊穌斯合利斯托斯瘡痍、 18弟兄乎、願我等主伊伊穌斯合利斯托斯之恩寵偕爾等在焉、阿民、
達戞剌提亞人書終
其中有六章
堂中十九節誦