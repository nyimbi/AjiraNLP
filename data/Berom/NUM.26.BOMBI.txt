Barâ BeIsrayɛl hê neba
1E bamâ tumbang o, Dagwi Darwey a yâng Mose na Ɛlɛyazar Aharon, piris, 2“Bara hin mwa nepyak regyɛng BeIsrayɛl e nelɔ mo yi e mwat de a ga wul neshey kuru baba vɔk e rak o, vemo de ba ga vey tô como.” 3-4Ko Mose na Ɛlɛyazar ba ra tyɛng ano, yɛn a yila vemo de ba ga vey tô como mo e tyɛl Mowap de ya sé e rwa ta na Rɔt Yɔrdan, de ye bɛrɛng Yeriko e gura.
Yére BeIsrayɛl de ya nusu yi e Misra a yemo ngan:
5Yerê Rubɛn, hwêy mɛsɛng hê Yakɔp: rùhup mɛn a ve Hanok, na Palu, 6na Hɛzrɔn tanga Karmi. 7Nepyak mɛn na sè gu kuru banaas na vɛ batat na naga betaama na kuru batat (43,730).
8Yerê Palu à Ɛliyap 9na nèy mɛ Nɛmwɛl, na Datan, tanga Abiram. Ko di, Datan na Abiram vɛ a bemat de regyɛng bemat ba kasa hɛn, ko yɛn a sogo a Mose na Aharon na nehywɛ. Yɛn vɛ de ba sè e ji bemat de ba raa Kora, jeng de yɛn a sogo a Dagwi Darwey na nehywɛ. 10Vwel há wunta hɛ, ko há wɔlɔk hɛn mwa na Kora, ko kya há re bemât raa mɛ naga beba na kuru batungun (250). Yɛn a tɛ́ ɛn a bwang bemat pyɛ tusa. 11Ko nèy Kora ná kushu e jeng o wɛt.
12Yerê Simɛyɔn, rùhup mɛn a ve Nɛmwɛl, na Yamin, na Yakin, 13na Zɛra, tanga Saul. 14Nepyak mɛn na sè gu kuru baba na vɛ baba na naga beba (22,200).
15Yerê Gat, rùhup mɛn a ve Zɛfɔn, na Hagi, na Shuni, 16na Ozni, na Ɛri, 17na Arɔt, tanga Areli. 18Nepyak mɛn na sè gu kuru banaas na naga betungun (40,500).
19-22Yerê Yuda, rùhup mɛn a ve Shela, na Pɛrɛs, na Zɛra, na Hɛzrɔn, tanga Hamul. Ko di, nèy Yuda neba, Ɛr na Onan, yɛn a kana kushu e sevwêl Kanaan. Nepyak yerê Yuda na sè gu kuru bataama na vɛ batyiimin na naga betungun (76,500).
23Yerê Isakar, rùhup mɛn a ve Tola, na Puwa, 24na Yashup, tanga Shimrɔn. 25Nepyak mɛn na wul gu kuru batyiimin na vɛ banaas na naga betat (64,300). 26Yerê Zɛbulun, rùhup mɛn à vɛ Sɛrɛt, na Ɛlɔn, tanga Yaleyel. 27Nepyak mɛn na wul gu kuru batyiimin na naga betungun (60,500).
28Yerê Manase na Ɛfrayim, yɛn vɛ à nèy Yɔsɛf.
29Yerê Manase yi e ruhûp Makir dâ Gileyat: 30Vemo vɛ à nèy Gileyat, ko rùhup mɛn à ve Iyɛzɛr, na Hɛlɛk, 31na Asriyɛl, na Shɛkɛm, 32na Shemida, tanga Hɛfɛr. 33Zelofehat hwêy Hɛfɛr á vɔk hwêy wen wɛt sɛ̌ behwong zɔng. Baza mɛn à Mala, na Nowa, na Hɔgla, na Milka tanga Tirza. 34Vemo vɛ à rùhup Manase, ko nepyak mɛn na wul gu kuru batungun na vɛ baba na naga betaama (52,700).
35Yerê Ɛfrayim, rùhup mɛn à ve Shutela, na Bɛkɛr, tanga Tahan. 36Yi e Shutela ba sɛ̀ ruhup gwô Ɛran. 37Vemo vɛ a yerê Ɛfrayim, ko nepyak mɛn na wul gu kuru batat na vɛ baba na naga betungun (32,500).
Yɛn vemo mwa ba sé yerê Yɔsɛf e rùhup mɛn.
38Yerê Bɛnyamin: rùhup mɛn à ve Bela, na Ashbɛl, na Ahiram, 39na Shɛfufam tanga Hufam. 40Yi e Bela ba sɛ̀ rùhup ve Art na Naaman. 41Nepyak mɛn na sè gu kuru banaas na vɛ batungun na naga betyiimin (45,600).
42Yerê Dan à yemo e ruhup mɛn gwô Shuham. 43Nepyak bemât Shuham na sè gu kuru batyiimin na vɛ banaas na naga benaas (64,400).
44Yerê Ashɛr, rùhup mɛn à ve Yimna, na Yishvi, tanga Beriya. 45Yi e Beriya, ba sè rùhup Hɛbɛr na Malkiyɛl. 46Ashɛr a vɔk hwong mɛ de ba tang ɛ a Sera. 47Nepyak mɛn na sè gu kuru batungun na vɛ batat na naga benaas (53,400).
48Yerê Naftali, rùhup mɛn à ve Yazɛyɛl, na Guni, 49na Yɛzɛr, tanga Shilɛm. 50Nepyak mɛn na sè gu kuru banaas na vɛ batungun na naga benaas (45,400).
51Nepyak BeIsrayɛl beras o mwa de ba bara na sè gu naga kuru batyiimin na gu rining na naga betaama na kuru batat (601,730).
52Dagwi Darwey a ha na Mose, a ye, 53“Gas a yére BeIsrayɛl vwel o tyɛng na nepyak mɛn, na he sè benap mɛn. 54-56Gas a yɛn sevwel o na masâ sesek, ko hwo nɔ̂ng yére de ya sé ryey o bak rwey o, ko yére de ya sé shɛl o bak swɛl o arɔng.”
Barâ BeLevi hê neba
57Bemât yerê Levi de ba bara hɛn e rùhup mɛn à vemo, rùhup Gɛrshɔn, na Kohat, tanga Mɛrari. 58Yi e rùhup vane ba sɛ̀ rùhup ve Libni, na Hɛbrɔn, na Mali, na Mushi, tanga Kora. Kohat a tɔ Amram. 59Amram a ra wenêng Yɔkɛbɛt, hwông Levi, de bá tɔ̀ ɛ e Misra. A tɔ a Amram Aharon na Mose tanga gwa mɛn hwong o, Miryam. 60Aharon a tɔ bewen benaas, yɛn à Nadap, na Abihu, na Ɛlɛyazar, tanga Itamar. 61Nadap na Abihu bá ku e jeng de yɛn á nára a Dagwi Darwey nɔrɔ̂ pyɛ̂ nesang hyɔɔlɔl na kya de yɛn a vɛ yi e gàgbang rangas yas wɛt. 62Nepyak beras mɛn de ba sé pwɛl gwining vɔk e rak o, na sé gu kuru baba na vɛ batat (23,000). Yɛn á kana sè e ji barâ bwang BeIsrayɛl wɛt, yaga bê nɔng ɛn numo mɛn hê benap e jeng gas a BeIsrayɛl sevwel o wɛt.
Neha ne yɛnɛ mo e ra barâ BeIsrayɛl
63Vemo vɛ à bemat de Mose na Ɛlɛyazar ba bara e tyɛl Mowap, e hagât Rɔt Yɔrdan de ye bɛrɛng Yeriko e gura. 64Vit a hwak de a rɔngɔl kwen yi e ji vemo de Mose na Aharon ba kana bara e jeng de yɛn á sè bara BeIsrayɛl e hêy Sinai. 65Yaga Dagwi Darwey a ga kana yang ɛn, yɛn a rɔda kushu e hey o. Ko di, hwak gwining e ji mɛn a dal wɛt, sɛ̌ Kalɛp Yɛfunɛ na Yɔshuwa Nun zɔng.