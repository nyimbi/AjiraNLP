Won yaga sɛlɛ
Lwɛlɛ̂ Davit de a ra, yaga na Dagwi a bare na yɛ. Gwá sà e vwɔ̂ mwât kyé na lɛlɛ.
1À Dagwi, sey me!
À Dagwi Darwey, vey sɛlɛ me dey-dey!
2Tik be dɔnɔ vemo de be jama be mɔrɔ me,
tik nerey mɛn ne gaba.
Tik vemo de be feng yaga reyɔm de me sɔ be vo rekyen.
3Tik vemo de be feng ɛ wɛng e gaba hom,
be man nenu na rekyen.
4Ko mwa vemo de be simo, be se bagat na hwo,
tɛ̀ ɛn, be vɔk yey pyɛng na nzem!
Tɛ̀ vemo de be feng, yaga hwà sey ɛn,
be dopse tē, “Dagwi a sé wo nerey!”
5Me, ma sé pwɛng, me simo sɛlɛ.
À Dagwi Darwey, hwà sé mwât sɛlɛ na mwât sey hom.
Vey na hwo sɛlɛ me dey-dey!
Hwo lashe jeng wɛt!