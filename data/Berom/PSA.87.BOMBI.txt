Repomô Siyɔn ra sé tsak lɔ kawɛ mwat
Lwɛlɛ yaga ruhûp Kora.
1Dagwi Darwey a lɔk repomo mɛ,
a tɛ̀ tîs rɛ e raku de a tik jaram yaga yɛ.
2A tɛ̀ yey na repomô Siyɔn o
a dal mwa bwang nekwɔn yerê Yakɔp.
3À Siyɔn, hwà sé repomô Dagwi,
ko e ha ha rat e ra hwo, e tē,
4“E ji yére de ya tɔk me, ba sé bemât Misra na Babilɔn,
bemât Filistya, na vê Tur, tanga Kush.
E ra kawɛ mɛn, be tɔk ye,
‘Ba tɔ ɛ e hwomo.’ ”
5Ko e ra repomô Siyɔn, bê ye, “Ba tɔ kawɛ mwat e rɛ.”
Dagwi De A Dal Na Reto Mwa,
yɛ wɛ de a rɔda gyeng rɛ tyang.
6Jeng de Dagwi Darwey ê ngyɛrɛ bazâ bemat
yi e yére bemât jey mwa,
ê jɛk e hagât rezâ kawɛ mɛn,
“A sé tɔ̂ Siyɔn.”
7Bemât lwɛlɛ na bemât rɛɛ bê tē,
“À Siyɔn, hwà sé a wot lɔ.”