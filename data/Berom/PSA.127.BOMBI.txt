Vwɔ̂ Dagwi Darwey gwa sé e ra kayɛ pyɛ de wot e ra
Lwɛlɛ Sɔlɔmɔn de bê ra e gwong vɔk e Yɛrusalɛm
1Ka Dagwi Darwey, a lɔk lɔ mo wɛt,
fwôm bemât lɔk hɛ gwa sé yapyi.
Ka Dagwi Darwey a bɛɛ gbɔng repomo mo wɛt,
fwôm bemât bɛɛ̀ nekanâng rɛ gwa sé yapyi.
2A sé zɔng-reng na hwo sogo bop,
hwo rɛn o wɔ dyɛngɛ e de fwôm jamâ pyɛ̂ re,
Dagwi Darwey e nɔngɔ̂s vê tɛ̂ yey mɛ jeng de ba sê nevwa.
3Mwin, nèy bewen na sé pyɛ nedanelɔ yi na Dagwi Darwey,
nèy, na sé pyɔlɔ.
4Sede ket na mwât gap,
ano de nèy bewen na sé a mwat de a tɔs e newen mɛ.
5Wo yey pyɛng a womo de zing mɛ wa sila na ket,
ê sɔ rekyɛn jeng de e man na vê repugu mɛ e dura wɛt.