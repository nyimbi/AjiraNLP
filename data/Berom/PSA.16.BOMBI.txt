Mwat de a tɛ̀ gap mɛ e ra Dagwi a sé wo yey pyɛng
Lwɛlɛ̂ Davit.
1À Dagwi, ma sé jama kwɔ̂n dal na hwo,
sey me.
2Ma yang o, “E hwo wɛ, à Darwey hom,
kayɛ pyɛ ryat de ma vɔk ya yi na hwo.”
3Yey hom ye pɛngɛ na bemât Dagwi e vwel o.
Ba vɔk reto, ko ma tɛ̀ yey hom mwa na yɛn.
4Ko vemo de be sap cī mo, be hwɔtɔ a bato mɛn yɔ́m,
Yaga ano, mê to me wɔ na nenɔrɔ̂ nemi na yɛ wɛt,
mê ka tɛ̀ baza yɛ e nu hom wɛt arɔng.
5Hwo à Dagwi Darwey, hwà sé nwang sede nàp hom.
Hwó nɔngɔs me mwa pyɛ́ de me simo.
Neken hom na sé e vwɔ mō.
6Hwà ga nɔng me bak de wa sé rwat o.
Pyɛ de hwà ga nɔng me mo ye pɛngɛ a me yey.
7Me somo hwo à Dagwi Darwey, yaga hwó vos a me badu.
Yey hom ye bare a me badu mō ka ma ka sê nevwa.
8Ma tɔk, hwà sé bagat na me kayɛ jeng.
Pyɛ cak ya rɔda dikta me wɛt.
9Ey, yey hom ya pɛngɛ, me rɛ̌ na nzem,
ko me sangal e ji netyang.
10Ma sé pang na hwo.
Hwô tik, me kyè wɔ e kwɔ̂n bevuvwel
kɛ me wey ɛ e sak wɛt.
11Hwà dura a me gwong vɔk e neken.
Hwà sila me na yey pyɛng, yaga hwà sé tanga me,
e vwɔ yege mō, yey hom yê pɛngɛ gbak-gbak.