1  —

41  ) Gwông wɛng 

1  Vê wɛng a vemo de be kyɛ́ ɛn sɛ̂y badu bemat beves, de pyɛ mɛn cak ya sé na bemât banɛn wɛt, be wuna bato mɛn na bemât ha ves e ra Dagwi arɔng wɛt. 

2  Ko yɛn a vɔk cwey badu Dagwi Darwey, be tɔrɔng ɛ kayɛ jeng. 

3  Ba sé tyɛng na cɔ́gɔt de ba tus e hagât rɔt: yé mara nèy e jeng yɛ, ko berang yɛ be ye nɔɔshɔsh wɛt. Ey, yɛn e di wɛng e kayɛ pyɛ de yɛn e ra. 

4  Ko bemât beves ba sé ano wɛt. Ba sé sede byɛmɛ de ye raa gul zɔng. 

5  Yɛn ê hywit ɛn e shɔt Dagwi kɛ bê sɛ̀ kwɔn e ji tulâ bemât Dagwi wɛt. 

6  Dagwi Darwey e gyeng vemo de be raa hɛ, ko bemat beves ba sé e ra gwông wey.

