1  Bazâ bemat behak e ji yerê Yuda à vemo: Pɛrɛs, na Hɛzrɔn, na Karmi, na Hur tanga Shobal. 

2  Shɔbal a sé dâ Reyaya, de a sé dâ Yahat de a sé dâ Ahumai na Lahat, yɛn beba de yére mɛn à bemat de ba sangal e Zɔra. 

3  -

4  Hur a sé hwey kinât Kalɛp na hwā mɛ Ɛfrat, ko e yere mɛ de ya bene repomo Bet-Lɛhɛm. Hur a vɔk bewen betat, yɛn à Etam, na Pɛnuwɛl, tanga Ɛzɛr. Etam a vɔk bewen betat, yɛn a Yɛzrɛɛl, na Ishma, na Idbas tanga hwong gwining de reza mɛ à Hazɛlɛlpɔni. A sé e Pɛnuwɛl de a bene repomô Gɛdɔr, ko e Ɛzɛr de a bene rê Husha arɔng. 

5  Ashur de a bene pomô Tekowa a vɔk beha beba: Hɛla na Naara. 

6  A tɔ bewen benaas na Naara, yɛn à Ahuzam, na Hɛfɛr, na Tɛmɛni tanga Haahashtari, 

7  ko a tɔ bewen betat na Hɛla, yɛn à Zɛrɛt, na Izher tanga Ɛtnan. 

8  Kɔs a sé dâ Anup na Zɔbɛba, ko e yɛ de a sé dâ bemat de ba sé yi e ruhup Ahahɛl Harum. 

9  Mwat hwak a sé de ba tang ɛ à Yabɛs ko bemat lɔ mɛ ba nɔng ɛ nerey sizɔng. Neng mɛ a vo a yɛ reza rane yaga á ririm na yɛ tyɔng wɛt e jeng tɔ mɛ. 

10  Ko Yabɛs a ra a Dagwî Israyɛl won a ye, “À Dagwi, tɛ̀ nerat e ra me, na hwo nɔng me vwel pyak. Sangal na me, na hwo gyep me yi e kayɛ pyɛ vyes de yê tɛ̀ me ririm na yɛ.” Ano kwong, Dagwi a nɔng ɛ pyɛ́ de a ra won o. Bazâ nelɔ mo nehak 

11  Kalɛp, gwa Shuha a tɔ hwêy wen de á vo a hɛ rezâ Mɛhir. Mɛhir o a tɔ Ɛshtɔn, 

12  womo de a tɔ bewen o bemɛ betat, yɛn a Bet-Rafa, na Paseya tanga Tɛhina. A sé e Tɛhina de a bene repomo Nahash, ko e yere mɛn de ya sangal e Reka. 

13  Kenas a tɔ bewen beba, Ɔtniyɛl na Seraya. Ɔtniyɛl a tɔ bewen beba, Hatat na Mewonotai. 

14  A sé e Mewonotai o de a sé dâ Ɔfra. Seraya a sé dâ Yowap, de a bene Nɛk Bemat Sekwɛl, de mwa bemat de bá sangal e hwomo bá vɔk sekwɛl. 

15  Kalɛp Yɛfunɛ a tɔ bewen betat, yɛn à Iru, na Ela tanga Naam, ko Ela a tɔ Kenas. 

16  Yɛhalɛlɛl a tɔ bewen benaas, yɛn à Zif, na Zifa, na Tiriya tanga Asarɛl. 

17  -

18  Ɛzra a tɔ bewen benaas, yɛn à Yɛtɛr, na Mɛrɛt, na Ɛfɛr, tanga Yalɔn, Mɛrɛt a ra wenêng Bitya, hwông gwɔ̀m Misra, yɛn a tɔ hwey hwong de ba tang ɛ à Miryam, tanga bewen beba: Shamai na Ishba, Ishba a bene pomô Ɛshtɛmɔwa. Mɛrɛt arɔng a ra wenêng hwā yi e yerê Yuda, ko yɛn a tɔ bewen betat. A sé e Yɛrɛt de a bene pomô Gɛdɔr. 

19  Hodiya a ra wenêng gwa Naham hwong o. A sé e yere mɛn de ya sé ruhûp Garam, ko ya sangal e repomô Keyila, yɛn tanga yerê ruhûp Maakat de ya sangal e repomô Ɛshtɛmɔwa. 

20  Shimɔn a tɔ bewen benaas; yɛn à Amɔn, na Rina, na Bɛn-Hanan tanga Tilɔn. Ishi a tɔ bewen beba, yɛn à Zɔhɛt na Bɛnzɔhɛt. Yerê Shela 

21  Shela a sé hwak e ji nèy Yuda bewen o, ko yere mɛ à Ɛr de a bene repomô Lɛka; na Laada de a bene Maresha; na ruhûp bemat lɔ̂k berugû linen de ba sangal e repomô Bet-Ashbeya; 

22  na Yɔkim, yɛ tanga bemat de ba sangal e repomô Kozeba; tanga Yɔwash na Saraf de yɛn a ra wenêng behâ BeMowap, ko yɛn a wɔ̀ sangal mɛ a Bet-Lɛhɛm. Neha nemo na sé nɛ yére bemat raane. 

23  Bemat vemo mwa ba sé bemat lɔ̂k nerwey gwɔ̀m ko yɛn a sangal e bapomô Netayim na Gedera. Yerê Simɛyɔn 

24  Simɛyɔn a tɔ bewen betungun, yɛn à Nɛmwɛl, na Yamin, na Yarip, na Zɛra tanga Saul. 

25  Saul a tɔ Shalum, ko yɛ a tɔ Mibsam, ko yɛ arɔng a tɔ Mishma. 

26  Yi e Mishma yere mo ya raa Hamwɛl, na Zakur tanga Shimei, 

27  Shimei a tɔ bewen kuru na vɛ betyiimin tanga behwong betyiimin arɔng, ko bwang cáng mɛ ba vɔk nèy tyɔng zɔng. Yi ano, yerê Simɛyɔn ya mâk sé pyak sede ye Yuda wɛt. 

28  Pɛrɛ vɔk e jeng Gbɔng Gwɔ̀m Davit yerê Simɛyɔn ya sangal e bapomo vemo ngan: Bɛɛr-Sheba, na Mɔlada tanga Hazar-Shuwal; 

29  na Bilha, na Ɛzɛm, tanga Tɔlat; 

30  na Bɛtuwɛl, na Hɔrma tanga Ziklak; 

31  na Bet-Markabɔt, na Hazarsusim, na Bet-Biri tanga Shaarayim. 

32  Yɛn a to sangal e bapomo vemo betungun arɔng, vɛ à Etam, na Ayim, na Rimɔn, na Tɔkɛm, na Ashan, 

33  tanga e nebapomo de na gwɔrɔ vɛ pere vɔk e repomô Baalat e rwa batin-ta. Pyɛ́ de yɛn a jɛk e ra belɔ mɛn tanga e ra nekwɔn de yɛn a sangal ɛ à yemo: 

34  -

38  Bemat vemo vɛ de ba sé beda nelɔ rùhup mɛn: Mɛshɔbap, na Yamlɛk, na Yosha Amaziya tanga Yɔwɛl, Yehu hwêy Yɔshibya, hwêy Saraya, hwêy Asiyɛl, na Ɛliyɔyɛnai na Yaakoba, na Yɛshɔbaya, na Asaya, na Adiyɛl, na Yɛsimiyɛl tanga Bɛnaya, na Ziza, hwêy Shifi, hwêy Alɔn wo yerê Yɛdaya, na Shimri tanga Shemaya. Remo de yere mɛn ya re nuyel na gwɛsɛ hɛ, 

39  ko yɛn a shara hɛn e rwa ta pere wɔ bagat na repomô Gerer. Yɛn a gyenges vyēl mɛn e rwa rak wo nɛk de ba lɔk ɛ repomô Gerer o. 

40  Yɛn a sɛ̀ nekwɔn gyenges vyēl de na vɔk sehwey polos e hwomo. Kwɔn o ha sé tes naka, vit a repugu sɛ̌ netyang. A sé e BeHam de ba kana sangal e hwomo. 

41  E jeng Gbɔng Gwɔ̀m Hɛzɛkiya wo Yuda, bemat o ba wɔ́ e Gerar, ko ba wɔ̀ wey na bǔk tanga beduk bemat de ba sé sangal e vwel o. Yɛn a ro ɛn, ko ba sangal ɛ̀ yaga kwɔn o ha vɔk hwéy rat sizɔng yaga gyengês vyēl mɛn. 

42  Behak e ji bemat Simɛyɔn o, yɛn a sé naga betungun (

500  ) ko bá raa rwa rak vɔk e Ɛdɔm. Bemât nuyel mɛn à nèy Ishi nemo: Pelatiya, na Neyariya, na Refaya tanga Uziyɛl. 

43  Yɛn a wɔ̀ mɔbɔs bwang BeAmalɛk de ba rɔngɔl e hwomo, ko yɛn a sángal e vwel o pere vey e remo.

