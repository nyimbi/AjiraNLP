2  Sam 

5  :

1  -

5  ) 

1  Yére Israyɛl mwa ya vey na Davit e Hɛbrɔn, ya yang ɛ, “Di, wot a sé nemi mō. 

2  Yimo jeng de Saul á sè re negwɔm e ra wot, e hwo wɛ hwá sè mwat nuyel BeIsrayɛl e de como, ko Dagwi Darwey á ha a hwo, hwô sè lwek bemat mɛ BeIsrayɛl, ko hwô re negwɔm e ra yɛn.” 

3  Ano kwong, bemakuk Israyɛl mwa ba vey na Davit e Hɛbrɔn, ko yɛ gbɔng gwɔ̀m o a wuna hɛ na sira na yɛn e nuyel Dagwi Darwey e hwomo. Yɛn arɔng ba shushu hɛ na něy, na a tɛ́ ɛ gbɔng gwɔ̀m e ra BeIsrayɛl tyɛng na sira Dagwi Darwey e nû Samwɛl. Davit a re Yɛrusalɛm na como (

2  Sam 

5  :

6  -

10  ) 

4  Gbɔng Gwɔ̀m Davit na mwa BeIsrayɛl ba sogo, ba wɔ hwo e ra repomo Yɛrusalɛm na como. E jeng o, bá tang repomo mo à Yebus, ko BeYebus de bá sè na sangal e hwomo 

5  bá yang Davit, “Hwô kyɛm hwo yel e ngamo ko tyɔng wɛt!” Ko mwa ano Davit a wɔ̀ re kwɔn dâl Siyɔn, ko ba sege reza rɛ, ba yishi rɛ à Repomo Davit. 

6  Davit á kana ye, “Mwat de a tanga re BeYebus na como, a rɔda tɛ́ ɛ gwɔ̀m bemat como hom!” Ko Yowap Zɛruya, a sey yel bemat como mo, yaga ano, a tɛ́ ɛ gwɔ̀m mɛn. 

7  Davit a vɔk a wɔ̀ sangal e kwɔn dál o, yi ano, ba yishi hɛ à Repomo Davit. 

8  A lɔk repomo, a gwɔrɔ mɛ kwɔn o, a pɛrɛ na silsa bekwɔbɔrɔng de ba sé e nɛk rahwol e rwa ta, ko Yowap a re nuyel na yong lɔk bwang repomo mo. 

9  Davit kwong á gwɛsɛ gap yaga Dagwi Da Jey Mwa a sè tanga yɛ. Besuga Davit (

2  Sam 

23  :

8  -

39  ) 

10  Vemo vɛ à besuga Davit. Yɛn tanga BeIsrayɛl mwa bá tɛ̀ segwɔm mɛ se vɔk gap, se wɔ̀ wul neyɛnɛ sevwel o mwa, sede remo de Dagwi Darwey a ga kana sira a yɛ. 

11  Baza besuga ma vemo ngan: Yashobeyam wo ruhup Hakmɔn a sé wo nuyel besuga betat. A tó como na bara mɛ, a mɔbɔs bemat naga betat (

300  ) e como jining. 

12  Wo neba e ji besuga betat de e raa hɛ à Ɛlazar Dodo yi e Ahowa. 

13  Yɛ á sè tanga Davit e Pas Damim jeng de BeFilisti ba tula hɛn e hwomo yaga como. E kwɔn hak de há vɔk cap de ya sila na baale, bemat como mo ba hwo tele a BeFilisti, 

14  ko yɛn a tumal gak e tê hwiri mo. Yɛn a dul gwɛ, ko yɛn a tó como na BeFilisti mo, ko Dagwi Darwey a nɔng ɛn gbɔng wɛng e ra yɛn. 

15  Tuhak bemat betat e ji besuga kuru batat (

30  ) ba gyirik vɔk e fwara Adulam wɔ na Davit. Á sè e jeng de regyɛng BeFilisti ba tɛ̀ dura e Nɛk Rɛfayim. 

16  E jeng yane Davit á sè e kwɔn dál, ko BeFilisti behak bá sè e Bet-Lɛhɛm. 

17  Davit a hwo wok cwey lɔ, ko a ye, “Wà ê wɔ sɛ̀ a me nshî sɔ e hwes bagat na rwi repomo Bet-Lɛhɛm ɛ!” 

18  -

19  Bekaan como vane betat ba tá e tê bǔk como BeFilisti, ba wɔ̀ vo nshi e hwes o, ba vey nɔng Davit. Ko a kyɛm a sɔ nɛ wɛt, a ye, “Dagwi Darwey a ró mɛ, mê sɔ nshi nemo de bemat ba ye waa à neken mɛn wɛt!” Yaga ano, a sɔ nɛ wɛt, ko a shusha nɛ e vwel, nɔrɔ pyɛ̂ sɔ vɔk na Dagwi Darwey. Gbɔng pyɛ de besuga betat vane ba ra à yane. 

20  Abishai gwà Yowap, a sè mwat nuyel besuga como vane kuru batat. A jut bara mɛ, a mɔbɔs mɛ bemat repugu mɛ naga betat (

300  ). Yi ano de a sɛ̀ a tó mɛ za e ji bemat kuru batat o. 

21  Yɛ a dal bemat vane kuru batat na za, yaga ano de a tɛ́ ɛ wo nuyel mɛn, ko a wul vere berey o betat wɛt. 

22  Bɛnaya Yɛhɔyada yi Kapsɛyɛl a sè kaan como arɔng, a ra pyɛ́ pyak na yey ting. A mɔbɔs bekaan besuga comô BeMowap beba. Tuhak de nemuk fwala na rop, a wɔ̀ yel e vɔng fwara, a vɛ̌ mɔrɔ gukum e hwomo. 

23  A to mɔrɔ WoMisra hwak de a sé suga, nelis mɛ na sé mita beba na jɔ̄t tyat (

2  .

3   mita). A vɔk gwobara de neting o na sé sede gwelê bemat lɔk berugu e vwɔ mɛ. Yɛ pyɛ mɛ a vɔk gwele zɔng, ko a wɔ hwo e ra yɛ, a kabra gwobara mɛ mo, a mɔrɔ hɛ na gwɛ. 

24  Pyɛ́ de Bɛnaya a ra à yane, ko a sɛ̀ mɛ za e ji besuga vane kuru batat. 

25  A dal vane kuru batat, ko a wul berey o betat vere wɛt. Davit kwong a tɛ̀ a sè wo nuyel bemat gyeng mɛ. 

26  Bwang behak e ji besuga kuru batat o à: Asahɛl gwa Yowap Ɛlkanan Dodo yi e Bet-Lɛhɛm 

27  Shamot yi e Harot Heles yi e Pɛlɛt 

28  Ira Ikɛsh yi e Tekowa Abiyɛzɛr yi e Anatot 

29  Sibɛkai yi e Husha Ilay yi e Ahot 

30  Maharai yi e Netofa Hɛlɛt Baana yi e Netofa 

31  Itai Ribai yi e Bibeya e vwel yere Bɛnyamin Bɛnaya yi e Piratɔn 

32  Huray yi e benɛk Gaash Abiyɛl yi e Arbata 

33  Azmavɛt yi e Bahurim Eliyaba yi e Shaalbɔn 

34  Nèy Hashɛm yi e Gizɔn Yɔnatan Shagee yi e Harat 

35  Ahiyam Sakar yi e Harat na Elifal Ur 

36  Hɛfɛr yi e Mekerat Ahiya yi e Pɛlɔn 

37  Hɛzrɔ yi e Karmɛl Naaray Ɛzbai 

38  Yɔwɛl gwa Natan Mibhar Hagri 

39  Zɛlɛk yi e Amɔn Naharai yi e Bɛrɔt, mwat vɔk pyɛ̂ como Yowap Zɛruya 

40  Ira yi e Itri Garep yi e Itri 

41  Uriya yi e Hiti Zabat Ahlai 

42  Adina Shiza yi e Rubɛn, yɛ a sè gwɔ̀m bemat Rubɛn na wo bemat kuru batat de ba sé na yɛ 

43  Hanan Maaka Yɔshafat yi e Mitne 

44  Uziya yi e Ashterat Shama tanga Yɛyɛl nèy Hotam yi e Arowe 

45  Yɛdayɛl Shimri na gwa mɛ Yoha yi e Tizi 

46  Ɛliyɛl yi e Mahavi Yɛribai na Yɔshaviyam nèy Ɛlnaam Itama yi e Mowap 

47  Ɛliyɛl, na Ɔbɛt tanga Yaasiyɛl yi e Mɛzɔba.

