1  Ma kana vɔk yey pyɛng, jeng de ba yang me, “Tik wot a wɔ e duk Dagwi Darwey.” 

2  A remo, wot a sé e tumal e ngamo e ri mō, à Yɛrusalɛm! 

3  Ba lɔk Yɛrusalɛm, gbɔng repomo de ra man, ko jwâ rɛ wa sé gak. 

4  E hwomo wɛ de yére BeIsrayɛl de ya sé yê Dagwi Darwey ye kyè vɔk ɛ. Yê somo Dagwi Darwey, sede remo de ba nɔng ɛn nu. 

5  E hwomo wɛ de gwofwa negwɔm gwa sé ɛ, gwofwa negwɔm de yerê Davit ye yɛt ɛ shɔt. 

6  Rá in won yaga netyâng Yɛrusalɛm: “Tik vemo de ba tɛ̀ yey na hwo be re nuyel. 

7  Tik kawɛ mwat a sangal tyang e ji mō, tik vemo de ba sé e nelɔ negwɔm, be sangal bɛs!” 

8  Yaga ma vɔk begwa na besa hom e yey, mê ye, “Netyang e ra Yɛrusalɛm!” 

9  Yaga ma vɔk duk Dagwi Darwey, Dagwi mot e yey, mê ra won, na a tɛ̀ Yɛrusalɛm wo re nuyel.

