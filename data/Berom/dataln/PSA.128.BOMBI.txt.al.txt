1  Wo yey pyɛng a womo de e sap Dagwi Darwey, de e raa begwong mɛ. 

2  Hwô re netâ long mo, hwô vɔk yey pyɛng, hwô re nuyel. 

3  Hwā mō ê sè a hwo sede retîn anap de he mara, nèy bewen mo de na gwɔrɔ tebut nê sè sede pàt de ba tabas. 

4  Ano de bê tɛ̀ nerat, e ra mwat de e sap Dagwi Darwey, 

5  Dagwi Darwey ê tɛ̀ a hwo nerat yi e Siyɔn, hwô bwɛ́t ɛ e rê nuyel Yɛrusalɛm mwa nepɔlɔ̂ neken mo. 

6  Hwô di nèy bewên besɔ mo. Netyang ne sè e ra Israyɛl!

