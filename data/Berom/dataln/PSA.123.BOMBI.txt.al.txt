1  À Dagwi Darwey, Dagwi mot, me tɛ̀ bayis hom e ra hwo, hwo de hwà sé sangal e gwofwa negwɔm mō e lagwi. 

2  Ey, sede mwât fwom e tɛ̀ bayis e ra dalɔ mɛ, sede hwông fwom e tɛ̀ bayis e ra delɔ mɛ, ano de wot e tɛ̀ bayis mot e ra hwo, à Dagwi Darwey, Dagwi mot, na hwo wok nemwishish mot. 

3  À Dagwi Darwey, wok nemwishish mot! Wok nemwishish mot, yaga wot a ga sɔ dusa de ha ga vey. 

4  Vemo de ba sé bɛs be byɛs ot, bemât dâk kaa be dusa hot. Wot ê tɔk niri wɛt!

