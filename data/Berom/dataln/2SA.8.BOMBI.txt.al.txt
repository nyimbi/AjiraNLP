1  Neha 

18  :

1  -

17  ) 

1  A vane ano, Davit a to wɔ̀ hwo e ra BeFilisti, a re ɛn na como, ko a yɛnɛ rê negwɔm mɛn e ra vwel o. 

2  Ano arɔng, a re BeMowap na como. A tɛ̀ ɛn be dyɛng gwarwang mɛn e vwel. A yong rwik a masa mɛ. Sede a mara na rwik o zang ba, ko a mɔbɔs hɛn, ko mara hê tat a tik ɛn beken. Yaga ano, BeMowap ba tɛ́ ɛn bepɛng mɛ, ko ba talsa hɛ pyɛ́ de ba tɛ̀ a yɛn. 

3  E bama mo, a re gbɔng gwɔ̀m Zoba, Rehop, na como, e jeng de a sé kyè wɔ e Gwɔrɔt Ɛifaratɛs, na a to wɔ̀ tɛ̀ retô negwɔm mɛ e hwomo. 

4  Davit a sey ɛ bemât bedwa mɛ gu kuru na vɛ bataama (

17  ,

20  ,

100  ) yaga hwɔlɔ̂ bekyɛkyɛ, ko ba yɛt a bwang o mo mwa vɛ badìng bol bama mɛn. 

5  Jeng de BeSirya yi e Damaskus ba wɔ̀ sɛlɛ Hadadɛzɛr na como mo, Davit a mɔbɔs bemât como gu kuru baba na vɛ baba (

22  ,

6  A tɛ̀sɛ bagyɛng bemât como mɛ, e ji bak vwel mɛn, ko BeSirya mo ba tɛ́ ɛn bepɛng mɛ, ko ba talsa hɛ pyɛ́ de ba tɛ̀ a yɛn. Dagwi Darwey a nɔ̂ng Davit wɛng e kahɛ kwɔn de a wɔ́ ɛ como. 

7  Davit kwong a jut beruga como vê dyam shinang de bemât nuyêl comô Hadadɛzɛr bá kana vɔk, ko a vey mɛ e Yɛrusalɛm. 

8  A to hashe dyam pama pyak sedesi yi e bapomô Bɛta, na Berotai, bapomo de ba sé vê Hadadɛzɛr. 

9  Sede Tɔyi, gbɔng gwɔ̀m Hamat, a wok, Davit a ga re mwa bemât comô Hadadɛzɛr na como, 

10  a tomo sɔ mɛ́ Yɔram vɔk na Gbɔng Gwɔ̀m Davit na a wɔ̀ kyul ɛ, na a yang ɛ show na yey pyɛng yaga wɛng de a di, yaga Hadadɛzɛr a ga dopse tó como na Tɔyi mo. Yɔram o a vɔk a Davit nɔrɔ̂ pyɛ́ detidetu de ba yong na dyam shinang, na dyam pyɛng tanga dyam pama. 

11  Gbɔng Gwɔ̀m Davit kwong a tik a Dagwi Darwey nedirî pyɛ́ yemo mo jaram tyɛng sede remo de a ga kana ra na dyam pyɛng tanga dyam shinang de a ga kana hashe yi e yére mwa de a re yɛ e como, 

12  yɛ à BeƐdɔm, na BeMowap, na BeAmɔr, na BeFilisti, tanga BeAmalɛk. A to tik a Dagwi pyɛ́ de a hashe yi na gbɔng gwɔ̀m Zoba, Hadadɛzɛr Rehop, jaram arɔng. 

13  Jeng de Davit a toyo bama de a ga mɔbɔs BeƐdɔm gu kuru na vɛ gu rwit (

18  ,

14  A tɛ̀sɛ bagyɛng bemât como e yɛnɛ̂ sevwêl Ɛdɔm mwa. BeƐdɔm o ba tɛ́ ɛn bemât fwom mɛ. Dagwi Darwey a nɔ̂ng Davit o wɛng e kahɛ kwɔn de a wɔ́ ɛ como. Bemât badu Davit 

15  Davit kwong a re negwɔm e ra BeIsrayɛl mwa. A ra a yɛn pyɛ́ de ya sé tyɛng na tsak o. 

16  Yowap de neng mɛ a Zɛruya, á sè mwât nuyêl bemât como, Yɛhɔshafat Ahilut á sè mwât jɛ̂k neha, 

17  Zadɔk Ahitup tanga Ahimɛlɛk Abiyatar bá sè bepiris, ko Seraya á sè mwât jɛk gbɔng gwɔ̀m. 

18  Bɛnaya Yɛhɔyada á sè mwât nuyêl bemât gyeng gbɔng gwɔ̀m, ko nèy Davit bewen o bá sè bepiris.

