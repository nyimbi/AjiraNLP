1  Dagwi Darwey a ha a Mose na Aharon neha nemo ngan: 

2  Kayɛ jeng de BeIsrayɛl bê tɛsɛ kwɔ̂n ye ngyɔk kawɛ mwat a rɔda tɛ̀ buk mɛ e nɛ̂n tuta gbɔng regyɛng mɛ, na e nɛ̂n ketuta lɔ mɛ. Ko ba rɔda tɛsɛ kwɔ̂n ye ngyɔk o mwa, na be rɔnɔ mɛ bûk sangâl Dagwi, ko be nɔng tyɛl na buk o. 

3  Gbɔng regyɛng de ra sé e nɛ̂n tuta Yuda, e bagyɛng mɛn, ba rɔda tɛ̀ kwɔ̂n ye ngyɔk mɛn e rwa rak. Mwât nuyel mɛn, yɛ à Nashon, hwêy Aminadap; 

4  nepyak mɛn na sé gu kuru bataama na vɛ banaas na naga betyiimin (

74  ,

600  ). 

5  Yerê Isakar yê tɛ̀ kwɔ̂n ye ngyɔk mɛn bagat na yɛn. Mwât nuyel mɛn, yɛ à Nɛtanɛl, hwêy Zuwar; 

6  nepyak mɛn na sé gu kuru batungun na vɛ banaas na naga benaas (

54  ,

400  ). 

7  Yerê Zɛbulun yê tɛ̀ kwɔ̂n ye ngyɔk mɛn bagat na yɛn arɔng. Mwât nuyel mɛn, yɛ à Ɛliyap, hwêy Hɛlɔn; 

8  nepyak mɛn na sé gu kuru batungun na vɛ bataama na naga benaas (

57  ,

400  ). 

9  Mwa nepyak gbɔng regyɛng Yuda: gu naga na kuru rwit na vɛ batyiimin na naga benaas (

186  ,

400  ). Yɛn vɛ de yɛn a rɔda susu kwɛngɛl. 

10  Gbɔng regyɛng de ra sé e nɛ̂n tuta Rubɛn, e bagyɛng mɛn, ba rɔda tɛ̀ kwɔ̂n ye ngyɔk mɛn e rwa batin. Mwât nuyel mɛn, yɛ à Ɛlizur, hwêy Shɛdɛyur; 

11  nepyak mɛn na sé gu kuru banaas na vɛ batyiimin na naga betungun (

46  ,

500  ). 

12  Yerê Simɛyɔn yê tɛ̀ kwɔn ye ngyɔk mɛn bagat na yɛn. Mwât nuyel mɛn, yɛ à Shɛlumiyɛl, hwêy Zurishadai; 

13  nepyak mɛn na sé gu kuru batungun na vɛ shabatat na naga betat (

59  ,

300  ). 

14  Yerê Gat yê tɛ̀ kwɔ̂n ye ngyɔk mɛn bagat na yɛn arɔng. Mwât nuyel mɛn, yɛ à Ɛliyasaf, hwêy Dɛyuwɛl; 

15  nepyak mɛn na sé gu kuru banaas na vɛ batungun na naga betyiimin na kuru batungun (

45  ,

650  ). 

16  Mwa nepyak gbɔng regyɛng Rubɛn: gu naga rining na kuru batungun na rɛ rining na naga benaas na kuru batungun (

151  ,

450  ). Yɛn vɛ de yɛn a rɔda raa na kwɛngɛl. 

17  E bama mo, BeLevi ba rɔda kyè e tê bagbɔng bagyɛng baba mo — rê yel na rê bama, ko yɛn ê hashe bûk sangâl Dagwi. Karɛ gbɔng regyɛng rê kyè tyɛng na yerê sangal de ba yong a rɛ, karɛ e nɛ̂n tuta rɛ. 

18  Gbɔng regyɛng de ra sé e nɛ̂n tuta Ɛfrayim, e bagyɛng mɛn ba rɔda tɛ̀ kwɔ̂n ye ngyɔk mɛn e rwa ta. Mwât nuyel mɛn, yɛ à Ɛlishama, hwêy Amihut; 

19  nepyak mɛn na sé gu kuru banaas na naga betungun (

40  ,

500  ). 

20  Yerê Manase yê tɛ̀ kwɔ̂n ye ngyɔk mɛn bagat na yɛn. Mwât nuyel mɛn, yɛ à Gamalyel, hwêy Pɛdazur; 

21  nepyak mɛn na sé gu kuru batat na vɛ baba na naga beba (

32  ,

200  ) 

22  Yerê Bɛnyamin yê tɛ̀ kwɔ̂n ye ngyɔk mɛn bagat na yɛn arɔng. Mwât nuyel mɛn, yɛ à Abidan, hwêy Gidɛyɔni; 

23  nepyak mɛn na sé gu kuru batat na vɛ batungun na naga benaas (

35  ,

400  ). 

24  Mwa nepyak gbɔng regyɛng Ɛfrayim: gu naga rining na gu rwit, na naga gwining (

108  ,

100  ). Yɛn vɛ de yɛn a rɔda raa na kwɛngɛl. 

25  Gbɔng regyɛng de ra sé e nɛ̂n tuta Dan, e bagyɛng mɛn ba rɔda tɛ̀ kwɔ̂n ye ngyɔk mɛn e rwa bato. Mwât nuyel mɛn, yɛ à Ahiyɛzɛr, hwêy Amishadai; 

26  nepyak mɛn na sé gu kuru batyiimin na vɛ baba na naga betaama (

62  ,

700  ). 

27  Yerê Ashɛr yê tɛ̀ kwɔ̂n ye ngyɔk mɛn bagat na yɛn. Mwât nuyel mɛn, yɛ à Pagiyɛl hwêy Ɔkran; 

28  nepyak mɛn na sé gu kuru banaas na wɛ gwining na naga betungun (

41  ,

500  ). 

29  Yerê Naftali yê tɛ̀ kwɔ̂n ye ngyɔk mɛn bagat na yɛn arɔng. Mwât nuyel mɛn, yɛ à Ahira, hwêy Ɛnan; 

30  nepyak mɛn na sé gu kuru batungun na vɛ batat na naga benaas (

53  ,

400  ). 

31  Mwa nepyak e gbɔng regyɛng Dan: gu naga rining na kuru batungun na vɛ bataama na naga betyiimin (

157  ,

600  ). Yɛn vɛ de yɛn a rɔda raa na kwɛngɛl. 

32  Mwa nepyak BeIsrayɛl de ba ga vey tô como, vemo de ba jɛk baza mɛn e gbɔng regyɛng mɛn, regyɛng o regyɛng o, na sé gu naga batyiimin na vɛ batat na naga betungun na kuru batungun (

603  ,

550  ). 

33  Ko ba bara BeLevi e ji mɛn wɛt, tyɛng na nu de Dagwi Darwey a nɔ̂ng Mose. 

34  Ano BeIsrayɛl yɛn a ra kayɛ pyɛ tyɛng na pyɛ de Dagwi Darwey a nɔ̂ng Mose nu. Yɛn a sangal, kawɛ e nɛ̂n tuta mɛ, ko yɛn a kyè kwɛngɛl, kawɛ e lɔ mɛ na ruhup mɛ.

