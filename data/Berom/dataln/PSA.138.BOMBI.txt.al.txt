1  À Dagwi Darwey, mê feng a hwo na yey hom mwa; mê ra lwɛlɛ̂ somo mo e nuyêl bemat-lagwi. 

2  Mê ye guduruk me bɛrɛng Gbɔng Duk Re Fongol mō wo jɛrɛ, mê feng a hwo yaga tɛ̂ yey na tsak o mō, yaga hwà ga tɛ̀ reza na reha mo e ra mwa pyɛ́. 

3  Tuk de ma yila hwà hanat a me, nɔng me gap na yey ting. 

4  À Dagwi Darwey, begbɔng begwɔ̀m jey mwa ba rɔda feng a hwo, yaga ba ga wok neha nu mo. 

5  Ba rɔda ra lwɛlɛ e ra begwông Dagwi Darwey, yaga nedyɛt nerât mɛ na sé nerey o. 

6  Mwa ano de Dagwi Darwey a sé e rak o, e bɛrɛng vemo de ba jut ɛn ba sé pyɛ wɛt, vê dâk kaa, e kún ɛn. 

7  Mwa ano de reyɔm ra gwɔrɔ me, hwó dul me yi e shôm vê repugu hom, hwô nára vwɔ mo, vwɔ yege mo hwo sey me. 

8  Dagwi Darwey ê sila pyɛ de a ga yong yaga me, tɛ̂ yey mo hé nàra gbak-gbak. Hwo kwon ye bam a tomông vɔ mo wɛt.

