1  Jeng de BeIsrayɛl ba nusu yi e Misra, jeng de belɔ Yakɔp ba nusu yi e bemât lem duk o, 

2  vwêl BeYuda ha tɛ́ ɛ kwɔ̂n re a yɛ fongol, ko a re negwɔm e ra BeIsrayɛl. 

3  Gworep gwa di ɛ, gwa tele, Rɔt Yɔrdan ha toyo hɛ re bama. 

4  Beraku ba gyilsit sede beturuk, berahwol ba tē jot sede nèy tyimit. 

5  À gworep, e sɛ́ ya té de hwà tele ɛ? À Yɔrdan, yaga sɛ́ de hwà toyo rè bama ɛ? 

6  À yin beraku, yaga sɛ́ de yin a gyilsit sede beturuk ɛ? À yin berahwol, yaga sɛ́ de yin a tē jot sede nèy tyimit ɛ? 

7  À jey, vow jeng de Darwey e dura to mɛ, digis e nuyêl Dagwî Yakɔp, 

8  yɛ de e doyo gbondong gwo tɛ́ ɛ kadung, e tɛ̀ gwofwa sulup gwo tɛ́ ɛ lwêl nshi.

