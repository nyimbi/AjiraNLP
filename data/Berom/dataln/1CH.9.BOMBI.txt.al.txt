1  Ba ngyɛrɛ baza BeIsrayɛl e nelɔ mɛn, ko ba jɛk vɛ e bwok-basa begwɔ̀m Israyɛl. Ba ga kana hashe bemat yere Yuda vɔk e de sesam e Babilɔn yaga yɛn a kyɛ́ ɛn nà raa Dagwi na yey mɛn mwa. 

2  Bemat mɛsɛng e ji mɛn de ba tanga toyo e benap mɛn e bapomo mɛn à BeIsrayɛl o behak, na bepiris, na BeLevi tanga bemat fwom Gbɔng Duk Re Fongol. 

3  Bemat yére Yuda, na Bɛnyamin, na Ɛfrayim tanga Manase ba wɔ̀ sangal e Yɛrusalɛm. 

4  -

6  E ji yere Yuda bemat naga betyiimin na kuru shabatat (

690  ) ba wɔ̀ sangal e Yɛrusalɛm. Mwat nuyel yere Pɛrɛs Yuda à Utai Amuhut Omri. Behak e ji bedabeda mɛ à Imri na Bani. Mwat nuyel yere Shela Yuda à Asaya de a to sé dalɔ̂ lɔ mɛ. Mwat nuyel Zɛra Yuda mo hwak à Yɛwuwɛl. 

7  Bemat vemo yi e yere Bɛnyamin ba sangal e Yɛrusalɛm arɔng: Salu Mɛshulam Hɔdavya Hasenuwa; 

8  na Ibneya Yɛrɔham, na Ɛla Uzi Mikri, na Mɛshulam Shefatiya, tanga Rɛwuwɛl Ibniya. 

9  E ji yere Bɛnyamin o bemat naga shabetat na kuru batungun na vɛ betyiimin (

956  ) ba sangal e hwomo. Bemat de ba jɛk baza mɛn e ngamo mwa ba sé bedâ nelɔ mɛn. Bepiris de ba sangal e Yɛrusalɛm 

10  Baza bepiris de ba sangal e ji Yɛrusalɛm à vemo: Yɛdaya, na Yɛhɔyarip, tanga Yakim; 

11  Azarya Hilkiya de a sé gbɔng mwat fwom Gbɔng Duk Re Fongol. Ko bedabeda mɛ behak à Mɛshulam, na Zadɔk, na Mɛrayɔt tanga Ahitup; 

12  Adaya Yɛrɔham de bedabeda mɛ behak à Pash-hur, na Malkiya; Maasai Adiyɛl de bedabeda mɛ behak à Yazɛra, na Mɛshulam, na Meshilemit tanga Imer. 

13  Yɛn bepiris de ba sé bedanelɔ mɛn ba sé mwa gu rining na naga betaama na kuru batyiimin (

1  ,

760  ). Yɛn a sé bekwos bemat tɔk kaavɛ tom de ba ra e Gbɔng Duk Re Fongol. BeLevi de ba sangal e Yɛrusalɛm 

14  BeLevi de ba sangal e Yɛrusalɛm à Shemaya Hashup de bedabeda mɛ behak à Azrikam, na Hashabiya ve ruhup Mɛrari; 

15  Bakbakar, na Heresh tanga Galal; Mataniya Mika de bedabeda mɛ behak à Zikri na Asaf. 

16  Obadya Shemaya de bedabeda mɛ behak à Galal na Yɛdutun; Bɛrɛkya Asa, na Ɛlkana de a sangal e yɛnɛ vwel de ha sé he repomo Netofa. Bemat gyeng Gbɔng Duk Re Fongol de ba sangal e Yɛrusalɛm 

17  Bemat gyeng Gbɔng Duk Re Fongol vemo ba sangal e Yɛrusalɛm: Shalum, na Akup, na Talmɔn tanga Ahiman. Shalum wɛ de a sé mwat nuyel mɛn. 

18  Pere vey e jeng yemo, ba tɛ̀ bemat yére mɛn be sangal e rwi rwa ta gwo ruhup gbɔng gwɔ̀m. Gyam jeng yane, yɛn a gyeng ri nekwɔn ye ngyɔk BeLevi. 

19  Shalum Kore Ɛbiyasaf, yɛ tanga begwa mɛ ve ruhup Kora ba vɔk nedirîk gyeng rwi buk Dagwi sede remo de bedabeda mɛn bá kana ragas jeng de yɛn á vɔk nedirîk gyeng kwɔn ye ngyɔk Dagwi Darwey. 

20  A sé e Finɛhas Ɛlɛyazar de á kana bɛrɛng bemat fwom vane mo raane. Dagwi Darwey a sè na yɛ! 

21  Zɛkarya Meshelemya a sé mwat gyeng rwi buk Dagwi o arɔng. 

22  Nepyak bemat de ba kasa na be gyeng ri tanga rùhup o na sé naga beba na kuru na vɛ beba (

212  ). Ba jɛk baza mɛn e ra nebapomo de yɛn a sangal ɛ. A sé e Gbɔng Gwɔ̀m Davit tanga Samwɛl zarap Dagwi de ba tɛ̀ bedabeda mɛn be jut nedirîk bɛrɛng nekwɔn o. 

23  Yaga ano, yɛn na yére mɛn ba re nuyel na gyeng rùhup Gbɔng Duk Re Fongol. 

24  Ba vɔk bemat gyenges ruhup de gwa sé e kagwɛ rwa jey — bato, na batin, na rak tanga ta. 

25  Cáng bemat gyeng rùhup o de ya sangal e nebapomo ne bagat yé vɛsɛ segsa hɛn e de fwom o e bama nepɔlɔ netinetaama. 

26  Begbɔng bemat gyeng rùhup o yɛn benaas ba sé BeLevi ko e yɛn de ba vɔk reto e ra beduk na begban Gbɔng Duk Re Fongol mwa. 

27  Yɛn a sangal bagat na Gbɔng Duk o, yaga a sé e fwom mɛn na yɛn a gyeng wɛ, na yɛn a wuma ri mo nagasi kahɛ tuk. Bwang BeLevi mo behak 

28  Bwang BeLevi mo behak ba vɔk nedirik bɛrɛng pyɛ̂ fwom lɔ de be ra fwom na yɛ e jeng rê fongol. Yɛn e dopse basa nepyak yɛ jeng de yɛn e paa yɛ yaga fwom o, tanga jeng de be toyo na yɛ. 

29  Behak à BeLevi mo ba vɔk nedirîk bɛrɛng pyɛ̂ tɔrɔ na yê fwom duk o mwa na nemuk myeenen, na nshi anap, na něy pwat, na pyɛ̂ nesang hyɔɔlɔl tanga nezap pyɛ̂ shɔngɔl. 

30  Ko behak e ji bepiris de ba vɔk nedirîk wunsa nezap pyɛ̂ shɔngɔl o. 

31  A sé e Matitiya, WoLevi hwey kinat Shalum wo ruhup Kora de a vɔk nedirîk hálang nekpam-tuk rɔkrɔk de be nása a Dagwi nɔrɔ nɛ. 

32  Ko e bemat ruhup Kohat arɔng de ba vɔk nedirîk yông Gbɔng Duk Re Fongol kahɛ Shábat. 

33  BeLevi mo behak ba vɔk nedirîk râ lwɛlɛ, yɛn na bedanelɔ mo behak be sangsal e beduk Gbɔng Duk Re Fongol o behak, ko yɛn e ra tom duk o hak wɛt, yaga be tɔk yila hɛn vɔk e de fwom lwɛlɛ e Gbɔng Duk o nagwi kɛ naturuk ow. 

34  Bemat de ba ngyɛrɛ baza mɛn e ngamo ba sé bedanelɔ BeLevi yi e bedabeda mɛn, ko yɛn a sangal e Yɛrusalɛm. Bedabedâ Gbɔng Gwɔ̀m Saul na yere mɛ 

35  Yɛyɛl a bene repomo Gibɛyɔn ko a sangal ɛ. Reza hwā mɛ à Maaka. 

36  Hwey kinat mɛ wen o à Abdɔn, ko bewen o behak à Zur, na Kish, na Baal, na Nɛr, tanga Nadap, 

37  Gɛdɔr, na Ahya, na Zɛkarya tanga Miklɔt 

38  dâ Shimeya. Yére mɛn ya sangal e Yɛrusalɛm bagat na cáng mɛn. 

39  Nɛr a tɔ Kish, yɛ a tɔ Saul, Saul a tɔ Yɔnatan, na Malkishuwa, na Abinadap tanga Ɛshbaal. 

40  Yɔnatan a tɔ Mɛrib-baal, ko yɛ a tɔ Mika. 

41  Mika a tɔ Piton, na Mɛlɛk, na Tareya tanga Ahas. 

42  Ahas a tɔ Yara de a tɔ Alɛmɛt na Azmavɛt na Zimri. Zimri a tɔ Mɔza. 

43  Mɔza a tɔ Bineya ko yɛ a tɔ Refaya. Refaya a tɔ Ɛlɛyasa, ko yɛ a tɔ Azel. 

44  Azel a tɔ nèy netaama bewen o, yɛn à Azrikam, na Bokeru, na Ishmayɛl, na Sheyarya, na Obadya tanga Hanan.

