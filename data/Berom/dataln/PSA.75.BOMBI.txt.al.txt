1  Wot a feng a hwo, à Dagwi, wot a feng, yaga hwà sé bagat na wot! Bemat e kagwa be ha e ra pyɛ̂ bes de hwà ga ra. 

2  Hwà ye, “Ma ga yɛrɛ jeng de mê gas shɔt e tē. 

3  Jeng de jey ye digis, ko bemat de ba sé sangal e ji yɛ be vow, me, me kaba retîs yɛ na re tumal gak. 

4  Me yâng vemo de be dak kaa, ‘Tik in dak kaa!’ Ko me yâng vê ragas neves, ‘Tik in tôs bato yaga gap min. 

5  Yin tos bato min kɛ yin paa kwas wɛt!’ ” 

6  Vit a mwat hwak de e nusu yi e rwa rak kɛ wo ta, kɛ yi e hêy gbingiring de e tɔk tɛ̀ mwat a sè gbɔng o. 

7  A sé e Dagwi de e ra shɔt, e gwɛ̌ a bemat behak nerey, ko e tɛ̄t nerey behak. 

8  Dagwi Darwey a vɔk keshi sɔ e vwɔ mɛ, ka sila na nshî anap nane de ne tē puu, nemo de ba ga puru. E nɔ̂ng kawɛ mwat vwes e jey nshi mo, e tɛ̀ ɛn, be vo nɛ pere wɔ ye fip. 

9  Ko me à me, mê ha tomông Dagwi wo Yakɔp neshey gbak-gbak, mê ra a yɛ lwɛlɛ na yom. 

10  Ê wey na kaà bemat beves, ko ê nɔ̂ng bemat berat reto.

