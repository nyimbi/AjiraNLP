1  Saul á vɔk neshey kuru batat jeng de a hwo re negwɔm, a ra neshey neba, a sé re negwɔm Israyɛl. 

2  Saul a kasa bemât como gu batat (

3  ,

3  Yɔnatan a mɔrɔ mwât nuyêl comô BeFilisti e Geba, ko BeFilisti mwa ba wok ha mo. Saul kwong a tomo betom e ji sevwel mwa, na be wɔ̀ yishi BeIbrani na bedurum, na be vey tó como mo. 

4  Ba há a BeIsrayɛl mwa, Saul a ga mɔrɔ mwât nuyêl comô BeFilisti, ko BeFilisti ba to kyɛ́ ɛn BeIsrayɛl o. Ano kwong, bemat ba vɛ̌ sogo mwa, ba wɔ̀ wuna hɛn na Saul e Gilgal. 

5  BeFilisti ba tula hɛn, na be tó como na BeIsrayɛl. Bekyɛkyɛ̂ bedwâ como mɛn ba sè gu kuru batat (

30  ,

6  ,

6  Jeng de bemât Israyɛl ba di, bé kyè wɔ̀ yel e yɔ́m, yaga ba ga hwo ɛn e como ding-ding, ko ba wɔ̀ lɛsɛ hɛn, behak e tara na e ji beta, behak e bavɔng na e ji besak, tanga behak e ji hes. 

7  Ko behak arɔng ba ye dɔ a Rɔt Yɔrdan vɔk e bavwêl Gat na Gileyat. Saul kwong á sè rɔngɔl e Gilgal, ko bemat de bá sè tanga yɛ bá sè vow rebek yaga bengyip. 

8  A gyeng Samwɛl e hwomo pɔlɔ taama, sede remo de a ga ha a yɛ. Ko Samwɛl o a vey e Gilgal o wɛt. Bemat kwong ba ga hwo gasang hɛn, ba tik ɛ. 

9  Saul a hwo yang ɛn, “Vey in a me na yas de be yɛt, na be rangas yɛ burang vɔk na Dagwi, tanga nenɔrɔ̂ sangal netyang.” A hwo nára nenɔrɔ̂ pyɛ̂ rangas o. 

10  A sé yɛnɛ nása pyɛ́ mo, ko gobok Samwɛl a sè pomos. Saul a wɔ̀ man na yɛ, na a yang ɛ show na vey. 

11  Ko Samwɛl a yang ɛ, “Sɛ́ de hwà ga ra ɛ?” Saul a yang ɛ, “Ma di bemat ba sé gasang hɛn yi na me, ko hwo arɔng hwà vey e jeng de hwà tɛ̀ mo wɛt. BeFilisti arɔng ba ga tula hɛn e Mikmash, 

12  ko ma hwo bare, ‘BeFilisti ba rɔda ba hwo e ra me, ko ma ka tɔk rangâl Dagwi Darwey wɛt.’ Yaga ano, a sé a me gbing-gbing, na me nára nenɔrɔ̂ pyɛ̂ rangas o.” 

13  Samwɛl a yang ɛ, “Hwà ga ra fwôm netɔ̌n à gwane! Hwà ka gyeng badu Dagwi Darwey, Dagwi mō wɛt, yɛ de a ga kana tik ɛ wɔgɔ, segwɔm Israyɛl sa rɔda se mo gbak-gbak. 

14  Ko a remo, segwɔm mō sa rɔda re nuyel wɛt, yaga hwà kyɛ́ o nà gyeng badu mɛ. Dagwi Darwey a ga jāma mwat de a jam a yɛ e yey, na a tɛ̀ ɛ, a re negwɔm e ra bemat mɛ.” 

15  Samwɛl a vɛ̌ vo gwong yi e Gilgal. Bwâng bemat ba raa Saul jeng de á sè kyè wɔ sɛ̀ bemât como mɛ. Yɛn a kyè yi e Gilgal vɔk e Gibeya wo yerê Bɛnyamin. Saul a hwo bara bemât como de ba pɔl ɛ na yɛ, ko ba sè sede naga betyiimin (

600  ). 

16  Yɛ, na sɔ mɛ Yɔnatan, tanga bemât como mɛn ba sangal e Geba wo yerê Bɛnyamin. Ko BeFilisti ba tɛ̀ bǔk como mɛn e Mikmash. 

17  Bemât comô BeFilisti mo bagyɛng batat ba nusu wɔ jugu, regyɛng rining ra vɔk e pomô Ɔfra e vwêl Shuwal, 

18  regyɛng o rehak ra kwey vɔk e bak Bet-Hɔrɔn, ko rê netat ra doyo vɔk e raku de wó bɛrɛng Nɛk BeMurum wò tê hey. 

19  Ba tɔk sɛ̀ zu e ji mwa sevwêl Israyɛl e jeng yane wɛt, yaga BeFilisti ba ro BeIbrani, de be kwon turu a bato mɛn bewal na bebara. 

20  Yaga ano, kawɛ mwât Israyɛl a gyirik vɔk na BeFilisti, na a wɔ̀ turu ron cap berɔndɔng, na a tang yuru, na a tang tyem, kɛ bwǎ mɛ e hwomo. 

21  Ko byɛ de ba tala yaga turû ron o, tanga tâng yuru, na kàm, na tyem, na gworôk gyêng berɔndɔng ya sè babit baba e ji batat vê dyâm fwôm tuk hining. 

22  Yaga ano, e tûk como mo ba tɔk sɛ̀ mwât comô Israyɛl hwak de a vɔk bara kɛ wal wɛt, sɛ̌ Saul tanga sɔ mɛ Yɔnatan zɔng. Yɔnatan a hwo e ra BeFilisti 

23  Regyɛng bemât comô BeFilisti ra wɔ̀ dul gwông nɛk beraku e bak Mikmash.

