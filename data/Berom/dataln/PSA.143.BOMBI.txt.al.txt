1  À Dagwi Darwey, wok won hom, wet betong na dâk gabɔk hom, yi na silâ sira mo; hanat a me yi na tsak o mo. 

2  Hwo tɛ̀ me mwât fwom mo e shɔt wɛt, vit a hwak de a sé cik e nuyel mo. 

3  Wo repugu a ga ro me, a ga kyira me kalas, a tɛ̀ me sangal e ji lwil sede vemo de ba ga kushu yimo. 

4  Ano ma ga pat ɛ yey, yey hom ya ga ye ywey. 

5  Me bare na nepɔlɔ̂ bama, me bare na mwa tomong mo, me bare ciwil na tomông vɔ mo. 

6  Me nára vɔ hom na hwo, neken hom ne wok yêy wosho mo sede vwel hwogot. 

7  À Dagwi Darwey, hanat a me dey! Ma ga ye waa! Lɛrɛ hwo yi na me wɛt! Ka ano wɛt, mê tɛ́ me sede vemo de be kyè vɔk e jêy bevuvwel. 

8  Me tɛ̀ gap e ra hwo, tik me di tɛ̂ yey mo, me sɛt bayis e ra hwo, dura a me gwong de mê raa. 

9  À Dagwi Darwey, sey me yi e vê repugu hom! Ma tele wɔ na hwo yaga kwôn dal! 

10  Basa a me, me ra pyɛ de hwó simo, hwà sé Dagwi hom, dura a me nerat, gyeng me e gwông netyang. 

11  À Dagwi Darwey, dul me yaga reza mo, yi na tsak o mo, pat me yi e reyɔm. 

12  E ji tɛ̂ yey mo wey na vê repugu hom, wey na mwa vê repugu hom, ma sé mwat fwom mo.

