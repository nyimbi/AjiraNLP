1  Betɔn be tē e yey mɛn, “Vit à Dagwi!” Mwa hɛn ba ga lashe hɛn, be ra tomong de ba sé byɛm-byɛm; vit a hwak de e ra pyɛ́ de ya sé ryat. 

2  Dagwi e bɛrɛng bemasi yi e hwomo e lagwi, na a di, kɛ behak ba vɔk tɔk, na be jama, be tɔk ɛ. 

3  Ko mwa hɛn ba ga toyo na bama, mwa hɛn ba ga kyɛ́ ɛn vɔ. Vit a hwak de e ra pyɛ́ de ya sé ryat, vit, ko gwining! 

4  Dagwi e tē, “Bemât ragâs neves vemo bê masa pyɛ cak bɛ̀? Yɛn e re e vɔ bemat hom, ko yɛn e ra won vey na me wɛt.” 

5  Ko di, yɛn a rɔda sǎ e ji bengyip ding-ding, yere bengyip de ba ga sang wok wɛt, yaga Dagwi ê shara bekup vê repugû bemat mɛ! Dagwi a ga kyɛ́ ɛ hɛn, ko bemat mɛ bê di wɛng e ra yɛn, bê tɛ̀ a yɛn rekyen. 

6  Ma vɔk cwey, ka mwat hwak ê nusu yi e Siyɔn, na a bin sey BeIsrayɛl! À Dagwi, jeng de hwô to nɔ̂ng bemat mō wɛng, yére Yakɔp yê rɛ̌ na nzem, BeIsrayɛl mwa bê vɔk yey pyɛng.

