1  Iyɔp a hanat a ye, 

2  “Vit a tô yey e yin vɛ a bemat tɔk, hwo na netsitsɛng o mwa yin ê ku. 

3  Ko me, tyɛng sede hwo, ma vɔk sɛ́ng, ma di gwong de hwà dal me wɛt, e wa de a dun pyɛ́ yemo de hwà ha arɛt? 

4  Me de ma ra won na Dagwi ko a hanat a me, ma sé tɛk, vit a me na nɛn, a remo ma ga tɛ́ me pyɛ́ shɛgɛsh. 

5  Bemat de ba sé e ji reyɔm wɛt ba sé bes a hɛn, be byɛs mwat de gawey ha sɛ̀ ɛ, a tɛt ɛ be ganta hɛ na a pere wey. 

6  Bemat de be paa neves, ko kayɛ pyɛ ye kyè a yɛn na nerat, vemo de be woros Dagwi ba sé sangal tyang e de mɛn. 

7  Rangâl ngyāma yê basa a hwo, nenon lagwi nê ha a hwo arɔng, 

8  kɛ pyɛ́ cen da ya sé e jey, yê basa a hwo, kɛ betɔk ji berep bê ha a hwo. 

9  E yɛ̌ mo ya dun, e Dagwi Darwey de a yong yɛ ɛ? 

10  Neken pyɛ́ cen mwa na sé e vwɔ mɛ, na nesong bemasi mwa arɔng. 

11  Fwong gwo mara neha wɛt a? Sede nu de he wok neta pyɛ̂ re. 

12  Netsitsɛng na sé na bemakuk de ba ga vey ɛ, tɔk na mwat de a ga vɛ neshey: 

13  Ko na Dagwi, netsitsɛng na reto na sɛ, na yɛ vô redu na tɔk ha sɛ. 

14  Pyɛ de a gangas vit a gwong na be to lɔk, e bang mwat, vit a gwong wunta. 

15  E ro na rwak ko jey ye tɛ̀ nehwogot, sede a tomo na wɛ ko tɛmɛ-nshi kagwa. 

16  Reto na tɔ́k mwin ha sé na yɛ, mwat de e mɔt na womo de be mɔt, mwa yɛn ba sé bemɛ. 

17  E dɔnɔ bemât vos badu, e tɛ̀ bemât shɔt be tɛ́ ɛn betɔn. 

18  E lol begbɔng begwɔ̀m e beta sangal mɛn, ko a rɔgɔs a yɛn wit na gyindi. 

19  E tɛ̀ bepiris be kyè ferem, ko vemo de ba vɔk reto e tɛ̀ be gaba. 

20  E bang nenu vemo de be tɛ̀ gap e ra yɛn, ko e gang tɔ̂k bemakuk e bama. 

21  Dagwi e tɛ̀sɛ nèy lɔ gwɔ̀m ne vos rekyen, ko e ro mɛ a bemât re negwɔm na reto. 

22  E kulsa pyɛ́ de ya sé e lɛrɛ e ji lwil, ko e dura wɛshɛrɛk pyɛ́ de ya sé e lwil mwangalang. 

23  E tɛ̀ yerê bemat jey be karak, ko a to wey na yɛn. E gwɛ̌ hɛn pyak, ko a to shara hɛn. 

24  E seres ɛ tɔk yi na begbɔng begwɔ̀m bemat jey, ko a tɛ̀ ɛn be kyě gǎ e hey gbingiring de vit a gwong. 

25  Be kyè mɔgɔm e ji lwil, be ra dedandat, sede mwat de a ga feng siring.”

