1  À Dagwi, tosho reyɔm mot, tɛ̀ nerat e ra wot, ko hwo bɛrɛng hot na nerat! 

2  Ka hwà ra ano, bê di e jey mwa gwong de hwó kyè na bemat mō, mwa yére bemât jey bê di gwong de hwó sey bemat. 

3  À Dagwi, tik bemat mwa be feng a hwo, ey, yére bemât jey mwa bē somo hwo! 

4  Tik na yɛ̄ mwa ye vɔk yey pyɛng, ye mok lwɛlɛ. Yaga hwó gas a bemat badu e tē, ko hwó kyè na yére bemât jey mwa. 

5  À Dagwi, tik bemat mwa be feng a hwo, ey, yére bemât jey mwa bē somo hwo! 

6  Vwel ha ga nɔ́ng ot bwal rwat. Tik na Dagwi, yɛ Dagwi mot, a tɛ̀ nerat e ra wot. 

7  Ey, tik na a tɛ̀ a wot nerat, tik bemât jey mwa be sap ɛ!

