1  À Dagwi Darwey, hwà sé gbɔng gwɔ̀m! Gbɔng nerey mō ne tɔrɔ hwo sede gworugu gworwat, reto mō re gwɔrɔ hɛ́ sede gyindi. Jey ya tumal gak, vit a pyɛ cak de yê dikta yɛ. 

2  À Dagwi Darwey, yimo e pɛrɛ̂ jey, gwofwa negwɔm mō gwá sè, yimo susu mo hwá sè. 

3  Gworep gwa wus, gworep gwa lulum, gwô re nuyel na lulum yɔ̀kyɔk. 

4  Ko hwo, hwà dal lulûm nshî gworep na reto, hwà dal bagung nshi de be tē funglang na reto! À Dagwi Darwey e lagwi, hwà sé wo gbɔng nerey! 

5  Badu mō, be sege vɛ ko tyɔng wɛt. Gbɔng duk re a hwo fongol wô sè rwat, wô sè kwɔn jɛrɛ nesheneshey.

