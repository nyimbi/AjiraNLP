1  -

2  Bedanelɔ rùhup BeLevi ba wɔ́ na Ɛlɛyazar, piris, na Yɔshuwa Nun tanga bedanelɔ rùhup mwa yére Israyɛl e Shilo, e ji sevwêl Kanaan. Ba ha na yɛn ba yang ɛn ngan, “Dagwi Darwey a kana nɔng nu yi na Mose wɔgɔ, be nɔng ot bapomô sangal mwa na nekwɔn gyêng yas mot arɔng.” 

3  Yaga ano, BeIsrayɛl ba ra tyɛng na redu Dagwi Darwey, ko ba hwo vɛ́sɛ a BeLevi bapomo bahak na nekwɔn gyêng yas o yi e ji bebak vwel o bemɛn. 

4  Gas hê mɛsɛng o e tê yerê Levi na masâ sesek ha gaba e vwɔ̂ ruhûp Kohat. Lɔ Aharon hê ruhup o yɛ piris, ha sɛ̀ bapomo kuru na vɛ batat yi e bak vwêl yerê Yuda, na wo Simɛyɔn tanga wo Bɛnyamin. 

5  Ko bwâng nelɔ Kohat na sɛ̀ bapomo kuru yi e bak vwêl yerê Ɛfrayim, na wo Dan tanga wo rebît yerê Manase ye rwa ta. 

6  Rùhup Gɛrshɔn ba sɛ̀ bapomo kuru na vɛ batat yi e bak vwêl yerê Isakar, na wo Ashɛr, na wo Naftali tanga wo rebît yerê Manase e rwa rak. 

7  Rùhup Mɛrari ba sɛ̀ bapomo kuru na vɛ baba yi e bak vwêl yerê Rubɛn, na wo Gat tanga wo Zɛbulun. 

8  BeIsrayɛl ba nɔ̂ng BeLevi bapomo vane tanga nekwɔn gyêng yas vɛ yi e masâ sesek tyɛng na redu de Dagwi Darwey a nɔ̂ng Mose. 

9  -

10  Swesek o gwo mɛsɛng gwa gaba e vwɔ̂ lɔ Aharon hê ruhup Kohat, yerê Levi. Ha sɛ̀ yi e bak vwêl yerê Yuda tanga wo Simɛyɔn bapomo vemo ngan de bê ngyɛrɛ bazâ vɛ. 

11  Kiriyat-Arba wɔgɔ, Hɛbrɔn mwa na kwɔ̂n gyêng yas de ha gwɔrɔ hɛ e bak berahwôl Yuda. Arba á kana sè dâ BeAnak. 

12  Ko ba ga kana nɔ̂ng Kalɛp Yɛfunɛ cɛ̀l na nebapomo mo, ba tɛ́ ɛn numo mɛ. 

13  Ba to gwɛ a Hɛbrɔn, hak e ji bapomô dál, bapomo vemo ngan: Libna, 

14  na Yatir, na Ɛshtɛmɔwa, 

15  na Hɔlɔn, na Debir, 

16  na Ayim, na Yuta tanga Bet-Shɛmɛsh mwa na nekwɔn gyêng yas vɛ. Mwa bapomo mo ba sé shabatat yi e bak vwêl yerê Yuda na Simɛyɔn. 

17  Ko yi e bak vwêl yerê Bɛnyamin, ba nɔng bapomô Gibɛyɔn, na Geba, 

18  na Anatot tanga Almɔn mwa na nekwɔn gyêng yas mɛn. Bapomo mo ba sé banaas. 

19  Mwa bapomô lɔ Aharon, piris, ba sé kuru na vɛ batat, mwa tanga nekwɔn gyêng yas vɛ. 

20  -

22  Ba nɔ̂ng bwâng belɔ Kohat bapomo vemo ngan yi e bak vwêl yere Ɛfrayim: Shɛkɛm, rehak e ji bapomô dál e bak berahwol, tanga Gɛzɛr, na Kibzaim tanga Bet-Hɔrɔn, mwa na nekwɔn gyeng yas vɛ, bapomo banaas a vane. 

23  -

24  Ko yi e bak vwêl yerê Dan ba nɔng ɛn bapomo vemo ngan: Ɛltɛkɛ, na Gibɛtɔn, na Ayalɔn tanga Gat-Rimɔn mwa na nekwɔn gyêng yas vɛ, bapomo banaas a vane. 

25  Ko yi e bak vwêl rebît yerê Manase ye rwa ta ba nɔng ɛn bapomo baba, vɛ à Taanak tanga Gat-Rimɔn tanga nekwɔn gyêng yas vɛ. 

26  Mwa bapomo na nekwɔn gyêng yas de ba nɔ̂ng bwang BeKohat bá sè kuru jìp. 

27  Ba to nɔ̂ng BeGɛrshɔn, ruhup hwak e ji vɛ Levi, bapomo baba yi e bak vwêl rebît yerê Manase ye rwa rak, vɛ à Golan de ha sé e Bashan, hak e ji bapomô dál tanga Beshtera tanga nekwɔn gyêng yas vɛ. 

28  Ko yi e bak vwêl yerê Isakar, ba nɔng ɛn bapomo vemo ngan: Kishiyɔn, na Dabɛrat, 

29  na Yarmut tanga Ɛn-Ganim mwa na nekwɔn gyeng yas vɛ; bapomo banaas a vane. 

30  Yi e bak vwêl yerê Ashɛr, ba nɔng ɛn bapomo vemo ngan: Mishal, na Abdɔn, 

31  na Hɛlkat tanga Rehep mwa na nekwɔn gyêng yas vɛ, bapomo banaas a vane. 

32  Yi e bak vwêl yerê Naftali, ba nɔng ɛn bapomo batat vemo ngan: Kɛdɛsh e Galili, rehak e ji bapomô dál, na Hamɔt-Dor tanga Kartan na mwa nekwɔn gyêng yas vɛ. 

33  Mwa bapomo de ba nɔ̂ng ruhup Gɛrshɔn o ba sé kuru na vɛ batat mwa na nekwɔn gyêng yas vɛ. 

34  Ko ba nɔ̂ng bwâng BeLevi e ruhup Mɛrari bapomo yi e bak vwêl yerê Zɛbulun, vɛ a Yɔknɛyam, na Karta, 

35  na Dimna tanga Nahalal mwa na nekwɔn gyêng yas vɛ, bapomo banaas a vane. 

36  Ba to nɔng ɛn bapomo banaas yi e bak vwêl yerê Rubɛn, vɛ à Bɛzɛr, na Yahas, 

37  na Kɛdɛmɔt tanga Mefat mwa na nekwɔn gyêng yas vɛ. 

38  Yi e bak vwêl yerê Gat, ba to nɔng ɛn bapomo banaas, vɛ a Ramɔt wò Galeyat, rehak e ji bapomô dál, na Mahanayim, na 

39  Hɛshbɔn tanga Yazɛr na mwa nekwɔn gyeng yas vɛ. 

40  Mwa bapomo de ba nɔ̂ng ruhup Mɛrari wo yerê Levi ba sè kuru na vɛ baba. 

41  Nepyak bapomo de BeIsrayɛl ba nɔ̂ng yerê Levi ba sé kuru banaas na vɛ rwit. 

42  Karɛ repomo ra vɔk ɛ̀ kwɔ̂n gyêng yas rɛ. BeIsrayɛl ba vɔk vwel o, ha tɛ́ ɛ mɛn 

43  Ano kwong, Dagwi Darwey a nɔ̂ng BeIsrayɛl mwa vwel de a kana sira a bedabeda mɛn, a rɔda nɔng ɛn. Yɛn a re hɛ, ha tɛ́ ɛ mɛn ko yɛn a sangal ɛ̀. 

44  Dagwi Darwey a nɔng ɛn pɔngɔ e kawɛ bak, sede remo de a kana sira a bedabeda mɛn. Vit a hwak e ji bemât repugu mɛn de a tɔk ra retek na yɛn, yaga Dagwi Darwey a nɔng ɛn bemât repugu mɛn mwa e ji vwɔ mɛn. 

45  Vit a ha hak de Dagwi Darwey a kana sira a BeIsrayɛl de ha tik nà sila hɛ.

