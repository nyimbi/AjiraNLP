1  Bagat na nerɔt Babilɔn, wot a sangal e hwomo, wot a tosho e hwomo jeng de wot a bare na Siyɔn. 

2  E hwomo e batîn cɔ́gɔt, wot a gansa yōm mot. 

3  E hwomo bemat de ba re ot e como, bá simo wot ra a yɛn lɛlɛ, bemât tak a wot bá simo wot tɛ̀ ɛn be wok neta, bá tē: “Ra in a wot gwining e ji lɛlɛ̂ Siyɔn.” 

4  E rɛ de wot ê ra lwɛlɛ̂ Dagwi Darwey e vwel duk ɛ? 

5  Sede ma ye bam na hwo a Yɛrusalɛm, tik vwɔ yege hom gwo sɔ ɛ, 

6  Sede ma ye bam na hwo, tik me to tɔk ha wɛt, ka ma bare na Yɛrusalɛm e jeng de ma vɔk yey pyɛng na nzem wɛt! 

7  À Dagwi Darwey bare na BeƐdɔm jeng de ba di wɛng e ra Yɛrusalɛm, de ba ye, “Rùnus rɛ! Rùnus rɛ wɔ e retîs rɛ!” 

8  À Babilɔn, bê wey na hwo. Vemo de bê tala hwo pyɛ de hwà ra a wot, bê vɔk yey pyɛng. 

9  Wo yey pyɛng a womo de e hashe nèy mo nesɛl o, a fɔnɔt nɛ e ra beta!

