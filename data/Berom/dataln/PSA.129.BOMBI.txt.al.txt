1  Ba ga tak a me ding-ding yimo nebot hom, Tik Israyɛl a ha. 

2  Ba ga tak a me ding-ding yimo nebot hom, ba ga sang di wɛng e ra me wɛt. 

3  Ba vugus a me rama, sede bemât cap be how nerɔ. 

4  Dagwi Darwey a sé wo tsak o, a ga tɛ̀ me washak yi e vɔ vê neves. 

5  Tik mwa vemo de be bɛ̀ɛ Siyɔn ves, be sɔ rekyen. 

6  Tik be tɛ́ ɛn sede sɔng de gwa ta e ra bushâ duk, de gwo hworok gyam gwo ras. 

7  Mwât yɛ̂t gwɛ e tɔk sila vwɔ wɛt, mwat rɔgɔ̂s bato mo ê sɛ̀ pyɛ de ya vey rɔgɔs wɛt. 

8  Tik vemo de be kweres be kyɛ́ ɛn na ye: “Nerât Dagwi Darwey ne sè na yin!” Ko bemât yɛt o be toyo a yɛn, be tē, “Wot a tɛ̀ a yin nerat e ji rezâ Dagwi Darwey!” wɛt arɔng.

