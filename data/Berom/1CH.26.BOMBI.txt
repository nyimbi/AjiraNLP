Bemat gyeng Gbɔng Duk Re Fongol
1Bagyɛng bemat gyeng rùhup à vemo: Yi e ruhup Kora ba vɔk Meshelemya Kore wo yerê Asaf. 2Yɛ a vɔk nèy bewen betaama de ba ngyɛrɛ baza mɛn e nemakuk mɛn ngan: Zɛkarya, na Yɛdiyɛl, na Zɛbadya, na Yatniyɛl, 3na Ɛlam, na Yɛhɔhanan tanga Ɛliyɛhɔyɛnai.
4Ɔbɛt-Ɛdɔm de Dagwi a tɛ̀ a yɛ nerat na nèy bewen rwit. Baza mɛn à vemo e nemakuk mɛn: Shemaya, na Yɛhɔzabat, na Yɔwa, na Sakar, na Nɛtanɛl, 5na Amiyɛl, na Asakar tanga Peyuletai.
6Shemaya, hwey kinat mɛ ha tɔs nèy bewen de ba tɛ́ ɛn bemat nuyel e lɔ da mɛn kunat, yaga yɛn a sè besuga. 7Nèy Shemaya bewen o à Ɔtni, na Rɛfayɛl, na Ɔbɛt tanga Ɛlzabat, begwa mɛn behak à Ɛlihu, na Sɛmakiya de ba sè besuga arɔng.
8Mwa yɛn vemo ba sè yere Ɔbɛt-Ɛdɔm. Yɛn na nèy mɛn bewen o tanga begwa mɛn, yɛn a vɔk gap na tɔk fwom. Yɛn a sé kuru batyiimin na vɛ beba (62) e yerê Ɔbɛt-Ɛdɔm.
9Meshelemya a vɔk nèy na begwa mɛ arɔng, yɛn a sè kuru na vɛ rwit, ko yɛn a tɔk fwom naka.
10Hosa a sé yi e ruhup Mɛrari, ko a tɔ bewen benaas, yɛn à Shimri de da mɛ a nɔng ɛ nedanelɔ lɔ mo, mwa ano de e yɛ à hwey kinat wɛt. 11Begwa Shimri mo e nemakuk mɛn à Hilkiya, na Tebaliya tanga Zɛkarya. Mwa nèy Gosa bewen o na begwa mɛn ba sé kuru na vɛ betat.
12Ba gas bemat gyeng Gbɔng Duk o bagyɛng o bagyɛng o e nelɔ mɛn, ko ba gas a yɛn tom detidetu e Gbɔng Duk o, tyɛng sede BeLevi mo behak arɔng. 13Kahɛ lɔ, kɛ ha sé rey o kɛ sɛl o gbak, ha masa sesek na be tɔk ruhup de yɛn ê gyenges. 14Yi ano, Shɛlɛmiya a gyeng ruhup rwa rak, ko hwey mɛ Zɛkarya de e vos badu barat kayɛ jeng, a jut ruhup rwa bato. 15Ɔbɛt-Ɛdɔm a jut gwo rwa batin, ko ba nɔng nèy mɛ fwom gyeng begban. 16Ba nɔng Shupim na Hosa gyeng ruhup rwa ta tanga Ruhup Shaleket de gwa sé e gwong bato. Ba gas a yɛn jeng de kavɛ mo bê ra fwom o mwɛn. 17Kahɛ tuk bemat betyiimin be gyeng bak rwa rak, bemat benaas bak rwa bato, bemat benaas bak rwa batin ko bemat benaas be gyeng begban kahɛ tuk, beba e kawɛ gban. 18Bagat na duk de wa sé e bak rwa ta, bemat benaas be gyeng bak wane mo yi e gwong, ko behak beba be gyeng duk o. 19Vemo vɛ à bagyɛng bemat gyeng rùhup yi e yére Kora na Mɛrari.
Tom Gbɔng Duk Re Fongol o hak
20Bwang BeLevi, begwa mɛn, ba bɛrɛng begban dyâm Gbɔng Duk Re Fongol Dagwi Darwey tanga begban tikîs pyɛ́ de ya sé jaram yaga Dagwi. 21Ladan yi e yere Gɛrshɔm, yɛ à da kunat wo bagyɛng rùhup pyak, ko ruhup Yɛhiyɛl gwa sé gwining e ji vɛ. 22Bemat beba yi e ruhup o, yɛn à Zɛtam na Yɔwɛl de ba bɛrɛng begban dyâm Gbɔng Duk Re Fongol tanga begban tikîs pyɛ́.
23Ba gas a yére Amram, na Izhara, na Hɛbrɔn tanga Uziyɛl tom o mɛn arɔng.
24Shɛbuwɛl hwey Gɛrshɔm wo yere Mose, yɛ a gbɔng o wo begban dyām o. 25Yi na gwa da mɛ, Ɛliyɛzɛr, Shɛbuwɛl a sé câng Shɛlɔmit. Ɛliyɛzɛr a tɔ Rɛhabya de a sé dâ Yɛshaya, de a sé dâ Yoram, de a sé dâ Zikri, de a sé dâ Shɛlɔmit o. 26A sé yɛ Shɛlɔmit na cáng mɛ de be bɛrɛng nenɔrɔ de Gbɔng Gwɔ̀m Davit na bedanelɔ yére mɛn de ba sé bemat nuyel bemat gu gu (1,000), na ve naga naga (100) tanga bemat nuyel bemat como, ba tik jaram yaga Dagwi Darwey. 27Yɛn a vɛ pyɛ̂ jugu cak, ba tik yɛ jaram yaga yong Gbɔng Duk Re Fongol Dagwi Darwey. 28Mwa pyɛ́ de Samwɛl, zarap Dagwi, na Saul Kish, na Abnɛr Nɛr, na Yowap Zɛruya tanga mwa pyɛ́ de ba tik jaram, ba tik yɛ e vwɔ Shɛlɔmit na cáng mɛ.
Tom bwang BeLevi
29Yi e yerê Izhara, ba nɔng Kɛnanya na nèy mɛ fwom bemat bɛrɛng netyang vwel na ve shɔt e ra BeIsrayɛl. Yɛn a ra fwom e Gbɔng Duk Re Fongol wɛt.
30Yi e yere Hɛbrɔn, ba nɔng Hashabiya na cáng mɛ yɛn gu na naga betaama (1,700), de ba tɔk pyɛ́ sizɔng, fwom bɛrɛng BeIsrayɛl de ba sé e gura ta na Rɔt Yɔrdan. Yɛn a ra fwom Dagwi Darwey, na gwô kyé na tom negwɔm arɔng. 31Yɛriya yɛ wɛ a mwât nuyel yere mo. E shey he kuru banaas (40) he negwɔm Davit, ba ngyɛgɛt e ji pyɛ́ de ya ga té ko ba sɛ̀, ba vɔk begbɔng bemat tɔk na besuga e ji mɛn, e repomo Yazɛr rê yɛnɛ̂ vwêl Gileyat. 32Gbɔng Gwɔ̀m Davit a tɛ̀ ɛ, yɛ na cáng mɛ gu baba na naga betaama (2,700) de ba tɔk pyɛ́ tyɔng wɛt, ko ba sé bedâ rùhup mɛn, na yɛn a bɛrɛng yére Rubɛn, na Gat tanga rebit Manase e ra kayɛ pyɛ ye Dagwi tanga ye gbɔng gwɔ̀m.