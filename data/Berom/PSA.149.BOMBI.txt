Lwɛlɛ̂ somô bemat de ba sé pang na Dagwi
1Somo hin Dagwi Darwey!
Ra in a yɛ lwɛlɛ pwas;
somo hin hɛ e tulâ bemat mɛ de ba ga nɔng bato mɛn.
2Tik Israyɛl a vɔk yey pyɛng sizɔng na mwât yong mɛ,
tik bemât Siyɔn be vɔk yey pyɛng na nzem yaga gbɔng gwɔ̀m mɛn.
3Tik be somo reza mɛ e rɛɛ,
tik be ra a yɛ lɛlɛ̂ somo na bing na yom kwo;
4Dagwi Darwey e pɛngɛ yey na bemat mɛ,
e nɔ̂ng vê dyɛ̂ng to nerey na neken.
5Tik vemo de ba ga nɔng bato mɛn be ra nzem yaga dî wɛng mɛn,
tik be ra biibi e dyɛngɛ.
6Tik be gbɔ jeng de ba sé somo Dagwi,
na bewal de ba sé vootot e kawɛ bak e vɔ mɛn;
7na be tala mɛ yére bemât jey,
na tabâk bemat o,
8be rɔgɔs begbɔng begwɔ̀m mɛn na ngyang,
bemat nuyel mɛn na ngyâng dyam,
9be yɛrɛ a yɛn shɔt de ba jɛk,
hemo hɛ a nerey na mwa vemo de ba ga nɔng bato mɛn.
Somo Dagwi Darwey!