Sángâl begwa e ji wunâ reto ha sé pyɛ yey pyɛng
Lwɛlɛ Davit de bê ra e gwong vɔk e Yɛrusalɛm
1Mwin a sé naka, na pyɛ yey pyɛng,
na begwa be sangal e ji wunâ to.
2A sé sede něy nerat de be shushu e rato,
de ne tele vɔk e negyɛk, negyɛk Aharon,
de ne gyiris wɔ e fwɔ̂ gworugu mɛ;
3Sede mwɛngɛ de gwo hwosom e raku de be yila wɛ à Hɛrmɔn,
de gwo gabsa e beraku Siyɔn.
E hwomo wɛ de Dagwi Darwey a tɛ̀ nerat mɛ;
tanga neken gbak-gbak.