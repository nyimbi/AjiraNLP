Dagwi a ra a bemat-lagwi shɔt
Lwɛlɛ̂ Asaf.
1Dagwi a ga yong ɛ́ e gwofwa negwɔm mɛ,
a sé kyè na tula e tê bemat-lagwi, e yɛt shɔt.
2E ha, “Yin e gas shɔt e tē wɛt!
Yin e raa bamâ vê buru!
Vɔk e yɛ̌ jeng de yin ê ra ano ɛ?
3Nduga, yin dul bepɛng tanga nehyɛn.
Gas in shɔt e tē á vemo de vit a hɛn na sɛlɛ
tanga vemo de be midra a yɛn shɔt e tē.
4Sey in vemo de vit a hɛn na gap
tanga vemo de be jama sɛlɛ yi e vwɔ̂ vê neves.
5“Yin a tɔk pyɛ cak wɛt,
yin a vɔk netsitsɛ̂ng pyɛ cak wɛt,
yin a sé kyè e ji lwil e jeng de tîs jey ha sé digis.
6“Ma ga ye, ‘Yin a sé bemat-lagwi,
yin a sé nèy hom, Me De Ma Dal Na Reto Mwa.
7Ko mwa ano, yin ê ku sede bemasi,
nerey min nê tɛ́t ɛ sede ne mwât nuyel de a dun fwom mɛ.’ ”
8Sogo, à Dagwi, ra a jey shɔt,
yaga yére bemât jey mwa ba sé bemo!