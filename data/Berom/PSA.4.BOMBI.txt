Won yaga gyêng neken
Lwɛlɛ̂ Davit. Gwá sè e vwɔ̂ mwât kyé na lɛlɛ. Bē ra gwɛ na yōm.
1À Dagwi, hwo de hwà ye, vit a me na nɛn, hanat a me, jeng de me yila hwo.
Jeng de ba firik me, hwà sey me.
A remo, tosho reyɔm hom, sey won hom!
2À yin bedaberey, yin e tɛsɛ a me rekyen.
Yin e tɛ̀ yey na pyɛ de ya sé yapyi zɔng,
ko yin e raa bamâ nebɔs.
Nayu de yin ê tik ɛ?
3Di in, Dagwi Darwey a kasa vemo de ba sé pang na yɛ, na be se bemɛ.
E wokos me jeng de me yila hɛ.
4Vow in yaga bengyip, yin to ra banɛn wɛt!
Naturuk yin e dyɛngɛ yuu, tɔ́rɔng hin e neyey min.
5Nára hin a Dagwi Darwey nenɔrɔ na yey rining,
ko tɛ̀ in gap e ra yɛ.
6Pyak be rangsal, be tē, “E wǎ de ê tɛ̀ a wot nerat ɛ?
À Dagwi Darwey, bɛrɛng hot na nerat!”
7Hwà pɛngɛ a me yey,
a dal yey pyɛ̂ng vemo de ba vɔk bwâl pyɛ́ tanga nshî anap shɛrɛk.
8Me wɔ̂ nevwa na yey hom e dyɛngɛ,
yaga e hwo zɔng à Dagwi Darwey de hwó gyeng neken hom.