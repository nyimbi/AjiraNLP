Dagwi Darwey e gyeng bemɛ
Lwɛlɛ de bê ra e gwong vɔk e Yɛrusalɛm
1Me bɛrɛng vɔk e beraku.
E gwa de mê sɛ̀ sɛlɛ ɛ?
2Mê sɛ̀ hɛ yi na Dagwi Darwey,
yɛ de a yong lagwi na jey.
3E tik o, hwo ye bugurɛk wɛt,
mwat gyeng mō ê vos nevwa wɛt.
4Mwin, mwât gyêng BeIsrayɛl
ê vos nevwa kɛ ê wɔ̂ nɛ wɛt.
5Dagwi Darwey a sé mwât gyeng mō;
a sé e hagat mō, e dul o sede necam.
6Gwi gwô tá o nagwi
kɛ pwɛl naturuk wɛt.
7Dagwi Darwey ê dul o yi e mwa neves,
a rɔda gyeng neken mō.
8A rɔda gyeng o e kahɛ kwɔn de hwó kyè wɔ ɛ,
yi e remo gbak-gbak.