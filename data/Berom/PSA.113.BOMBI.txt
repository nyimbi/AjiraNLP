Gbɔng nerey Dagwi na tosho reyɔm mɛ
1Somo hin Dagwi Darwey!
À yin bemât fwom mɛ, somo hin Dagwi Darwey,
somo hin reza mɛ,
2Tik be somo reza mɛ,
yi e remo vɔk e neshey gbak-gbak!
3Yi e nusû gwi vɔk e gabâ gwɛ,
tik na be somo rezâ Dagwi Darwey!
4Dagwi Darwey e re segwɔm e ra mwa yére bemât jey,
gbɔng nerey mɛ na dal ne lagwi.
5Vit a mwat de a sé sede Dagwi Darwey, Dagwi mot.
Gwofwa negwɔm mɛ gwa sé e rak o,
6ko e tē det na a bɛrɛng lagwi na jey.
7E pat bepɛng yi e nepɛng mɛn,
e pat vemo de vit a hɛn na sɛlɛ yi e reyɔm mɛn,
8ko e tɛ̀ ɛn be sangal na nèy lɔ gwɔ̀m,
nèy lɔ gwɔ̀m bemat mɛ.
9E nɔ̂ng sang-gwon lɔ,
e tɛ̀ ɛ a vɔk yey pyɛng yi na nɔng ɛ tɔ̂s nèy.
Somo hin Dagwi Darwey!