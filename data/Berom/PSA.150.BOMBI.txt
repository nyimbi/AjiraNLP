Gbɔng lwɛlɛ̂ somo
1Somo hin Dagwi Darwey!
Somo hin Dagwi e duk rê a yɛ fongol!
Somo hin hɛ e lagwi, kwɔ̂n sangal mɛ.
2Somo hin hɛ yaga gbɔng tomong mɛ,
somo hin hɛ yaga nerey mɛ de na dal gap.
3Somo hin hɛ na pɛsɛl durum,
somo hin hɛ na yom shǐ tanga yom kwo.
4Somo hin hɛ na bing na rɛɛ,
somo hin hɛ na yōm de ya vɔk shwey, tanga kúndung.
5Somo hin hɛ na bapêy dɛdɛrɛng,
somo hin hɛ na bapêy dɛdɛrɛng de be tosho rɛng-rɛng;
6Tik kayɛ pyɛ de ye pong ye somo Dagwi Darwey.
Somo hin Dagwi Darwey!