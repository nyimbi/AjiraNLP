Dagwi de e yong jey na lagwi e sɛlsɛ hot
Lwɛlɛ̂ Davit de bê ra e gwong vɔk e Yɛrusalɛm
1Dagwi Darwey á sè e bak mot!
Tik na BeIsrayɛl be ye:
2“Dagwi Darwey á sè e bak mot!
Ka ano wɛt, jeng de bemât repugu mot bá hwo ot,
3ko yey mɛn yá ye puu e ra wot,
ka bá yang wɔlɔk hot beken.
4Ka nshi na ga yang rung ot,
ko rɔt ha ga yang re ot,
5tê funglang nshi
ha ga yang wey na wot.”
6Tik wot somo Dagwi Darwey!
A gyep ot yi e vê repugu
de ba hwo e ra wot sede ngyāma vyes.
7Wot a sé sede gwonon de gwa hywit ɛ yi e segun mwât renê gwɛ,
segun o sa tut ɛ, ko wot a sé washak.
8Dagwi Darwey, a yong jey na lagwi;
e yɛ wɛ de e sɛlsɛ hot.