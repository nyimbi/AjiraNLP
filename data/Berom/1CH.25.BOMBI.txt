Bemât lwɛlɛ̂ Gbɔng Duk Re Fongol
1Gbɔng Gwɔ̀m Davit tanga bemat nuyel BeLevi ba kasa behak e ji nèy bewen ve Asaf, na Heman tanga Yɛdutun yaga fwom shara neha Dagwi yi na râ lwɛlɛ na yōm kwo, na yōm shǐ tanga bapey lwɛlɛ. Baza bemat de ba kasa ma vemo.
2Yi e nèy Asaf bewen o à Zakur, na Yɔsɛf, na Netaniya tanga Asharela. Yɛn a sé e nɛ̂n da mɛn Asaf, de e shara neha Dagwi kayɛ jeng de gbɔng gwɔ̀m a nɔng ɛ nu na a ra ano.
3Yi e nèy Yɛdutun bewen o yɛn betyiimin à Gedaliya, na Zeri, na Yɛshaya, na Shimei, na Hashabiya tanga Matitiya. Be ra fwom mɛn e nɛ̂n da mɛn, gwô shara reha Dagwi yi na ra lwɛlɛ na yōm kwo, ko yɛn a ra lɛlɛ ve somo na feng a Dagwi Darwey.
4Yi e nèy Heman bewen o à Bukiya, na Nataniya, na Uziyɛl, na Shɛbuwɛl, na Yɛrimɔt, na Hananiya, na Hanani, na Ɛliyata, na Gidalti, na Romamti-Ɛzɛr, na Yɔshbɛkasha, na Maloti, na Hotir, tanga Mahaziyɔt. 5Dagwi a nɔ̂ng Heman, zarap mɛ, bewen kuru na vɛ benaas tanga behwong betat. A ra ano tyɛng na vonu de a ra a Heman o, yaga na yɛ a nɔ̂ng Heman o reto e ji bemat. 6Bewen mɛ mo mwa hɛn be ra lwɛlɛ na bapey lwɛlɛ tanga yōm shi na yōm kwo e nɛ̂n da mɛn e jeng re fongol e Gbɔng Duk Re Fongol Dagwi Darwey ko yɛn Asaf, na Yɛdutun tanga Heman ba sey reto râ fwom mɛn yi na gbɔng gwɔ̀m.
7Nepyak bemat vemo, mwa na cáng mɛn, de ba ga myak ɛn, ko ba tɔk râ lwɛlɛ tyɔng wɛt vɔk na Dagwi Darwey nà sé naga beba na kuru rwit na vɛ rwit (288).
8Yɛn a masa sesek na be tɔk fwom de kawɛ e ji mɛn ê ra, kɛ yɛn a rɔngɔl bewen besɛl, kɛ ba ga vey bemakuk, kɛ yɛn a tɔk râ tom o naka, kɛ ba rɔɔ masa ayi.
9-31Ba gas bemat o e bagyɛng kuru baba na vɛ benaas (24), ko kahɛ regyɛng ha vɔk bemat kuru na vɛ beba e nɛ̂n bemat nuyel mɛn vemo ngan: (1) Yɔsɛf wo yere Asaf, (2) Gedaliya, (3) Zakur, (4) Zeri, (5) Netaniya, (6) Bukiya, (7) Asharela, (8) Yɛshaya, (9) Mataniya, (10) Shimei, (11) Uziyɛl, (12) Hashabiya, (13) Shɛbuwɛl, (14) Matitiya, (15) Yɛrimɔt, (16) Hananiya, (17) Yɔshbɛkasha, (18) Hanani, (19) Maloti, (20) Ɛliyata, (21) Hotir, (22) Gidaltis, (23) Mahaziyɔt, (24) Romamti-Ɛzɛr.