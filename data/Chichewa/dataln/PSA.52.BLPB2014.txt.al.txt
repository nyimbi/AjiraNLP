1   Udzitamandiranji ndi choipa, chiphona iwe? Chifundo cha Mulungu chikhala tsiku lonse. 

2   Lilime lako likupanga zoipa; likunga lumo lakuthwa, lakuchita monyenga. 

3   Ukonda choipa koposa chokoma; ndi bodza koposa kunena chilungamo, 

4  ukonda mau onse akuononga, lilime lachinyengo, iwe. 

5  Potero Mulungu adzakupasula kunthawi zonse, adzakuchotsa nadzakukwatula m'hema mwako, nadzakuzula, kukuchotsa m'dziko la amoyo. 

6   Ndipo olungama adzachiona, nadzaopa, nadzamseka, ndi kuti, 

7   Tapenyani, suyu munthuyu amene sanamuyese Mulungu mphamvu yake; amene anatama kuchuluka kwa chuma chake, nadzilimbitsa m'kuipsa kwake. 

8   Koma ine ndine ngati mtengo wauwisi wa azitona m'nyumba ya Mulungu. Ndikhulupirira chifundo cha Mulungu kunthawi za nthawi. 

9  Ndidzakuyamikani kosatha, popeza Inu munachichita ichi, ndipo ndidzayembekeza dzina lanu, pakuti ichi nchokoma, pamaso pa okondedwa anu.

