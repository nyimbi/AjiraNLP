1   Aleluya; Lemekezani, inu atumiki a Yehova; lemekezani dzina la Yehova. 

2  Lodala dzina la Yehova Kuyambira tsopano kufikira kosatha. 

3   Chitulukire dzuwa kufikira kulowa kwake lilemekezedwe dzina la Yehova. 

4  Yehova akwezeka pamwamba pa amitundu onse, ulemerero wake pamwambamwamba. 

5   Akunga Yehova Mulungu wathu ndani? Amene akhala pamwamba patali, 

6   nadzichepetsa apenye zam'mwamba ndi za pa dziko lapansi. 

7   Amene autsa wosauka kumchotsa kufumbi, nakweza waumphawi kumchotsa kudzala. 

8  Kuti amkhalitse pamodzi ndi akulu, pamodzi ndi akulu a anthu ake. 

9   Asungitsa nyumba mkazi wosaona mwana, akhale mai wokondwera ndi ana. Aleluya.

