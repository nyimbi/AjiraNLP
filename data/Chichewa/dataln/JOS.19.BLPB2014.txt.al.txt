1   Ndipo maere achiwiri anamtulukira Simeoni, fuko la ana a Simeoni monga mwa mabanja ao; ndi cholowa chao chinali pakati pa cholowa cha ana a Yuda. 

2  Ndipo anali nacho cholowa chao Beereseba, kapena Sheba, ndi Molada; 

3  ndi Hazara-Suwala, ndi Bala, ndi Ezemu; 

4  ndi Elitoladi, ndi Betuli, ndi Horoma; 

5  ndi Zikilagi, ndi Betemara-Kaboti, ndi Hazara-Susa: 

6  ndi Betelebaoti, ndi Saruheni; midzi khumi ndi itatu ndi milaga yao; 

7  Aini, Rimoni ndi Eteri ndi Asani; midzi inai ndi milaga yao; 

8  ndi milaga yonse yozungulira midzi iyi mpaka Baalati-Bere ndiwo Rama kumwera. Ndicho cholowa cha fuko la ana a Simeoni, monga mwa mabanja ao. 

9  M'gawo la ana a Yuda muli cholowa cha ana a Simeoni; popeza gawo la ana a Yuda linawachulukira; chifukwa chake ana a Simeoni anali nacho cholowa pakati pa cholowa chao. Malire a Zebuloni 

10  Ndipo maere achitatu anakwerera ana a Zebuloni monga mwa mabanja ao; ndi malire a cholowa chao anafikira ku Saridi; 

11  nakwera malire ao kunka kumadzulo ndi ku Mareyala nafikira ku Dabeseti, nafikira ku mtsinje wa patsogolo pa Yokoneamu; 

12  ndi kuchokera ku Saridi anazungulira kunka kum'mawa kumatulukira dzuwa, mpaka malire a Kisiloti-Tabori; natuluka kunka ku Daberati, nakwera ku Yafiya; 

13  ndi pochoka pamenepo anapitirira kunka kum'mawa ku Gatihefere, ku Etikazini; natuluka ku Rimoni umene ulembedwa mpaka ku Neya, 

14  nauzungulira malire kumpoto, kunka ku Hanatoni; ndi matulukiro ake anali ku chigwa cha Ifutahele; 

15  ndi Katati, ndi Nahalala ndi Simironi, ndi Idala ndi Betelehemu: midzi khumi ndi iwiri ndi milaga yao. 

16  Ichi ndi cholowa cha ana a Zebuloni monga mwa mabanja ao, midzi iyi ndi milaga yao. Malire a Isakara 

17  Maere achinai anamtulukira Isakara, kunena za ana a Isakara monga mwa mabanja ao. 

18  Ndi malire ao anali ku Yezireele, ndi Kesuloti, ndi Sunemu; 

19  ndi Hafaraimu, ndi Siyoni, ndi Anaharati; 

20  ndi Rabiti ndi Kisiyoni, ndi Ebezi; 

21  ndi Remeti ndi Enganimu ndi Enihada, ndi Betepazezi; 

22  ndi malire anafikira ku Tabori, ndi Sahazuma, ndi Betesemesi; ndi matulukiro a malire ao anali ku Yordani; midzi khumi ndi isanu ndi umodzi ndi milaga yao. 

23  Ichi ndi cholowa cha fuko la ana a Isakara, monga mwa mabanja ao, midzi ndi milaga yao. Malire a Asere 

24  Ndipo maere achisanu analitulukira fuko la ana a Asere monga mwa mabanja ao. 

25  Ndi malire ao ndiwo Helekati, ndi Hali, ndi Beteni ndi Akisafu; 

26  ndi Alamumeleki, ndi Amada, ndi Misala; nafikira ku Karimele kumadzulo ndi ku Sihori-Libinati; 

27  nazungulira kotulukira dzuwa ku Betedagoni, nafikira ku Zebuloni ndi ku chigwa cha Ifutahele, kumpoto ku Betemeke, ndi Neiyeli; natulukira ku Kabulu kulamanzere, 

28  ndi Ebroni, ndi Rehobu, ndi Hamoni, ndi Kana, mpaka ku Sidoni wamkulu; 

29  nazungulira malire kunka ku Rama, ndi kumudzi wa linga la Tiro; nazungulira malire kunka ku Hosa; ndi matulukiro ake anali kunyanja, kuchokera ku Mahalabu mpaka ku Akizibu; 

30  Uma womwe ndi Afeki, ndi Rehobu; midzi makumi awiri mphambu iwiri ndi milaga yao. 

31  Ichi ndi cholowa cha fuko la ana a Asere monga mwa mabanja ao, midzi iyi ndi milaga yao. Malire a Nafutali 

32  Maere achisanu ndi chimodzi anatulukira ana a Nafutali, ana a Nafutali monga mwa mabanja ao. 

33  Ndipo malire ao anayambira ku Helefe ku thundu wa ku Zaananimu, ndi Adami-Nekebu, ndi Yabinele, mpaka ku Lakumu; ndi matulukiro ake anali ku Yordani; 

34  nazungulira malire kunka kumadzulo ku Azinoti-Tabori, natulukira komweko kunka ku Hukoku; nafikira ku Zebuloni kumwera, nafikira ku Asere kumadzulo, ndi ku Yuda pa Yordani kum'mawa. 

35  Ndipo midzi yamalinga ndiyo Zidimu, Zeri, ndi Hamati, Rakati, ndi Kinereti; 

36  ndi Adama, ndi Rama, ndi Hazori; 

37  ndi Kedesi, ndi Ederei, ndi Enihazori; 

38  ndi Yironi, ndi Migidalele, Horemu, ndi Betanati, ndi Betesemesi; midzi khumi ndi isanu ndi inai, ndi milaga yao. 

39  Ichi ndi cholowa cha fuko la ana a Nafutali, monga mwa mabanja ao, midzi ndi milaga yao. Malire a Dani 

40  Maere achisanu ndi chiwiri anatulukira fuko la ana a Dani, monga mwa mabanja ao. 

41  Ndipo malire a cholowa chao anali Zora, ndi Esitaoli, ndi Irisemesi; 

42  Saalabini, ndi Ayaloni ndi Itila; 

43  ndi Eloni ndi Timna ndi Ekeroni; 

44  ndi Eliteke, ndi Gibetoni, ndi Baalati; 

45  ndi Yehudi, ndi Beneberaki, ndi Gatirimoni; 

46  ndi Meyarikoni, ndi Rakoni, ndi malire pandunji pa Yopa. 

47  Koma malire a ana a Dani anatuluka kupitirira iwowa; pakuti ana a Dani anakwera nathira nkhondo ku Lesemu, naulanda naukantha ndi lupanga lakuthwa, naulandira, nakhala m'mwemo, nautcha Lesemu, Dani; ndilo dzina la Dani atate wao. 

48  Ichi ndi cholowa cha fuko la ana a Dani, monga mwa mabanja ao, midzi iyi ndi milaga yao. Cholowa cha Yoswa 

49  Ndipo atatha kuligawa dziko likhale cholowa chao monga mwa malire ake, ana a Israele anapatsa Yoswa mwana wa Nuni cholowa pakati pao; 

50  monga mwa lamulo la Yehova anampatsa mudzi umene anawapempha, ndiwo Timnati-Sera, ku mapiri a Efuremu; ndipo anamanga mudziwo nakhala m'mwemo. 

51   Izi ndizo zolowa anazigawa Eleazara wansembe, ndi Yoswa mwana wa Nuni, ndi akulu a nyumba za atate a mafuko a ana a Israele, zikhale zaozao, ndi kulota maere ku Silo pamaso pa Yehova ku khomo la chihema chokomanako. Momwemo anatha kuligawa dziko.

