1  Pamenepo Yona anapemphera kwa Yehova Mulungu wake ali m'mimba mwa nsombayo. 

2  Ndipo anati, Ndinaitana Yehova m'nsautso yanga, ndipo anandiyankha ine; ndinafuula ndili m'mimba ya manda, ndipo munamva mau anga. 

3   Pakuti munandiponya mwakuya m'kati mwa nyanja, ndipo madzi anandizinga; mafunde anu onse a nyondonyondo anandimiza. 

4  Ndipo ndinati, Ndatayika ndichoke pamaso panu; koma ndidzapenyanso Kachisi wanu wopatulika. 

5   Madzi anandizinga mpaka moyo wanga, madzi akuya anandizungulira, kayandeyande wa m'nyanja anandikulunga mutu. 

6   Ndinatsikira kumatsinde a mapiri, mipingiridzo ya dziko inanditsekereza kosatha; koma munandikwezera moyo wanga kuuchotsa kuchionongeko, Yehova Mulungu wanga. 

7   Pokomoka moyo wanga m'kati mwanga ndinakumbukira Yehova; ndi pemphero langa linafikira Inu m'Kachisi wanu wopatulika. 

8  Iwo osamalira mabodza opanda pake ataya chifundo chaochao. 

9   Koma ine ndidzakupherani Inu nsembe ndi mau akuyamika, ndidzakwaniritsa chowinda changa. Chipulumutso ncha Yehova. 

10  Pamenepo Yehova analankhula ndi nsombayo, ndipo inamsanzira Yona kumtunda.

