1  Ndipo gawo la fuko la ana a Yuda monga mwa mabanja ao linafikira malire a Edomu, ku chipululu cha Zini kumwera, ku malekezero a kumwera. 

2  Ndi malire ao a kumwera, anayambira ku malekezero a Nyanja ya Mchere, ku nyondo yoloza kumwera; 

3  natuluka kumwera kwa chikweza cha Akarabimu, napitirira ku Zini, nakwera kumwera kwa Kadesi-Baranea, napitirira ku Hezironi, nakwera ku Adara, nazungulira ku Karika; 

4  napitirira ku Azimoni, natuluka ku mtsinje wa Ejipito; ndi malekezero a malirewa anali ku Nyanja Yaikulu; awa ndi malire anu a kumwera. 

5  Ndi malire a kum'mawa ndiwo Nyanja ya Mchere, mpaka mathiriro ake a Yordani. Ndi malire a kumpoto anayambira nyondo ya nyanja ku mathiriro a Yordani; 

6  nakwera malire kunka ku Betehogila, napitirira kumpoto kwa Betaraba; nakwera malire kunka ku mwala wa Bohani mwana wa Rubeni; 

7  nakwera malire kunka ku Debiri, kuchokera ku chigwa cha Akori, ndi kumpoto kupenyera Giligala ndiko kundunji kwa chikweza cha Adumimu, ndiko kumwera kwa mtsinje; napitirira malire kunka ku madzi a Enisemesi, ndi matulukiro ake anali ku Enirogele; 

8  nakwera malire kunka ku chigwa cha mwana wa Hinomu, kumbali kwa Ayebusi, kumwera, ndiko Yerusalemu; nakwera malire kunka kumwamba kwa phiri lokhala patsogolo pa chigwa cha Hinomu kumadzulo, ndilo ku mathero ake a chigwa cha Refaimu kumpoto. 

9  Ndipo analemba malire kuyambira pamwamba pa phiri mpaka chitsime cha madzi cha Nefitowa, natulukira malire kumidzi ya phiri la Efuroni; ndipo analemba malire kunka ku Baala, ndiwo Kiriyati-Yearimu. 

10  Ndipo malire anazungulira kuyambira ku Baala kunka kumadzulo, kuphiri la Seiri, napitirira kumbali kwa phiri la Yearimu kumpoto, ndilo Kesaloni, natsikira ku Betesemesi, napitirira ku Timna; 

11  natuluka malire kunka ku mbali ya Ekeroni kumpoto; ndipo analemba malire kunka ku Sikeroni, napitirira kuphiri la Baala, natuluka ku Yabinele; ndipo matulukiro a malire anali kunyanja. 

12  Ndi malire a kumadzulo anali ku Nyanja Yaikulu ndiwo malire ake. Awa ndi malire a ana a Yuda pozungulira monga mwa mabanja ao. 

13  Koma Yoswa anampatsa Kalebe mwana wa Yefune gawo mwa ana a Yuda, monga Yehova adamlamulira, ndiwo mudzi wa Araba, ndiye atate wa Anaki, ndiwo Hebroni. 

14  Ndipo Kalebe anaingitsako ana amuna atatu a Anaki, ndiwo Sesai, ndi Ahimani, ndi Talimai, ana a Anaki. 

15  Nakwera komweko kunka kwa nzika za Debiri; koma kale dzina la Debiri ndilo Kiriyati-Sefere. 

16  Ndipo Kalebe anati, Iye amene akantha Kiriyati-Sefere, naulanda, yemweyo ndidzampatsa Akisa mwana wanga akhale mkazi wake. 

17  Ndipo Otiniyele mwana wa Kenazi, mbale wake wa Kalebe, anaulanda; ndipo anampatsa Akisa mwana wake akhale mkazi wake. 

18  Ndipo kunali, m'mene anamdzera, anamkangamiza mwamuna wake kuti apemphe atate wake ampatse munda; ndipo anatsika pa bulu; pamenepo Kalebe ananena naye, Ufunanji? 

19  Nati iye, Mundipatse dalitso; popeza mwandipatsa dziko la kumwera, ndipatseninso zitsime za madzi. Pamenepo anampatsa zitsime za kumtunda, ndi zitsime za kunsi. 

20  Ichi ndi cholowa cha fuko la ana a Yuda monga mwa mabanja ao. 

21  Ndipo midzi ya ku malekezero a fuko la ana a Yuda ku malire a Edomu, kumwera ndiwo, Kabizeeli ndi Edere, ndi Yaguru; 

22  ndi Kina ndi Dimona, ndi Adada; 

23  ndi Kedesi, ndi Hazori, ndi Itinani; 

24  Zifi ndi Telemu ndi Bealoti; 

25  ndi Hazori-Hadata, ndi Keriyoti-Hezironi, ndiwo Hazori; 

26  Amama ndi Sema ndi Molada; 

27  ndi Hazara-Gada, ndi Hesimoni, ndi Betepeleti; 

28  ndi Hazara-Suwala, ndi Beereseba, ndi Biziyotiya; 

29  Baala, ndi Iyimu, ndi Ezemu; 

30  ndi Elitoladi, ndi Kesili ndi Horoma; 

31  ndi Zikilagi, ndi Madimana ndi Sanisana; 

32  ndi Lebaoti, ndi Silihimu, ndi Aini ndi Rimoni; midzi yonse ndiyo makumi awiri kudza isanu ndi inai; pamodzi ndi milaga yao. 

33   Ku chigwa, Esitaoli, ndi Zora ndi Asina; 

34  ndi Zanowa, ndi Enganimu, Tapuwa, ndi Enamu; 

35  Yaramuti, ndi Adulamu, Soko, ndi Azeka; 

36  ndi Saaraimu, ndi Aditaimu, ndi Gedera, ndi Gederotaimu; midzi khumi ndi inai pamodzi ndi milaga yao. 

37  Zenani, ndi Hadasa, ndi Megidali-Gadi; 

38  ndi Dileani, ndi Mizipa, ndi Yokotele; 

39  Lakisi ndi Bozikati ndi Egiloni; 

40  ndi Kaboni, ndi Lahamasi, ndi Kitilisi; 

41  ndi Gederoti, Betedagoni, ndi Naama, ndi Makeda; midzi khumi ndi isanu ndi umodzi pamodzi ndi milaga yao. 

42  Libina ndi Eteri ndi Asani; 

43  ndi Ifuta ndi Asina ndi Nezibu; 

44  ndi Keila ndi Akizibu, ndi Maresa; midzi isanu ndi inai pamodzi ndi milaga yao. 

45  Ekeroni pamodzi ndi midzi yake ndi milaga yao; 

46  kuyambira ku Ekeroni mpaka kunyanja, yonse ya ku mbali ya Asidodi, pamodzi ndi milaga yao. 

47  Asidodi, midzi yake ndi milaga yake; Gaza, midzi yake ndi milaga yake; mpaka mtsinje wa Ejipito, ndi Nyanja Yaikulu ndi malire ake. 

48  Ndi kumapiri Samiri, ndi Yatiri, ndi Soko; 

49  ndi Dana, ndi Kiriyati-Sana, ndiwo Debiri; 

50  ndi Anabu, ndi Esitemowa, ndi Animu; 

51  ndi Goseni, ndi Holoni, ndi Gilo; midzi khumi ndi umodzi pamodzi ndi milaga yao. 

52  Arabu, ndi Duma, ndi Esani; 

53  ndi Yanimu, ndi Betetapuwa, ndi Afeka; 

54  ndi Humata, ndi Kiriyati-Ariba, ndiwo Hebroni, ndi Ziyori; midzi isanu ndi inai pamodzi ndi milaga yao. 

55  Maoni, Karimele, ndi Zifi, ndi Yuta; 

56  ndi Yezireele, ndi Yokodeamu, ndi Zanowa; 

57  Kaini, Gibea ndi Timna; midzi khumi pamodzi ndi milaga yao. 

58  Halahulu, Betezuri, ndi Gedori, 

59  ndi Maarati, ndi Betanoti, ndi Elitekoni; midzi isanu ndi umodzi pamodzi ndi milaga yao. 

60  Kiriyati-Baala, ndiwo Kiriyati-Yearimu ndi Raba; midzi iwiri pamodzi ndi milaga yao. 

61  M'chipululu, Betaraba, Midini, ndi Sekaka; 

62  ndi Nibisani, ndi Mudzi wa Mchere, ndi Engedi; midzi isanu ndi umodzi pamodzi ndi milaga yao. 

63   Koma ana a Yuda sanakhoze kuingitsa Ayebusi, nzika za Yerusalemu: m'mwemo Ayebusi anakhala pamodzi ndi ana a Yuda, ku Yerusalemu, mpaka lero lino.

