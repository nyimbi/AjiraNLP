Ufumu wa Ambuye
Salimo la Davide.
1 Yehova ananena kwa Ambuye wanga,
Khalani pa dzanja lamanja langa,
kufikira nditaika adani anu chopondapo mapazi anu.
2Yehova adzatumiza ndodo ya mphamvu yanu kuchokera ku Ziyoni;
chitani ufumu pakati pa adani anu.
3 Anthu anu adzadzipereka eni ake tsiku la chamuna chanu:
M'moyera mokometsetsa, mobadwira matanda kucha,
muli nao mame a ubwana wanu.
4 Yehova walumbira, ndipo sadzasintha,
Inu ndinu wansembe kosatha
monga mwa chilongosoko cha Melkizedeki.
5 Yehova pa dzanja lamanja lako
adzaphwanya mafumu tsiku la mkwiyo wake.
6Adzaweruza mwa amitundu,
adzadzaza dziko ndi mitembo;
adzaphwanya mitu m'maiko ambiri.
7 Adzamwa kumtsinje wa panjira;
chifukwa chake adzaweramutsa mutu wake.