Poopsedwa Davide athamangira Mulungu
Kwa Mkulu wa Nyimbo; pa Neginoto. Salimo la Davide.
1Imvani mfuu wanga, Mulungu;
mverani pemphero langa.
2Ku malekezero a dziko lapansi ndidzafuulira kwa Inu,
pomizika mtima wanga.
Nditsogolereni kuthanthwe londiposa ine m'kutalika kwake.
3 Pakuti munakhala pothawirapo panga;
nsanja yolimba pothawa mdani ine.
4 Ndidzagoneragonerabe m'chihema mwanu;
ndidzathawira mobisalamo m'mapiko anu.
5Pakuti Inu, Mulungu, mudamva zowinda zanga;
munandipatsa cholowa cha iwo akuopa dzina lanu.
6Mudzatalikitsa moyo wa mfumu.
Zaka zake zidzafikira mibadwomibadwo.
7 Adzakhala nthawi zonse pamaso pa Mulungu;
mumpatse chifundo ndi choonadi zimsunge.
8Potero ndidzaimba zolemekeza dzina lanu kunthawi zonse,
kuti ndichite zowinda zanga tsiku ndi tsiku.