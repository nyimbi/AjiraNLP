Israele asautsidwa koma osafafanizidwa
Nyimbo yokwerera.
1Anandisautsa kawirikawiri kuyambira ubwana wanga,
anene tsono Israele;
2 Anandisautsa kawirikawiri kuyambira ubwana wanga;
koma sanandilake.
3Olima analima pamsana panga;
anatalikitsa mipere yao.
4Yehova ndiye wolungama;
anadulatu zingwe za oipa.
5Achite manyazi nabwerere m'mbuyo.
Onse akudana naye Ziyoni.
6 Akhale ngati udzu womera patsindwi,
wakufota asanauzule;
7umene womweta sadzaza nao dzanja lake,
kapena womanga mitolo sakupatira manja.
8 Angakhale opitirirapo sanena,
Dalitso la Mulungu likhale pa inu;
tikudalitsani m'dzina la Yehova.