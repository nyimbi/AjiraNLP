Apempherera mtendere wa Yerusalemu
Nyimbo yokwerera; ya Davide.
1 Ndinakondwera m'mene ananena nane,
Tiyeni kunyumba ya Yehova.
2Mapazi athu alinkuima
m'zipata zanu, Yerusalemu
3Yerusalemu anamangidwa
ngati mudzi woundana bwino:
4 Kumene akwerako mafuko, ndiwo mafuko a Yehova;
akhale mboni ya kwa Israele, Ayamike dzina la Yehova.
5 Pakuti pamenepo anaika mipando ya chiweruzo,
mipando ya nyumba ya Davide.
6 Mupempherere mtendere wa Yerusalemu;
akukonda inu adzaona phindu.
7M'linga mwako mukhale mtendere,
m'nyumba za mafumu mukhale phindu.
8Chifukwa cha abale anga ndi mabwenzi anga,
ndidzanena tsopano, Mukhale mtendere mwa inu.
9 Chifukwa cha nyumba ya Yehova Mulungu wathu
ndidzakufunira zokoma.