Mulungu woweruza asiyanitsa pakati pa odzikuza ndi olungama
Kwa Mkulu wa Nyimbo; Altasyeti; Salimo la Asafu. Nyimbo.
1Tikuyamikani Inu, Mulungu;
tiyamika, pakuti dzina lanu lili pafupi;
afotokozera zodabwitsa zanu.
2Pakuona nyengo yake ndidzaweruza molunjika.
3Lasungunuka dziko lapansi, ndi onse okhalamo;
ndinachirika mizati yake.
4Ndinati kwa odzitamandira,
musamachita zodzitamandira;
ndi kwa oipa, Musamakweza nyanga;
5musamakwezetsa nyanga yanu;
musamalankhula ndi khosi louma.
6Pakuti kukuzaku sikuchokera kum'mawa,
kapena kumadzulo, kapena kuchipululu.
7 Pakuti Mulungu ndiye woweruza;
achepsa wina, nakuza wina.
8 Pakuti m'dzanja la Yehova muli chikho;
ndi vinyo wake achita thovu;
chidzala ndi zosanganizira, ndipo atsanulako.
Indedi, oipa onse a pa dziko lapansi adzamwa
nadzagugudiza nsenga zake.
9Koma ine ndidzalalikira kosalekeza,
ndidzaimbira zomlemekeza Mulungu wa Yakobo.
10 Ndipo ndidzatseteka nyanga zonse za oipa;
koma nyanga za wolungama zidzakwezeka.