1  MWATHANI, nĩndagũkaĩra ndĩ ndiainĩ ndiku mũno ya mathĩĩna. 

2  Igua gũkaya gwakwa, MWATHANI; tegera matũ gũthaithana gwakwa! 

3  MWATHANI, ũngĩtaraga maita marĩa tũkwĩhagĩria-rĩ, nũũ ũtangĩtuĩra? 

4  No rĩĩrĩ, wee nĩũtuohagĩra, nĩguo tũgũtĩĩage. 

5  Njetereire ũteithio waku, MWATHANI, na ngoro yakwa yothe, na nĩndĩhokeete ciĩranĩro ciaku. 

6  Njetereire MWATHANI gũkĩra ũrĩa arangĩri metagĩrĩra gũkĩe, ĩĩni, gũkĩra ũrĩa arangĩri metagĩrĩra gũkĩe. 

7  Isiraeli, wĩhoke MWATHANI tondũ we nĩ mũtugi na nĩarĩ hinya mũingĩ wa kũhonokania. 

8   MWATHANI we mwene nĩ we ũrĩhonokia andũ aake a Isiraeli kuuma meehiainĩ maao moothe.

