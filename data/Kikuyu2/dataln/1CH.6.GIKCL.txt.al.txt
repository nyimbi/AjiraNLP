1  Na rĩĩrĩ, Lawi aarĩ ithe wa aariũ atatũ nao nĩ o: Gerishoni, Kohathu, na Merari. 

2  Kohathu aarĩ ithe wa aariũ ana nao nĩ o: Amuramu, Iziharu, Heburoni, na Uzieli. 

3  Amuramu aarĩ ithe wa aariũ eerĩ nao nĩ o: Harũni na Musa, na nĩarĩ mũirĩĩtu ũmwe wetagwo Miriamu. Harũni aarĩ ithe wa aariũ ana nao nĩ o: Madabu, Abibu, Eleazaru, na Ithamaru. 

4  Nacio njiarwa cia Eleazaru kuuma rũciaro rũmwe kinyagia rũrĩa rũngĩ ciahaanaga ta ũũ: Eleazaru aarĩ ithe wa Finehasi, Finehasi aarĩ ithe wa Abishua, 

5  Abishua aarĩ ithe wa Buki, Buki aarĩ ithe wa Uzi, 

6  Uzi aarĩ ithe wa Zerahia, Zerahia aarĩ ithe wa Meraiothu, 

7  Meraiothu aarĩ ithe wa Amaria, Amaria aarĩ ithe wa Ahitubu 

8  Ahitubu aarĩ ithe wa Zadoku, Zadoku aarĩ ithe wa Ahimaazu, 

9  Ahimaazu aarĩ ithe wa Azaria, Azaria aarĩ ithe wa Johanani, 

10  Johanani aarĩ ithe wa Azaria (ũrĩa watungataga e mũthĩnjĩri Ngai Hekaarũinĩ ĩrĩa mũthamaki Solomoni aakire Jerusalemu), 

11  Azaria aarĩ ithe wa Amaria, Amaria aarĩ ithe wa Ahitubu, 

12  Ahitubu aarĩ ithe wa Zadoku, Zadoku aarĩ ithe wa Shalumu, 

13  Shalumu aarĩ ithe wa Hilikia, Hilikia aarĩ ithe wa Azaria, 

14  Azaria aarĩ ithe wa Seraia, Seraia aarĩ ithe wa Jehozadaku. 

15  Na rĩĩrĩ, Jehozadaku nĩathaamanĩirio hamwe na andũ a Juda na a Jerusalemu arĩa MWATHANI aatũmire mathaamio nĩ mũthamaki Nebukadinezaru. Njiarwa ingĩ cia Lawi 

16   Lawi aarĩ ithe wa aariũ atatũ nao nĩ o: Gerishoni, Kohathu, na Merari. 

17  Gerishoni aarĩ ithe wa Libini na Shimei. 

18  Kohathu aarĩ ithe wa Amuramu, Iziharu, Heburoni, na Uzieli. 

19  Naake Merari aarĩ ithe wa Mahili na Mushi. 

20  Njiarwa cia Gerishoni kuuma rũciaro rũmwe kinyagia rũrĩa rũngĩ ciahaanaga ta ũũ: Gerishoni aarĩ ithe wa Libini, Libini aarĩ ithe wa Jahathu, Jahathu aarĩ ithe wa Zima, 

21  Zima aarĩ ithe wa Joa, Joa aarĩ ithe wa Ido, Ido aarĩ ithe wa Zera, naake Zera aarĩ ithe wa Jeatherai. 

22  Njiarwa cia Kohathu kuuma rũciaro rũmwe kinyagia rũrĩa rũngĩ ciahaanaga ta ũũ: Kohathu aarĩ ithe wa Aminadabu, Aminadabu aarĩ ithe wa Kora, Kora aarĩ ithe wa Asiru, Asiru aarĩ ithe wa Elikana, 

23  Elikana aarĩ ithe wa Ebiasafu, Ebiasafu aarĩ ithe wa Aziru, 

24  Aziru aarĩ ithe wa Tahathu, Tahathu aarĩ ithe wa Urieli, naake Urieli aarĩ ithe wa Uzia, naake Uzia aarĩ ithe wa Shaulu. 

25  Elikana aarĩ ithe wa aariũ eerĩ: Amasai na Ahimothu. 

26  Njiarwa cia Ahimothu kuuma rũciaro rũmwe kinyagia rũrĩa rũngĩ ciahaanaga ta ũũ: Ahimothu aarĩ ithe wa Elikana, Elikana aarĩ ithe wa Zofai, Zofai aarĩ ithe wa Nahathu, Nahathu aarĩ ithe wa Eliabu, 

27  Eliabu aarĩ ithe wa Jerohamu, naake Jerohamu aarĩ ithe wa Elikana. 

28  Samũeli aarĩ ithe wa aariũ eerĩ: Joeli nĩ we warĩ wa irigithaathi, naake Abija nĩ we warĩ mũnyiinyi. 

29  Njiarwa cia Merari kuuma rũciaro rũmwe kinyagia rũrĩa rũngĩ ciahaanaga ta ũũ: Merari aarĩ ithe wa Mahili, Mahili aarĩ ithe wa Libini, Libini aarĩ ithe wa Shimei, Shimei aarĩ ithe wa Uza, 

30  Uza aarĩ ithe wa Shimea, Shimea aarĩ ithe wa Hagia, naake Hagia aarĩ ithe wa Asaia. Aini a nyĩmbo a Hekaarũ 

31  Nao andũ aya nĩ o mũthamaki Daudi aatuire marũmbũyagie ũini wa nyĩmbo handũ harĩa hathaathayagĩrio kũu Jerusalemu thuutha wa Ithandũkũ rĩa Kĩrĩĩkanĩro gũtoonyio ho. 

32  Nao nĩgũtuanĩra maatuanagĩra ũini wa nyĩmbo kũu Hemainĩ ya gũtũnganwo nginyagia rĩrĩa mũthamaki Solomoni aakire Hekaarũ. 

33  Na rĩĩrĩ, mĩtaratara ya nyũmba cia arĩa matungataga yarũmanĩrĩire ta ũũ: Mbarĩ ya Kohathu: Hemani mũrũ wa Joeli nĩ we warĩ mũinithia wa gĩkundi kĩa mbere. Nakĩo kĩhumo kĩa mũciĩ wake kĩoimanĩĩte na Jakubu na gĩatariĩ ta ũũ: Hemani aarĩ mũrũ wa Joeli, Joeli mũrũ wa Samũeli, Samũeli mũrũ wa Elikana, 

34  Elikana mũrũ wa Jerohamu, Jerohamu mũrũ wa Elieli, Elieli mũrũ wa Toa, 

35  Toa mũrũ wa Zufi, Zufi mũrũ wa Elikana, Elikana mũrũ wa Mahathu, Mahathu mũrũ wa Amasai, 

36  Amasai mũrũ wa Elikana, Elikana mũrũ wa Joeli, Joeli mũrũ wa Azaria, Azaria mũrũ wa Zefania, 

37  Zefania mũrũ wa Tahathu, Tahathu mũrũ wa Asiru, Asiru mũrũ wa Ebiasafu, Ebiasafu mũrũ wa Kora, 

38  Kora mũrũ wa Iziharu, Iziharu mũrũ wa Kohathu, Kohathu mũrũ wa Lawi, naake Lawi mũrũ wa Jakubu. 

39  Naake Asafu nĩ we warĩ mũinithia wa gĩkundi gĩa keerĩ. Nakĩo kĩhumo kĩa mũciĩ wake kĩoimanĩĩte na Lawi na gĩatariĩ ũũ: Asafu aarĩ mũrũ wa Berekia, Berekia mũrũ wa Shimei, 

40  Shimea mũrũ wa Mikaeli, Mikaeli mũrũ wa Baaseia, Baaseia mũrũ wa Malikija, 

41  Malikija mũrũ wa Ethini, Ethini mũrũ wa Zera, Zera mũrũ wa Adaia, 

42  Adaia mũrũ wa Ethani, Ethani mũrũ wa Zima, Zima mũrũ wa Shimei, 

43  Shimei mũrũ wa Jahathu, Jahathu mũrũ wa Gerishoni, naake Gerishoni mũrũ wa Lawi. 

44  Naake Ethani wa mbarĩ ya Merari nĩ we warĩ mũinithia wa nyĩmbo wa gĩkundi gĩa gatatũ. Nakĩo kĩhumo kĩa mũciĩ wake kĩoimanĩĩte na Lawi na gĩatariĩ ũũ: Ethani aarĩ mũrũ wa Kishi, Kishi mũrũ wa Abudi, Abudi mũrũ wa Maluku, 

45  Maluku aarĩ mũrũ wa Hashabia, Hashabia aarĩ mũrũ wa Amazia, Amazia arĩ mũrũ wa Hilikia, Hilikia arĩ mũrũ wa Amuzi, 

46  Amuzi mũrũ wa Bani, Bani mũrũ wa Shemeru, 

47  Shemeru mũrũ wa Mahali, Mahali mũrũ wa Mushi, Mushi mũrũ wa Merari, naake Merari mũrũ wa Lawi. 

48  Nao Alawii acio angĩ makĩgaĩrwo mawĩra marĩa mangĩ moothe ma handũ harĩa haathaathayagĩrio. Njiarwa cia Harũni 

49  Na rĩĩrĩ, Harũni na aariũ aake nĩ o maarutagĩra kĩgongoonainĩ magongoona ma njino o na ma ũbaani. Wĩra wao warĩ kũhingia maũndũ moothe ma gũthaathaiya marĩa meekagĩrwo Handũ Harĩa Hatheru Mũno, o na kũruta magongoona ma kũhoroheria Aisiraeli, o ta ũrĩa Musa ndungata ya Ngai aathanĩĩte gwĩkagwo. 

50  Ũyũ nĩguo mũtaratara wa njiarwa cia Harũni: Harũni aarĩ ithe wa Eleazaru, Eleazaru aarĩ ithe wa Finehasi, Finehasi aarĩ ithe wa Abishua, 

51  Abishua aarĩ ithe wa Buki, Buki aarĩ ithe wa Uzu, Uzi aarĩ ithe wa Zerahia, 

52  Zerahia aarĩ ithe wa Meraiothu, Meraiothu aarĩ ithe wa Amaria, Amaria aarĩ ithe wa Ahitubu, 

53  Ahitubu, aarĩ ithe wa Zadoku, naake Zadoku aarĩ ithe wa Ahimaazu. Kũrĩa Alawii maatũũraga 

54  Na rĩĩrĩ, ũyũ nĩguo bũrũri ũrĩa wagaĩrwo njiarwa cia Harũni cia mbarĩ ya Kohathu: Mbarĩ ya Kohathu nĩ yo yaheirwo igai rĩa mbere rĩa bũrũri ũrĩa wagaĩrwo Alawii. 

55  Bũrũriinĩ wa Juda nĩmaaheirwo Heburoni o na ithaka cia kũrĩithia iria ciagũthiũrũrũkĩirie. 

56  No rĩĩrĩ, mĩgũnda na tũtũũra twa itũũra rĩu, twaheirwo Kalebu mũrũ wa Jefune. 

57  -

59  Na rĩĩrĩ, njiarwa cia Harũni ciaheirwo matũũra maya: Heburoni (itũũra rĩa kũũrĩrwo nĩ mũndũ ooragana atekwenda), Jatiru, Libina, Eshitemoa, Hileni, Debiri, Ashani na Bethi Shemeshi, o itũũra rĩaheanagwo hamwe na ithaka ciarĩo cia kũrĩithia. 

60  Bũrũriinĩ wa Benjamini maaheirwo matũũra maya: Geba, Alemethu na Anathothu, o hamwe na ithaka ciamo cia kũrĩithia. Matũũra maao moothe maarĩ ikũmi na matatũ. 

61  Andũ a mbarĩ ya Kohathu arĩa maatigarire maaheirwo matũũra ikũmi thĩinĩ wa bũrũri wa nuthu ya mũhĩrĩga wa Manase ya mwena wa ithũĩro. O mũciĩ waheagwo itũũra na njĩra ya gũcuuka mĩtĩ. 

62  Nao andũ a mbarĩ ya Gerishoni maaheirwo matũũra ikũmi na matatũ kũringana na mĩciĩ yao. Matũũra macio maaheanirwo bũrũriinĩ wa Isakaru, Asheri, Nafutali, na wa nuthu ya mũhĩrĩga wa Manase ya mwena wa Irathĩro kũu Bashani. 

63  Andũ a mbarĩ ya Merari maaheirwo matũũra ikũmi na meerĩ bũrũriinĩ wa Reubeni, wa Gadi na wa Zebuluni o kũringana na mĩciĩ yao. 

64  Ũguo nĩguo andũ a Isiraeli maagaĩire Alawii matũũra o na ithaka cia kũrĩithia iria ciarigiicĩirie matũũra macio. 

65  (Matũũra macio magweteetwo hau kabere ma bũrũri wa Juda, Simeoni na Benjamini maaheanirwo na njĩra ya gũcuuka mĩtĩ.) 

66  Ningĩ mĩciĩ ĩmwe ya mbarĩ ya Kohathu nĩyaheirwo matũũra na ithaka cia kũrĩithia bũrũriinĩ wa Efiraimu, namo nĩ mo: 

67  Shekemu (itũũra rĩa kũũrĩrwo nĩ mũndũ ooragana atekwenda, bũrũriinĩ ũrĩa ũrĩ irĩma nyingĩ wa Efiraimu), Gezeri, 

68  Jokimeamu, Bethi Horoni, 

69  Aijaloni, na Gathu Rimoni. 

70  Bũrũriinĩ wa nuthu ya mũhĩrĩga wa Manase ya mwena wa ithũĩro yaheirwo matũũra ma Aneri, Bileamu o hamwe na ithaka cia kũrĩithia. 

71  Nayo mĩciĩ ya mbarĩ ya Gerishoni yaheirwo matũũra na ithaka cia kũrĩithio ta ũũ: bũrũriinĩ wa nuthu ya mũhĩrĩga wa Manase ya mwena wa Irathĩro maaheirwo: Golani thĩinĩ wa Bashani, na Ashitorathu. 

72  Bũrũriinĩ wa Isakaru maaheirwo matũũra na ithaka cia kũrĩithia ta ũũ: Kedeshi, Daberathu, 

73  Ramothu, na Anemu. 

74  Bũrũriinĩ wa Asheri maaheirwo matũũra na ithaka cia kũrĩithia ta ũũ: Mashali, Abidoni, 

75  Hukoku, na Rehobu. 

76  Bũrũriinĩ wa Nafutali maaheirwo matũũra na ithaka cia kũrĩithia ta ũũ: Kedeshi thĩinĩ wa Galili, Hamoni, na Kiriathaimu. 

77  Mĩciĩ ĩrĩa yatigarire ya mbarĩ ya Merari yaheirwo matũũra maya na ithaka cia kũrĩithia iria ciamarigiicĩirie: Bũrũriinĩ wa Zebuluni yaheirwo: Rimono na Taboru. 

78  Bũrũriinĩ wa Reubeni na mwena wa irathĩro wa rũũĩ rwa Jorodani gũkuhĩ na itũũra rĩa Jeriko yaheirwo Bezeri werũinĩ, Jahaza, 

79  Kedemothu, na Mefaathu. 

80  Bũrũriinĩ wa Gadi yaheirwo matũũra na ithaka cia kũrĩithia ta ũũ: Ramothu bũrũriinĩ wa Gileadi, Mahanaimu, 

81  Heshiboni, na Jazeni.

