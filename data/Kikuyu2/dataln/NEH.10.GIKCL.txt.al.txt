1  Na rĩĩrĩ, andũ arĩa meekĩrire ũhoro ũcio thaĩri maarũmanĩrĩire ta ũũ: Nehemia, ũcio barũũthi mũrũ wa Hakalia, na Zedekia nĩ o maarĩ a mbere: 

2  -

8  Nao athĩnjĩri Ngai arĩa meekĩrire thaĩri maarũmanĩrĩire ta ũũ: Seraia, Azaria, Jeremia, Pashuri, Amaria, Malikija Hatushu, Shebania, Maluku, Harimu, Meremothu, Obadia, Danieli, Ginethoni, Baruku, Meshulamu, Abija, Minjamini, Maazia, Biligai, na Shemaia. 

9  -

13  Nao Alawii arĩa meekĩrire thaĩri maarũmanĩrĩire ta ũũ: Jeshua mũrũ wa Azania, Binui, wa mbarĩ ya Henadadi, Kadimieli, Shebania, Hodia, Kelita, Pelaia, Hanani, Mika, Rehobu, Hashabia, Zakuru, Sherebia, Shabania, Hodia, Bani, na Beninu. 

14  -

27  Nao atongoria a andũ arĩa meekĩrire thaĩri maarũmanĩrĩire ta ũũ: Paroshu, Pahathu Moabi, Elamu, Zatu, Bani, Buni, Azigadi, Bebai, Adonija, Bigivai, Adini, Ateri, Hezekia, Azuri, Hodia, Hashumu, Bezai, Harifu, Anathothu, Nebai, Magipiashu, Meshulamu, Heziru, Meshezabeli, Zadoku, Jadua, Pelatia, Hanani, Anaia, Hoshea, Hanania, Hashubu, Haloheshu, Piliha, Shobeku, Rehumu, Hashabina, Maaseia, Ahia, Hanani, Anani, Maluku, Harimu, na Baana. Kĩrĩĩkanĩro 

28  Ithuĩ, andũ a Isiraeli, athĩnjĩri Ngai, Alawii, aikaria a Hekaarũ, aini a nyĩmbo, aruti wĩra Hekaarũinĩ, na andũ oothe arĩa maathĩkĩire watho wa Ngai meamũranĩĩtie na andũ a ndũũrĩrĩ arĩa maatũũraga bũrũriinĩ, o ithuĩ hamwe na atumia aitũ, o na ciana ciothe ciitũ, iria ikinyĩĩte ũũgĩinĩ wa gũtaũkĩrwo nĩ maũndũ, 

29  twehĩta mwĩhĩtwa tũrĩ hamwe na atongoria aitũ, atĩ tũngĩgaathũũkia kĩrĩĩkanĩro gĩĩkĩ twathondeka, nĩtũkaarĩĩo nĩ mwĩhĩtwa ũyũ twehĩta atĩ nĩtũrĩrũmagĩrĩra Watho ũrĩa Ngai aaheanire ahũthĩire Musa ndungata yake; nĩtũrĩathĩkagĩra ũrĩa wothe MWATHANI Ngai witũ arĩtwathaga, na tũmenyagĩrĩre mawatho maake o na maathani maake. 

30   Tũtirĩhikanagia na andũ a ndũũrĩrĩ arĩa matũũraga bũrũriinĩ witũ. 

31   Ningĩ tũtirĩgũraga nguo ciao, kana kĩndũ o na kĩrĩkũ, mangĩgatwenderia mũthenya wa Thabatũ kana mũthenya ũngĩ o ũrĩkũ mwamũre. Ningĩ tũtirĩrĩmaga mĩgũnda iitũ mwaka wa mũgwanja. O na tũtirĩrandũraga mathiirĩ mwaka ũcio. 

32   Ningĩ nĩtũrĩrutaga o mũndũ ngiramu ithaano cia betha nĩ ũndũ wa kũrĩha mahũthĩro ma Hekaarũ. 

33  Indo ici nĩcio tũrĩrutaga cia kũhũthĩra Hekaarũinĩ nĩ ũndũ wa magongoona: mĩgate mĩtheru ĩrĩa ĩrĩrutagĩrwo Ngai, igongoona rĩa mũtu rĩa o mũthenya, nyamũ cia magongoona ma njino ma o mũthenya, magongoona mamũre ma mĩthenya ya Thabatũ, magongoona ma thigũkũ cia karũũgamo ka mweri, na magongoona ma thigũkũ iria ingĩ, o na magongoona mangĩ marĩa mamũre, o na magongoona ma kũhoroheria meehia ma Aisiraeli, o na nĩtũrĩrutaga indo ingĩ o ciothe ingĩbatarania nĩ ũndũ wa wĩra wothe wa Hekaarũ. 

34  Ithuĩ, athĩnjĩri Ngai, Alawii, o na andũ arĩa angĩ, nĩgũikia tũrĩikagia kura mwaka o mwaka, nĩguo tũkamenya nĩ mbarĩ ĩrĩkũ ĩrĩrutaga ngũ cia gũcina magongoona marĩa marĩrutagĩrwo MWATHANI Ngai witũ o ta ũrĩa Watho wathanĩĩte. 

35   Ningĩ nĩtũrĩreehage gũũkũ Hekaarũinĩ magetha ma mbere ma mĩgũnda iitũ ma o mwaka, o na matunda ma mbere kwĩrua ma mĩtunda iitũ. 

36   Nĩtũrĩreehagĩre athĩnjĩri Ngai marigithaathi maitũ ma tũhĩĩ o kũu Hekaarũinĩ, na ta ũrĩa Watho uugĩĩte, tũkamaamũrĩra Ngai. Ningĩ nĩtũrĩamũragĩra Ngai marigithaathi ma tũteegwa, tũtũrũme, tũthenge twa mahiũ maitũ. 

37   Nĩtũrĩtwaragĩra athĩnjĩri Ngai kũu Hekaarũinĩ mũtu ũrĩa mũkande tũthĩĩĩte magetha ma mbere ma mbembe ma o mwaka. O na ningĩ nĩtũrĩmatwaragĩra indo cia magongoona: ndibei, maguta ma mĩtamaiyũ, na mĩthemba yothe ya matunda. Nĩtũrĩtwaragĩra Alawii, arĩa moonganagia gĩcunjĩ gĩa ikũmi kĩa ũrĩmi wa matũũra maitũ, gĩcunjĩ gĩa ikũmi kĩa irio cia mĩgũnda iitũ. 

38   Na rĩĩrĩ, hĩndĩ ĩrĩa Alawii mekwamũkĩra icunjĩ icio cia ikũmi-rĩ, no mũhaka hakoragwo na mũthĩnjĩri Ngai wa rũciaro rwa Harũni. Nao Alawii matwarage gĩcunjĩ gĩa ikũmi kĩa indo icio magakĩiga thitoo cia Hekaarũ nĩguo kĩhũthagĩrwo kuo. 

39  Nao andũ a Isiraeli, o na Alawii, nĩmarĩtwaraga maruta maao ma ngano, ndibei, na maguta ma mĩtamaiyũ, makamaiga thitoo kũrĩa kũigagwo indo cia kũhũthĩrwo kũu Hekaarũinĩ. Ningĩ kũu nĩkuo athĩnjĩri Ngai arĩa makoragwo magĩtungata maikaraga, o hamwe na aikaria a Hekaarũ, o na aini a nyĩmbo. Ithuĩ tũtigaatiganĩria nyũmba ya Ngai witũ.

