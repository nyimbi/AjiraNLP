3  .

1  -

12  ; Luk 

3  .

1  -

18  ; Joh 

1  .

19  -

28  ) 

1   Ũyũ nĩ Ũhoro ũrĩa Mwega ũkoniĩ Jesũ Kristũ, Mũrũ wa Ngai. 

2  O ta ũrĩa mũnabii Isaia aandĩkire atĩrĩ: “Oneei, nĩngũtũma mũrekio wakwa athiĩ mbere yaku, na nĩ we ũgaagũthondekera njĩra; 

3   kwĩ mũgambo wa mũndũ ũranĩrĩra werũinĩ akoiga atĩrĩ, ‘Haarĩriai barabara ya Mwathani, na mũrũngarie njĩra ciake!’ ” 

4  Naake Johana Mũbatithania agĩũka werũinĩ akĩhunjagia na akĩbatithanagia. akĩĩraga andũ atĩrĩ, “Mwĩrireei meehia maanyu na mũbatithio, na Ngai nĩekũmũrekera meehia maanyu.” 

5  Nao andũ aingĩ magookaga kũrĩ we moimĩĩte bũrũriinĩ wa Judea guothe o hamwe na itũũra rĩothe rĩa Jerusalemu makiumbũraga meehia maao, naake akamabatithĩria rũũĩinĩ rwa Jorodani. 

6   Johana eekĩraga nguo yathondekeetwo na guoya wa ngamĩĩra na akeyohaga mũcibi wa rũũa njohero. Irio ciake ciakoragwo irĩ ngigĩ na ũũkĩ wa gĩthaka. 

7  Aahunjagĩria andũ akĩmeeraga atĩrĩ, “Ũrĩa ũgũũka thuutha wakwa nĩ mũnene kũrĩ niĩ, na ndiagĩrĩire o na kũinamĩrĩra ndĩmuohore iraatũ. 

8  Niĩ ndĩmũbatithagia na maaĩ, no ũcio akaamũbatithagia na Roho Mũtheru.” Jesũ kũbatithio na kũgerio (Mat 

3  .

13  --

4  .

11  ; Luk 

3  .

21  -

22  ; 

4  .

1  -

13  ) 

9  Na rĩĩrĩ, matukũ maniini maathira, Jesũ agĩũka oimĩĩte itũũrainĩ rĩa Nazarethi, bũrũriinĩ wa Galili, akĩbatithio nĩ Johana rũũĩinĩ rwa Jorodani. 

10  Naake Jesũ oimĩra maaĩinĩ o ũguo, akĩona igũrũ rĩahingũka, naake Roho agĩikũrũka ahaana ta ndutuura agĩikara igũrũ rĩake. 

11   Naguo mũgambo ũkiuma igũrũ ũkiuga atĩrĩ, “Wee nĩ we Mũrũ wakwa nyendeete; nĩngenaga mũno nĩ we.” 

12  Ihinda o rĩu Roho akĩmũtwara werũinĩ, 

13  kũrĩa aikarire matukũ mĩrongo ĩna akĩgerio nĩ Caitaani. Naake aikaranagia na nyamũ cia gĩthaka, nao araika makamũtungatagĩra. Jesũ gwĩta ategi ana a thamaki (Mat 

4  .

12  -

22  ; Luk 

4  .

14  -

15  ; 

5  .

1  -

11  ) 

14  Na rĩĩrĩ Johana arĩĩkia kũnyiitwo, Jesũ agĩthiĩ Galili akĩhunjagia Ũhoro Mwega wa Ngai, 

15   akiugaga atĩrĩ, “Hingo nĩ nginyu, naguo Ũthamaki wa Ngai nĩũkuhĩrĩirie! Mwĩrireei na mwĩtĩkie Ũhoro Mwega!” 

16  Na rĩrĩa Jesũ aageragĩra ndeereinĩ cia iria rĩa Galili akĩona Simoni na mũrũ wa nyina Anderea magĩtega thamaki na ngara tondũ ũcio nĩguo warĩ wĩra wao. 

17  Naake Jesũ akĩmeera atĩrĩ, “Ũkaai mũnũmĩrĩre na nĩngũmũtua ategi a andũ.” 

18  Ihinda o rĩu magĩtiga ngara ciao cia gũtega thamaki makĩmũrũmĩrĩra. 

19  Naake aathianga haniini akĩona Jakubu mũrũ wa Zebedi me na Johana mũrũ wa nyina me gatarũinĩ magĩtuma ngara ciao. 

20  Akĩmeeta o na ihenya, nao magĩtiga ithe wao Zebedi hamwe na aruti aake a wĩra gatarũinĩ, makĩrũmĩrĩra Jesũ. Mũndũ warĩ na ngoma (Luk 

4  .

31  -

37  ) 

21  Naake Jesũ na arutwo aake magĩthiĩ itũũra rĩa Kaperinaumu, na o mũthenya wa Thabatũ wakinya agagĩtoonyaga thunagogi akarutana. 

22   Nao andũ makĩgega nĩ ũndũ wa ũrĩa aarutanaga, tondũ aarutanaga ta mũndũ warĩ na ũhoti, no ti ta arutani a Watho. 

23  Na ihinda o rĩu kũu thunagogi gũgĩũka mũndũ warĩ na ngoma. Naake agĩkaya akiuga atĩrĩ, 

24  “Ũkwenda atĩa na ithuĩ wee Jesũ wa Nazarethi? Ũũkĩĩte gũtũniina? Nĩnjũũĩ wee wĩ ũ, wĩ ũrĩa Mũtheru wa Ngai!” 

25  No Jesũ akĩmĩkũũma akĩmĩĩra atĩrĩ, “Kira na uume thĩinĩ wake!” 

26  Nayo ngoma ĩyo ĩkĩũmithia mũndũ ũcio, ĩgĩcooka ĩgĩkaya na mũgambo mũnene, ĩkiuma thĩinĩ wake. 

27  Nao andũ oothe makĩgega, makĩambĩrĩria kũũrania atĩrĩ, “Ũguo nĩ atĩa? Nĩ ũrutani mwerũ ũyũ? Mũndũ ũyũ arĩ na ũhoti wa gwatha ngoma nacio ikamwathĩkĩra!” 

28  O rĩmwe ngumo ya Jesũ ĩkĩambĩrĩria kũhunja kũndũ guothe matũũrainĩ marĩa maathiũrũrũkĩirie Galili. Jesũ kũhonia andũ aingĩ (Mat 

8  .

14  -

17  ; Luk 

4  .

38  -

41  ) 

29  Nao moima thunagogi Jesũ agĩthiĩ na Jakubu na Johana magĩtoonya mũciĩ gwa Simoni na Anderea. 

30  Na rĩĩrĩ, nyina wa mũtumia wa Simoni agĩkorwo e ũrĩrĩ arĩ mũrũaru mũrimũ wa kũhiũha mwĩrĩ, na rĩrĩa Jesũ aakinyire makĩmwĩra ũhoro wake. 

31  Naake agĩthiĩ harĩ we, akĩmũnyiita guoko, akĩmũrũũgamia. O rĩmwe akĩigua wega, akĩambĩrĩria kũmatuga. 

32  Ningĩ hwaĩinĩ ũcio, riũa rĩgĩthũa, andũ makĩmũreehere andũ oothe arĩa maarĩ arũaru, o na arĩa maarĩ na ngoma. 

33  Nao andũ oothe a itũũra magĩũka makĩrũrũngana hau mũrangoinĩ. 

34  Naake Jesũ akĩhonia andũ aingĩ arĩa maarũarĩĩte mĩrimũ mwanya mwanya o na akĩingata ngoma, no ndaciĩtĩkĩririe ciarie tondũ nĩciamũũĩ. Jesũ kũhunjia Galili (Luk 

4  .

42  -

44  ) 

35  Na rĩĩrĩ, rũũciinĩ tene riũa rĩtanaratha, Jesũ agĩũkĩra agĩthiĩ kũndũ gũtaarĩ andũ akĩhoera Ngai kuo. 

36  Naake Simoni na arĩa angĩ maarĩ naake makĩmũkinyĩra, 

37  makĩmwĩra atĩrĩ, “Nĩũracario nĩ andũ oothe.” 

38  No Jesũ akĩmeera atĩrĩ, “Rekeei tuume gũũkũ tũthiĩ matũũra marĩa mangĩ ngahunjie kũu o nakuo, amu nĩkĩo ndookire.” 

39   Agĩgĩthiĩ Galili guothe, akĩhunjagia thunagogiinĩ, akĩingataga ngoma. Jesũ kũhonia mũndũ warũarĩĩte mũrimũ mũũru wa ngoothi (Mat 

8  .

1  -

4  ; Luk 

5  .

12  -

16  ) 

40  Naake mũndũ warũarĩĩte mũrimũ mũũru wa ngoothi agĩũka kũrĩ Jesũ agĩturia ndu akĩmũthaitha akĩmwĩra atĩrĩ, “Ũngĩenda no ũhote gũũtheria there.” 

41  Naake Jesũ akĩringwo nĩ tha, agĩtambũrũkia guoko akĩmũhuutia akĩmwĩra atĩrĩ, “Nĩngwenda, gĩthere!” 

42  Na ihinda o rĩu mũrimũ ũcio wa ngoothi ũgĩthira naake agĩthera. 

43  Naake Jesũ akĩmũkaania na hinya mũno akĩmwĩra ainũke o narua. 

44   Agĩcooka akĩmwĩra atĩrĩ, “Menya ũkeere mũndũ; thiĩ ũkarorwo nĩ mũthĩnjĩri Ngai, na ũrute igongoona rĩrĩa Musa aathanire nĩ geetha andũ oothe mamenye atĩ nĩwatherio.” 

45  No mũndũ ũcio agĩthiĩ akĩambĩrĩria kũheana ũhoro ategwĩtigĩra, o kinya Jesũ akĩremwo nĩgũcooka gũtoonya itũũra thĩinĩ akĩonagwo nĩ andũ. Handũ ha ũguo akiuma kũu agĩthiĩ kũndũ gũtaarĩ andũ, nao andũ makĩmũkora kuo moimĩĩte kũndũ guothe.

