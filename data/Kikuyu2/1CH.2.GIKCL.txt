Njiarwa cia Juda
1Na rĩĩrĩ, Jakubu aarĩ ithe wa aariũ ikũmi na eerĩ: Reubeni, Simeoni, Lawi, Juda, Isakaru, Zebuluni, 2Dani, Josefu, Benjamini, Nafutali, Gadi, na Asheri.
3Naake Juda aarĩ ithe wa aariũ ataano. Mũtumia wake ũrĩa wetagwo Bathishua ũrĩa warĩ Mũkanaani aamũciarĩire aanake atatũ: Eri, Onani, na Shela. Eri ũrĩa warĩ irigithaathi rĩake nĩoragirwo nĩ MWATHANI nĩ ũndũ aarĩ mwaganu mũno. 4Naake Tamaru ũrĩa warĩ mũtumia wa mũũrũwe, nĩamũciarĩire aanake eerĩ: Perezu na Zera.
5Naake Perezu aarĩ ithe wa aariũ eerĩ: Hezironi na Hamulu. 6Naake mũrũ wa nyina Zera aarĩ ithe wa aariũ ataano: Zimuri, Ethani, Hemani, Kalikoli, na Darida. 7 Naake Akani mũrũ wa Karimi, ũmwe wa njiarwa cia Zera, nĩareehithĩirie Aisiraeli mũthiro nĩ ũndũ wa kũhitha indo iria ciamũrĩĩtwo cia kũniinwo.
8Ethani aarĩ na mũũriũ o ũmwe wetagwo Azaria.
Ndĩra cia mũthamaki Daudi
9Hezironi aarĩ ithe wa aariũ atatũ: Jerameeli, Ramu, na Kalebai.
10Naruo rũrĩra rwa Ramu nginya Jesii rwahaanaga ta ũũ: Ramu aarĩ ithe wa Aminadabu, naake Aminadabu aarĩ ithe wa Nahashoni (mũtongoria wa bata wa andũ a Juda.) 11Naake Nahashoni nĩ we warĩ ithe wa Salimoni, naake Salimoni nĩwe warĩ ithe wa aarĩ ithe wa Boazu, 12naake Boazu aarĩ ithe wa Obedi, naake Obedi nĩwe warĩ ithe wa Jesii.
13Naake Jesii aarĩ ithe wa aariũ mũgwanja maarũmanĩrĩire ta ũũ: Eliabu, Abinadabu, Shimea, 14Nethaneli, Radai, 15Ozemu, na Daudi. 16Ningĩ Jesii aarĩ ithe wa airĩĩtu eerĩ: Zeruia na Abigaĩli.
Naake Zeruia mwarĩ wa Jesii agĩciara aariũ atatũ: Abishai, Joabu, na Asaheli. 17Naake Abigaĩli akĩhikio nĩ Jetheri wa rũciaro rwa Ishumaeli, nao magĩciara mwanake wetagwo Amasa.
Njiarwa cia Hezironi
18Na rĩĩrĩ, Kalebu mũrũ wa Hezironi akĩhikia Azuba, nao magĩciara mũirĩĩtu wetagwo Jeriothu, naake Jeriothu agĩciara aariũ atatũ: Jesheri, Shobabu na Aridoni. 19Na rĩĩrĩ, Azuba mũtumia wa Kalebu akua, Kalebu akĩhikia Efiratha, nao magĩciara mũũriũ wetagwo Huru. 20Huru aarĩ ithe wa Uri, naake Uri aarĩ ithe wa Bezaleli.
21Naake Hezironi arĩ wa mĩaka mĩrongo ĩtandatũ, akĩhikia mwarĩ wa Makiru, mwarĩ wa nyina na Gileadi. Nao magĩciara mũũriũ wetagwo Segubu. 22Segubu nĩ we warĩ ithe wa mũũriũ wetagwo Jairũ. Jairũ aarĩ na matũũra mĩrongo ĩĩrĩ na matatũ bũrũriinĩ wa Gileadi. 23No rĩĩrĩ, moothamaki ma Geshuri na Aramu makĩmatuunya matũũra mĩrongo ĩtandatũ, o hamwe na matũũra ma Jairũ na Kenathu, o na tũtũũra tũrĩa twarigiicĩirie. Andũ arĩa oothe matũũraga kũu, maarĩ njiarwa cia Makiru, ithe wa Gileadi. 24Na rĩĩrĩ, Hezironi akua, Kalebu mũũrũwe akĩhikia Efiratha mũtumia ũrĩa warĩ wa ithe. Nao magĩciara Ashuru ũrĩa wambĩrĩirie itũũra rĩa Tekoa.
Njiarwa cia Jerameeli
25Na rĩĩrĩ, Jerameeli, irigithaathi rĩa Hezironi, aarĩ ithe wa aariũ ataano: Ramu (nĩ we warĩ wa irigithaathi), Bura, Oreni, Ozemu, na Ahija. 26-27Ramu aarĩ ithe wa aariũ atatũ: Maazu, Jamini, na Ekeri. Ningĩ Jerameeli aarĩ na mũtumia ũngĩ wetagwo Atara, nao magĩciara mũũriũ wetagwo Onamu. 28Naake Onamu aarĩ ithe wa aariũ eerĩ: Shamai na Jada. O naake Shamai arĩ na aariũ o eerĩ: Madabu, na Abishuri.
29Na rĩĩrĩ, Abishuri akĩhikia mũtumia wetagwo Abihaili, nao magĩciara aariũ eerĩ: Ahabani na Molidi. 30Naake Nadabu mũrũ wa nyina na Abishuri aarĩ ithe wa aariũ eerĩ: Seledi na Apaimu. Na rĩĩrĩ, Seledi aakuire atarĩ na ciana. 31Apaimu aarĩ ithe wa Ishi, naake Ishi aarĩ ithe wa Sheshani, naake Sheshani aarĩ ithe wa Ahilai.
32Jada mũrũ wa nyina na Shamai aarĩ ithe wa aariũ eerĩ: Jetheri na Jonathani. No rĩĩrĩ, Jetheri aakuire atarĩ na ciana. 33Naake Jonathani aarĩ ithe wa aariũ eerĩ: Pelethi na Zaza. Na rĩĩrĩ, acio oothe maarĩ njiarwa cia Jerameeli.
34Na rĩĩrĩ, Sheshani ndaarĩ na aariũ no airĩĩtu. No aarĩ na ndungata ya kuuma Misiri yetagwo Jariha. 35Ndungata ĩyo nĩamĩheire mwarĩ atuĩke mũtumia wayo, nao magĩciara kaana ga kahĩĩ magĩgeeta Atai. 36Naruo rũrĩra rwa Atai nginya Elishama rwahaanaga ta ũũ: Atai aarĩ ithe wa Nathani, Nathani aarĩ ithe wa Zabadu, 37Zabadu aarĩ ithe wa Efilali, Efilali aarĩ ithe wa Obedi, 38Obedi aarĩ ithe wa Jehu, Jehu aarĩ ithe wa Azaria, 39Azaria aarĩ ithe wa Helezu, Helezu aarĩ ithe wa Eleasa, 40Eleasa aarĩ ithe wa Sisimai, Sisimai aarĩ ithe wa Shalumu, 41Shalumu aarĩ ithe wa Jekamia, naake Jekamia aarĩ ithe wa Elishama.
Njiarwa ingĩ cia Kalebu
42Na rĩĩrĩ, irigithaathi rĩa Kalebu, mũrũ wa nyina na Jerameeli, rĩarĩ Mesha. Mesha aarĩ ithe wa Zifu, Zifu aarĩ ithe wa Maresha, naake Maresha aarĩ ithe wa Heburoni.
43Naake Heburoni aarĩ ithe wa aariũ ana: Kora, Tapua, Rekemu, na Shema. 44Shema aarĩ ithe wa Rahamu, Rahamu aarĩ ithe wa Jorikeamu. Rekemu, mũrũ wa nyina na Shema, aarĩ ithe wa Shamai, 45Shamai aarĩ ithe wa Maoni, naake Maoni aarĩ ithe wa Bethizuri.
46Kalebu aarĩ na mũtumia wa kũigwo wetagwo Efa, naake akĩmũciarĩra aariũ angĩ atatũ: Harani, Moza, na Gazezi. Harani aarĩ ithe wa mwanake wetagwo Gazezi.
47(Naake mũndũ wetagwo Jahadai aarĩ ithe wa aariũ atandatũ: Regemu, Jothamu, Geshani, Peleti, Efa, na Shaafu.)
48Kalebu aarĩ na mũtumia ũngĩ wa kũigwo wetagwo Maaka, naake akĩmũciarĩra aariũ eerĩ: Sheberi na Tirihana. 49Agĩcooka akĩmũciarĩra aariũ angĩ eerĩ: Shaafu ũrĩa wambĩrĩirie itũũra rĩa Madimana, na Sheva ũrĩa wambĩrĩirie matũũra ma Makibena na Gibea. Kalebu aarĩ na mwarĩ wetagwo Akisa.
50Kalebu aarĩ na njiarwa ingĩ ciarũmanĩrĩire ta ũũ:
Huru nĩ we warĩ irigithaathi rĩa mũtumia wa Kalebu ũrĩa wetagwo Efiratha. Mũrũ wa Huru ũrĩa wetagwo Shobali nĩ we wambĩrĩirie itũũra rĩa Kiriathu Jearimu. 51Mũũrũwe wa keerĩ ũrĩa wetagwo Salima nĩ we wambĩrĩirie itũũra rĩa Bethilehemu, naake mũũrũwe wa gatatũ ũrĩa wetagwo Harefu akĩambĩrĩria itũũra rĩa Bethigaderi.
52Na rĩĩrĩ, Shobali ũcio warĩ mwambĩrĩria wa itũũra rĩa Kiriathu Jearimu aarĩ ithe wa andũ arĩa maatũũraga Haroe, o na nuthu ya andũ arĩa maatũũraga Menuhothi, 53o na mbarĩ ici iria ciatũũraga kũu Kiriathu Jearimu: Aithiri, Aputhi, Ashumathi, na Amishirai. (Andũ arĩa maatũũraga matũũra ma Zora na Eshitaoli maarĩ a mbarĩ ciao.)
54Salima ũrĩa wambĩrĩirie itũũra rĩa Bethilehemu, aarĩ ithe wa andũ arĩa maatũũraga Netofa na Atirothu Bethi Joabu, o na andũ a Zori, arĩa maarĩ mbarĩ ĩmwe ya andũ arĩa maatũũraga Manahathu.
55Nacio mbarĩ ici irũmĩrĩire, iria ciarĩ njoorua na kwandĩka na gũkobia marũa, ciatũũraga Jabezu: Atirathi, Ashimeathi, o na Asukathi. Mbarĩ icio nĩcio Akeni arĩa mahikanirie na Arekabu.