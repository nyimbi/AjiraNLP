Ngai nĩwe mũtoorania
1Ngai nĩoĩkaine Juda;
rĩĩtwa rĩake nĩrĩheetwo gĩtĩĩo thĩinĩ wa Isiraeli.
2Mũciĩ wake nĩ Jerusalemu;
Kĩrĩma gĩa Zayuni nĩkĩo gĩikaro gĩake.
3Kũu nĩkuo oinangĩire mĩguĩ ya thũ,
ngo na hiũ ciacio cia njora ĩĩ,
o na indo ciacio ciothe cia mbaara.
4Ĩ wee, Ngai, ndũrĩ riiri!
Ũcangararĩĩte o gũcangarara ũkiuma irĩmainĩ kũrĩa ũtooreirie thũ ciaku.
5Thigari ciacio iria njamba ituunyĩĩtwo indo ciacio ciothe
na rĩu nĩgũkoma ikomeete toro wa gĩkuũ;
hinya na ũũgĩ wacio wothe ũraarĩ wa tũhũ.
6Rĩrĩa wee, Ngai wa Jakubu, ũracigũũthũkĩire,
mbarathi no kũgũa iragũire thĩ iraaga kwĩigua irĩ hamwe na arĩa maracihaicĩĩte.
7Ĩ wee, MWATHANI, ndũrĩ wa kũguoyohania!
Nũũ ũngĩrũũgama mbere yaku rĩrĩa wĩ mũraakaru?
8Itua rĩaku warĩmenyithanirie ũrĩ o igũrũ matuinĩ
thĩ yetigĩrire na ĩgĩkira ki,
9rĩrĩa wee, Ngai, warũũgamire na igũrũ ũtuanĩre,
nĩguo ũhonokie arĩa oothe mahinyĩrĩirio gũũkũ thĩ.
10Andũ arĩa araakaru, wee Ngai, nĩmagaakũgooca makĩria;
arĩa mahonokeete mbaarainĩ
nĩmagaakũngũĩra mĩthenya yaku ĩrĩa mĩamũre.
11Hingĩriai MWATHANI Ngai wanyu ũrĩa mũmwĩrĩire;
andũ oothe a ndũũrĩrĩ arĩa mũrĩ hakuhĩ naake mũreehereei iheeo.
Ngai nĩatũmaga andũ mamwĩtigĩre;
12anyiihagia atongoria arĩa etĩĩi
na agatũma athamaki a thĩ metigĩre.