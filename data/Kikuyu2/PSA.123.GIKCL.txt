Ihooya rĩa kũũria tha cia Ngai
1Wee, MWATHANI, nĩ we njũthĩrĩirie,
o wee ũikarĩire gĩtĩ gĩaku kĩa ũnene kũu igũrũ.
2O ta ũrĩa ndungata ĩroraga igũrũ mũnene wayo,
na o ta ũrĩa mũirĩĩtu ndungata aroraga mũmĩathi-rĩ,
ũguo noguo na ithuĩ tũkũroreete igũrũ,
wee, MWATHANI Ngai witũ, ũrĩtũiguĩra tha.
3Tũiguĩre tha, MWATHANI, tũiguĩre tha,
nĩ gũkorwo nĩtũcambĩĩtio o kũigana.
4Nĩtũkirĩrĩirie o kũigana
kĩnyũrũri kĩa arĩa maikaraga megangarĩĩte,
na njambanio ya andũ etĩĩi.