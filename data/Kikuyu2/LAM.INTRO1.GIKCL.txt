GŨTAARĨRIA
Ibuku rĩĩrĩ rĩa Macakaya nĩ mũũnganio wa marebeta mataano ma gũcakaĩra kwanangwo gwa itũũra rĩa Jerusalemu kũrĩa gwekĩkire mwakainĩ wa 586 mbere ya gũciarwo kwa Jesũ Kristũ. Ningĩ macakaya maya nĩ ma gũcakaĩra gũthaamio kwa andũ aarĩo rĩarĩĩkia kwanangwo. O na gũtuĩka gĩcunjĩ kĩrĩa kĩnene kĩa ibuku rĩĩrĩ nĩ gĩa kuonania kĩeha, nĩ rĩĩrĩ na gĩcunjĩ gĩa kuonania mwĩhoko harĩ Ngai o na kĩĩrĩgĩrĩro kĩa mahinda marĩa magooka. Marebeta maya nĩmahũthagĩrwo nĩ Ayahudi magĩthaathaiya Ngai hĩndĩ ya thigũkũ cia kwĩhinga irio na cia gũcakaya rĩrĩa mekũririkana mwanangĩko wa bũrũri wao wa mwaka 586 mbere ya gũciarwo kwa Jesũ Kristũ.
Maũndũ marĩa marĩ ibukuinĩ rĩĩrĩ
Kĩeha kĩa Jerusalemu 1.1-22
Kũherithio kwa Jerusalemu 2.1-22
Ihera na kĩĩrĩgĩrĩro 3.1-66
Thuutha wa kwanangwo kwa Jerusalemu 4.1-22
Ihooya rĩa kũũria tha 5.1-22