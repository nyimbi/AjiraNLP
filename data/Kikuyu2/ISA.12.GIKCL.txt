Rwĩmbo rwa gũcookia ngaatho
1Mũthenya nĩũgooka rĩrĩa mũkaina atĩrĩ,
“Nĩtwagũcookeria ngaatho, wee MWATHANI
nĩ tondũ warĩ mũraakaru nĩ ithuĩ
no rĩu nĩgũtũũmĩrĩria ũratũũmĩrĩria,
na nĩũniinĩĩte maraakara maaku.
2 Ngai nĩ we Mũhonokia witũ,
nĩtũrĩigaga mwĩhoko witũ harĩ we,
na tũtigũcooka gwĩtigĩra.
MWATHANI nĩarĩtũheaga hinya na ũcamba;
nĩ gũkorwo we nĩ we Mũhonokia witu.
3O ta ũrĩa maaĩ mahoro makenagia mũndũ anyootiĩ,
noguo andũ a Ngai makenaga
rĩrĩa MWATHANI amahonokia.”
4Mũthenya ũcio mũkaina atĩrĩ,
“Cookeriai MWATHANI ngaatho!
Mwĩteei amũteithie!
Menyithiai ndũũrĩrĩ ciothe maũndũ manene marĩa amwĩkĩire!
Meereei ũrĩa we arĩ mũnene.
5Inĩraai MWATHANI mũmũgooce
tondũ nĩekĩĩte maũndũ me ngumo nene.
Thĩ yothe nĩĩigue ũhoro ũcio.
6Inyuĩ mũtũũraga Zayuni,
anĩrĩraai na mũine mũkeneete,
amu Ngai Ũrĩa Mũtheru wa Isiraeli nĩ mũnene,
na atũũraga hamwe na inyuĩ.”