Ihooya rĩa kũũria ũteithio
(Thab 40.13-17)
1Honokia Ngai nĩ ũndũ wa kwenda gwaku!
Hiũha, MWATHANI, ũndeithie!
2Andũ arĩa marenda kũnjũraga maroconorwo na maturuure;
arĩa marenda kũnjĩka ũũru marohũndũrwo na maconorwo.
3Arĩa mathekagĩrĩra marokua ngoro
nĩ ũndũ wa ũrĩa mahooteetwo.
4No rĩĩrĩ, arĩa oothe magũcaragia marokena
na macanjamũke nĩ ũndũ waku;
arĩa meendeete ũhonokio waku marotũũra moigaga atĩrĩ,
“Ĩ MWATHANI ti mũnene!”
5Niĩ ndĩ mũndũ mũthĩĩnĩku na mũbataru;
hiũha, Ngai, ũndeithie!
Ndũkaagonderere MWATHANI, tondũ nĩ we mũndeithia o na mũhonokia.