Die Here hou oor ons wag
1Vir die koorleier: met basstem. 'n Psalm van Dawid.
2Help tog, Here,
want daar is geen vrome meer nie,
daar is geen betroubare mens meer oor nie.
3Die mense bedrieg mekaar;
hulle mislei mekaar met vleitaal.
4Die Here sal al die vleitaal uitroei
en die grootpratery van die mense 5wat sê:
“In ons tong lê ons krag.
Ons lippe help ons.
Ons buig vir niemand nie.”
6Maar die Here sê:
“Die swakkes word mishandel
en die armes kla.
Daarom gryp Ek nou in
en gee uitkoms aan dié wat daarna smag.”
7Daar is niks vals in wat die Here sê nie.
Sy woorde is soos silwer
wat oor en oor in 'n oond gesuiwer is.
8U, Here, hou oor ons wag.
U sal ons vir altyd teen sulke mense beskerm,
9selfs al pronk goddeloses nog rond
en al heers die gemeenheid nog tussen die mense.