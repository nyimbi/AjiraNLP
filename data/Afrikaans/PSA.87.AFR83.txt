Die Here het die stad Sion lief
1Van die Koragiete. 'n Psalm. 'n Lied.
Die fondament van Sion is die heilige berg.
2Die Here het vir Sion lief
meer as enige ander plek in Jakob.
3Daar word groot dinge van jou gesê, stad van God:
Sela
4“Ek reken onder dié wat my ken ook die mense van Egipte en Babel,
selfs dié van Filistea, Tirus en Kus.
Hulle het almal kinders van Sion geword.”
5Daarom word van Sion gesê:
“Daar is hulle man vir man gebore;
die Allerhoogste hou Sion in stand.”
6As die Here die name van die volke aanteken, sal Hy by elkeen skrywe:
“Hierdie een is ook 'n kind van Sion.”
Sela
7Met sang en dans sal almal Sion prys.