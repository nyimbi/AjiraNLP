Die vrug van jou arbeid sal jy geniet
1'n Pelgrimslied.
Dit gaan goed met elkeen wat die Here dien
en sy wil doen.
2Die vrug van jou arbeid sal jy geniet,
gelukkig en voorspoedig sal jy wees.
3Jou vrou is in jou huis soos 'n vrugbare wingerdstok,
jou seuns is rondom jou tafel soos jong olyfboompies!
4Kyk, so word die man geseën wat die Here dien.
5Mag die Here jou seën uit Sion,
dat jy die voorspoed van Jerusalem kan aanskou
al die dae van jou lewe,
6en dat jy jou kindskinders mag sien.
Mag daar vir Israel vrede wees!