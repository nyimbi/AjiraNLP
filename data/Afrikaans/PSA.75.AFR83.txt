Dit is God wat verneder of verhef
1Vir die koorleier: op die wysie van “Moet dit nie verwoes nie!” 'n Psalm van Asaf. 'n Lied.
2Ons loof U, o God, ons loof U;
U is by ons, u magtige dade moet bekend gemaak word.
3“As die tyd vir my optrede aanbreek,” sê God,
“oordeel Ek regverdig.
4As die aarde met al sy bewoners sou wankel,
dan grondves Ek hom weer stewig.
Sela
5Vir die hooghartiges sê Ek: Moenie hooghartig wees nie,
en vir die goddelose: Moet jouself nie verhef nie!
6Moet jou nie teen die hemel verhef
en aanmatigende dinge sê nie.”
7Verheffing kom nie uit die ooste of uit die weste
of uit die woestyn nie!
8Nee, dit is God wat verneder of verhef,
Hy is die regter!
9Daar is 'n beker in die hand van die Here.
Dit is vol skuimende wyn met gif gemeng.
Hy laat die goddeloses van die aarde daaruit drink;
hulle moet selfs die afsaksel opdrink,
die beker leegdrink.
10Maar ék sal altyd getuig,
altyd sing tot eer van die God van Jakob.
11“Ek sal die mag van die goddeloses verpletter,” sê God,
“maar die regverdige sal Ek hoog verhef.”