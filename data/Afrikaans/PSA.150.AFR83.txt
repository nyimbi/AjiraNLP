Laat alles wat asemhaal, die Here prys
1Prys die Here!
Prys God in sy heiligdom,
prys Hom hier onder sy magtige hemelgewelf!
2Prys Hom oor sy kragtige dade,
prys Hom in sy magtige grootheid!
3Prys Hom met die ramshoring,
prys Hom met harp en lier!
4Prys Hom met tamboeryn en koordanse,
prys Hom met snaarinstrumente en fluite!
5Prys Hom met simbale,
prys Hom met galmende simbale!
6Laat alles wat asemhaal, die Here prys!
Prys die Here!