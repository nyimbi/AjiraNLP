Ek wil my daaraan wy om opreg te lewe
1Van Dawid. 'n Psalm.
Ek wil sing van u troue liefde en u geregtigheid,
ek wil 'n lied sing tot u eer, Here.
2Ek wil my daaraan wy om opreg te lewe.
Wanneer kom U na my toe?
In my huis wil ek lewe in opregtheid,
3niks wat sleg is, wil ek nastreef nie.
Ek haat wat verkeerd is.
Dit mag geen houvas op my hê nie.
4Valsheid wil ek van my af weg hou,
van kwaad wil ek niks weet nie.
5Wie sy naaste beskinder, wil ek uitwis.
Hoogmoed en vermetelheid verdra ek nie.
6Ek kies as my amptenare
dié in die land wat op God vertrou;
die man wat opreg lewe,
hy kan in my diens wees.
7Geen bedrieër sal in my paleis diens doen nie,
geen leuenaar kan my dien nie.
8In my daaglikse regspraak sal ek al die goddeloses in die land uitwis,
almal wat onreg doen uit die stad van die Here uitroei.