Ek skuil by die Here
1Vir die koorleier. Van Dawid.
Ek skuil by die Here.
Hoe durf julle vir my sê:
“Vlug na die berge toe soos 'n voël!
2Kyk, die goddeloses span hulle boë,
en hulle lê aan met die pyl op die snaar;
hulle staan reg om uit die donker
die opregtes van hart te tref.
3As die fondamente ondermyn word,
wat kan die regverdige daaraan doen?”
4Die Here is in sy heilige tempel!
Die Here is op sy troon in die hemel!
Sy oë is oop, sy oë keur die mensekinders.
5Die Here onderskei tussen regverdige en goddelose.
Wie geweld liefhet, haat Hy.
6Hy laat vuur en swael reën op die goddeloses,
'n skroeiende wind: dit is die beker wat hulle sal drink.
7Die Here is regverdig.
Hy het die mense lief wat regverdig en opreg handel,
en Hy sal by hulle wees.