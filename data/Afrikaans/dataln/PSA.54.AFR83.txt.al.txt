1  Vir die koorleier: met snarespel. 'n Gedig van Dawid, 

2  na aanleiding daarvan dat die Siffiete gekom en vir Saul gesê het: Dawid kruip by ons weg. 

3  Red my deur u mag, o God, laat aan my reg geskied deur u krag. 

4  Hoor my gebed, o God, luister na my woorde, 

5  want vyande staan teen my op, geweldenaars soek my lewe, hulle hou geen rekening met God nie. Sela 

6  Maar vir my help God altyd, die Here hou my lewe in stand. 

7  Laat die onheil wat my teëstanders beplan, op hulleself neerkom. U is getrou: vernietig hulle. 

8  Dan sal ek offers aan U bring, selfs meer as wat U vra, ek sal u Naam loof, Here, want U is goed, 

9  U het my uit elke benoudheid gered en my oor my vyande laat triomfeer.

