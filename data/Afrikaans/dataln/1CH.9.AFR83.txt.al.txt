1  Die hele Israel is in registers opgeneem. Hulle name staan opgeteken in die annale van die konings van Israel. Die Judeërs is na Babel toe weggevoer oor hulle troubreuk. 

2  Die eerste inwoners wat hulle daarna op hulle eie grond in hulle stede gevestig het, was naas die gewone Israeliete die priesters, die Leviete en die tempelslawe. 

3  In Jerusalem het daar van die Judeërs, Benjaminiete, Efraimiete en Manassers gewoon: 

4  Utai seun van Ammihud, seun van Omri, seun van Imri, seun van Bani, uit die seuns van Peres seun van Juda; 

5  van die mense van Silo: Asaja, die oudste seun, en sy seuns; 

6  van die afstammelinge van Serag: Jeüel en sy stamgenote, altesaam ses honderd en negentig; 

7  van die Benjaminiete: Sallu seun van Mesullam, seun van Hodauja, seun van Senua, 

8  en Jibneja seun van Jerogam, Ela seun van Ussi, seun van Mikri, en Mesullam seun van Sefatja, seun van Reüel, seun van Jibnija. 

9  Dan was daar ook nog hulle verwante volgens hulle stamboom, altesaam nege honderd ses en vyftig. Al hierdie manne was familiehoofde in hulle families. Die priesters en die Leviete in Jerusalem 

10  Van die priesters was daar Jedaja, Jojarib, Jakin 

11  en Asarja seun van Gilkija, seun van Mesullam, seun van Sadok, seun van Merajot, seun van Agitub, die hoof van die tempel. 

12  Verder was daar Adaja seun van Jerogam, seun van Pasgur, seun van Malkija, en Masai seun van Adiël, seun van Jagsera, seun van Mesullam, seun van Mesillemot, seun van Immer. 

13  Hulle stamgenote, die hoofde van hulle families, was een duisend sewe honderd en sestig. Hulle was bekwame lede van die personeel vir die tempeldiens. 

14  Van die Leviete was daar Semaja seun van Gassub, seun van Asrikam, seun van Gasabja uit die Merarigeslag; 

15  en Bakbakkar, Geres, Galal, Mattanja seun van Miga, seun van Sikri, seun van Asaf; 

16  en Abda seun van Sammua, seun van Galal, seun van Jedutun, en Berekja seun van Asa, seun van Elkana, wat in nedersettings van die Netofaners gewoon het. 

17  Die poortwagte was Sallum, Akkub, Talmon, Agiman en hulle ampsgenote. Sallum was die hoof 

18  en is dit nou nog by die oostelike koningspoort. Hulle was voorheen poortwagte by die Levitiese kwartiere. 

19  Sallum seun van Kore, seun van Abiasaf, seun van Korag, en sy verwante uit sy familie die Koragiete was verantwoordelik vir die dienswerk van die drumpelwagte by die tent, net soos hulle vaders wagte was by die ingang tot die kamp van die volk van die Here. 

20  Vroeër was Pinehas seun van Eleasar hoof oor hulle. Die Here was by hom. 

21  Sagaria seun van Meselemja was wag by die ingang van die tent van ontmoeting. 

22  Dié wat as poortwagte uitgesoek is, was altesaam twee honderd en twaalf. Hulle is in die register opgeneem volgens hulle nedersettings. Dit is hulle wat nog deur Dawid en die siener Samuel in hulle amp benoem was. 

23  Hulle en hulle opvolgers was die wagte by die poorte van die huis van die Here, die tenthuis. 

24  Daar was wagte by die poorte in elkeen van die vier windrigtings: oos, wes, noord en suid. 

25  Hulle ampsgenote het in hulle eie nedersettings gebly en het hulle telkens sewe dae volgens 'n vaste program kom bystaan. 

26  Die vier hoofwagte was Leviete en was amptelik in bevel van die poortwagte. Hulle was ook verantwoordelik vir die kamers en die voorrade van die tempel. 

27  Hulle moes in die omgewing van die tempel slaap, want hulle was verantwoordelik vir die bewaking van die tempel en moes dit elke môre oopsluit. 

28  Party van die Leviete moes vir die offergereedskap sorg, want hulle moes elke keer die regte getal voorsien en die regte getal terugneem. 

29  Party van hulle moes vir die ander gereedskap sorg, al die gereedskap wat in die heiligdom gebruik is, en vir die meel, die wyn, die olie, die wierook en die speserye. 

30  Party lede van die priesterorde het die speserysalf gemeng. 

31  Een van die Leviete, Mattitja, en die oudste seun van die Koragiet Sallum, was amptelik verantwoordelik vir die bakkery. 

32  Van hulle ampsgenote uit die Kehatgeslag moes sorg dat die offerbrood elke sabbat reggesit word. 

33  Sommige Levitiese familiehoofde was verantwoordelik vir die tempelsang. Hulle het in die kamers gebly, en was vrygestel van ander diens sodat hulle voltyds aandag kon gee aan hulle taak. 

34  Dit is dan die Levitiese familiehoofde wat volgens hulle stamboom die leiers was. Hulle het in Jerusalem gewoon. Die afkoms en geslag van Saul 

35  Jeïel die vader van Gibeon het in die stad Gibeon gewoon. Sy vrou se naam was Maäka. 

36  Sy oudste seun was Abdon, en verder was daar Sur, Kis, Baäl, Ner, Nadab, 

37  Gedor, Agjo, Seker en Miklot. 

38  Miklot was die vader van Sima. Hulle met hulle verwante het by hulle ampsgenote in Jerusalem gewoon. 

39  Ner was die vader van Kis, en Kis die vader van Saul. Saul was die vader van Jonatan, Malkisua, Abinadab en Es-Baäl. 

40  Jonatan se seun was Meribbaäl en Meribbaäl was die vader van Miga. 

41  Die seuns van Miga was Piton, Melek, Tagrea 

42  en Agas, vader van Jehoadda. Jehoadda was die vader van Alemet, Asmawet en Simri. Simri was die vader van Mosa, 

43  en Mosa die vader van Bina. Dié se seun was Refaja, sý seun Elasa, en sý seun Asel. 

44  Asel het ses seuns gehad. Hulle name was Asrikam, Bokeru, Ismael, Searja, Obadja en Ganan. Hulle was die seuns van Asel.

