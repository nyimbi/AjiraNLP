1  Aan die nakomelinge van Josef is deur loting 'n gebied toegeken wat strek van die Jordaan af regoor Jerigo, oos van die Jerigofonteine. Die grens loop van Jerigo af oor die woestyn op na Bet-El se berge toe. 

2  Van Bet-El af loop dit na Lus toe, en verby die grens van die Erekiete na Atarot toe, 

3  dan weswaarts af na die grens van die Jafletiete toe tot by die grens van Bet-Goron-Onder en Geser, en dit loop dan dood aan die see. 

4  Die stamme Manasse en Efraim, nakomelinge van Josef, het die grondgebied gekry. Die stamgebied van Efraim 

5  Die grens van die grondgebied van die families in die stam Efraim loop van Atrot-Addar in die ooste na Bet-Goron-Bo toe, 

6  en dan verder tot aan die see. Van Mikmetat af in die noorde swaai die grens oos verby Ta채nat-Silo na Janoag toe in die ooste, 

7  van Janoag af loop die grens af na Atarot en Na채ra toe, dan teen Jerigo verby en aan tot by die Jordaan. 

8  Van Tappuag af loop die grens wes met Kanaspruit langs en dit loop dood aan die see. Dit is die gebied van die families in die stam Efraim. 

9  Daarby het gekom al die stede en buiteposte wat aan die Efraimiete toegeken is binne-in die grondgebied van Manasse. 

10  Die Efraimiete het nie die Kana채niete verdryf wat in Geser gewoon het nie en die Kana채niete woon nou nog tussen die Efraimiete, maar hulle doen dwangarbeid.

