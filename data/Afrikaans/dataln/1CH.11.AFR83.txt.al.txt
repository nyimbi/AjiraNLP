2   Sam. 

5  :

1  -

3  ,

6  -

10  ) 

1  Die hele Israel het gesamentlik na Dawid toe gekom in Hebron en gesê: “Ons is tog almal u eie mense! 

2  Selfs in die tyd toe Saul koning was, was u tog maar die een wat vir Israel in die oorlog aangevoer het. Die Here u God het vir u gesê: “Jy moet vir my volk Israel 'n herder wees, ja, jy moet heerser oor my volk Israel wees.” 

3  So het al die leiers van Israel by die koning in Hebron gekom. Toe het Dawid in Hebron in teenwoordigheid van die Here 'n verdrag met hulle gesluit. Daarna het hulle vir Dawid daar tot koning oor Israel gesalf. Dit was in ooreenstemming met die belofte van die Here deur Samuel. 

4  Dawid en die hele Israel het toe opgetrek teen Jerusalem, dit is Jebus. Die Jebusiete, oorspronklike inwoners van die land, het toe daar gewoon. 

5  Die inwoners van Jebus het vir Dawid gesê: “Hier sal jy nie inkom nie.” Tog het Dawid die Sionsvesting ingeneem: dié is nou die Dawidstad. 

6  Dawid het destyds gesê: “Enigeen wat die eerste 'n Jebusiet neervel, word leier en aanvoerder!” Joab seun van Seruja het toe eerste die stad ingegaan en hy het leier geword. 

7  Omdat Dawid toe in die vesting gaan woon het, noem hulle dit die Dawidstad. 

8  Hy het die stad rondom uitgebou, van die terras af verder, en Joab het die res van die stad herstel. 

9  Dawid het al hoe sterker geword, en die Here die Almagtige was by hom. Dawid se dapper manne (Vgl. 

2   Sam. 

23  :

8  -

39  ) 

10  Nou volg iets oor die leiers van Dawid se dapper manne. Hulle was sterk ondersteuners van sy koningskap en saam met die hele Israel het hulle hom op die troon geplaas, soos die Here aan Israel beloof het. 

11  Hier is 'n lys van die dapper manne: Jasobam seun van Gakmoni was hoof van die dertigtal. Hy het met sy spies drie honderd man in een veldslag laat sneuwel. 

12  Eleasar seun van Dodo uit Agoag was onder hom. Hy was een van die drie helde. 

13  Hy was by Dawid in Efes-Dammim toe die Filistyne daar vir die geveg bymekaargekom het. Daar was 'n stuk land vol gars, en toe die manskappe op die vlug slaan vir die Filistyne, 

14  het die drie dapper manne binne in die land stelling ingeneem en dit behou. Hulle het die Filistyne verslaan, en so het die Here vir hulle 'n groot oorwinning gegee. 

15  Op 'n keer het drie ander van die dertig leiers na Dawid toe gekom by die rots by die Adullamgrot. Die Filistynse kamp was in die Spooklaagte opgeslaan. 

16  Dawid was toe in 'n bergskuiling en die Filistyne het Betlehem beset. 

17  Dawid het baie dors geword en gesug: “Ag, as iemand my tog net water uit die put in Betlehem se poort kon laat drink!” 

18  Die drie het toe deur die Filistynse kamp geglip en water gaan skep uit die put in Betlehem se poort. Hulle het dit vir Dawid gebring, maar hy wou dit nie drink nie. Hy het dit as 'n offer vir die Here uitgegiet 

19  en gesê: “Mag God my daarvan bewaar dat ek dit sou drink. Sou ek die bloed van hierdie manne ten koste van hulle lewens wou drink? Hulle het dit met lewensgevaar gebring, en ek durf dit nie drink nie.” Dit is wat die drie helde gedoen het. 

20  Joab se broer Abisai was die leier van hierdie drie. Hy het met sy spies drie honderd man laat sneuwel. So het hy vir hom onder die drie naam gemaak. 

21  Hy het 'n ereplek gehad in die tweede drietal en was hulle aanvoerder, maar een van die driemanskap het hy nie geword nie. 

22  Benaja seun van Jojada was die seun van 'n krygsman. Hy was 'n man van baie dade, afkomstig uit Kabseël. Dit is hy wat die twee sterk manne van Moab doodgemaak het, en hy wat op 'n sneeudag in 'n put afgeklim en die leeu wat daarin was, doodgemaak het. 

23  Hy het ook 'n Egiptenaar wat twee en 'n kwart meter lank was, doodgemaak. Die Egiptenaar het nogal 'n spies in sy hand gehad, so dik soos die dwarsbalk van 'n weefstoel, terwyl Benaja hom net met 'n stok gepak het. Hy het die spies uit die Egiptenaar se hand geruk en hom met sy eie spies van kant gemaak. 

24  Dit het Benaja seun van Jojada gedoen. So het hy vir hom onder die drie helde naam gemaak. 

25  Hy het 'n hoër rang gehad as die res van die dertig, maar een van die driemanskap het hy nie geword nie. Dawid het hom oor sy lyfwag aangestel. 

26  Die dapper manne was: Asael broer van Joab; Elganan seun van Dodo uit Betlehem; 

27  Samma uit Garod; Geles uit Pelet; 

28  Ira seun van Ikkes uit Tekoa; Abiëser uit Anatot; 

29  Sibbekai uit Gusa; Ilai uit Agoag; 

30  Marai uit Netofa; Geled seun van Baäna uit Netofa; 

31  Ittai seun van Ribai uit Gibea in Benjamin; Benaja uit Piraton; 

32  Hiddai uit Nagale-Gaäs; Abi-Albon uit Bet-Araba; 

33  Asmawet uit Bagurim; Eljagba uit Saälbon, 

34  die seuns van Jasen uit Gison; Jonatan seun van Sage uit Harar; 

35  Agiam seun van Sarar uit Harar; Elifal seun van Ur; 

36  Gefer uit Mekera; Agija uit Pelon; 

37  Gesro uit Karmel; Naärai seun van Esbai; 

38  Joël broer van Natan; Mibgar seun van Hagri; 

39  Selek die Ammoniet; Nagrai uit Beërot, wapendraer van Joab seun van Seruja; 

40  Ira uit Jeter; Gareb uit Jeter; 

41  Urija die Hetiet; Sabad seun van Aglai; 

42  Adina seun van Sisa uit Ruben, 'n Rubenitiese hoofman, in bevel van dertig; 

43  Ganan seun van Maäka; Josafat die Mitneër; 

44  Ussia uit Astarot; Sama en Jeïel, seuns van Gotam uit Aroër; 

45  Jediael seun van Simri; sy broer Joga uit Tis; 

46  Eliël uit Magawi; Jeribai en Josauja, seuns van Elnaäm; Jitma die Moabiet; 

47  Eliël, Obed en Jaäsiël uit Soba.

