1  Prys die Here! Sing 'n nuwe lied tot eer van die Here, sing tot sy lof in die vergadering van sy troue dienaars. 

2  Laat Israel hom verheug in sy Maker, laat die volk van Sion jubel oor die Here hulle koning. 

3  Laat hulle sy Naam prys met koordanse, laat hulle speel tot sy eer op tamboeryn en lier. 

4  Die Here is goed vir sy volk, Hy kroon die hulpeloses met oorwinning. 

5  Sy troue dienaars juig oor sy mag, jubel selfs as hulle op hulle beddens gaan lÃª. 

6  Die roem van God klink uit hulle mond, en in hulle hand is die swaard, alkante geslyp, 

7  waarmee hulle die nasies sal verslaan en die volke sal straf. 

8  Hulle sal die konings van daardie nasies met kettings vasbind, hulle aansienlikes met ysterboeie, 

9  en die vonnis aan hulle voltrek soos dit vasgestel is. Dit sal die triomf wees van al die troue dienaars van God. Prys die Here!

