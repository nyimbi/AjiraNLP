Ek het vrede begeer
1'n Pelgrimslied.
In my nood het ek na die Here geroep
en Hy het my gebed verhoor.
2Red my uit die mag van leuenaars, Here,
uit die mag van bedrieërs.
3Wat sal God aan jou doen, jou bedrieër?
Hoe sal Hy teen jou optree?
4Hy sal jou tref met die skerp pyle van 'n krygsman,
met gloeiende kole.
5Hoe ellendig was dit toe ek as vreemdeling in Mesek gewoon het
en tussen die inwoners van Kedar gebly het!
6Te lank moes ek woon by mense wat vrede haat.
7Ek het vrede begeer,
maar sodra ek iets gesê het, was hulle op oorlog uit!