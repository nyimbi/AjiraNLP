1Die dag kom
en hy brand soos 'n oond.
Dié wat teen God in opstand is,
almal wat verkeerd doen, sal die kaf wees,
en hulle sal verbrand word deur die dag wat kom,
sê die Here die Almagtige.
Daar sal van hulle nie 'n wortel, nie 'n tak oorbly nie.
2Maar vir julle wat eerbied het vir my Naam,
sal die son van redding skyn
met genesing in sy strale.
Julle sal vry word en bokspring
soos vetgemaakte kalwers.
3Julle sal die goddeloses vertrap
dat hulle soos stof onder julle voete word
die dag as Ek ingryp, sê die Here die Almagtige.
Ek gaan vir julle die profeet Elia stuur
4Onthou die wet van my dienaar Moses,
die voorskrifte en die bepalings
wat Ek aan hom by Horeb gegee het
vir die hele Israel.
5Ek gaan vir julle die profeet Elia stuur
voordat die dag van die Here kom,
die groot, die verskriklike dag.
6Elia sal vaders en kinders met mekaar versoen
sodat Ek nie hoef te kom
en die land heeltemal vernietig nie.