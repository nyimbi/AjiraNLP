Ng'aleek che indou
Kiguuree kitabuuni “Kirwoogik” kosupkei ak icheeget che ki indochi piigap Israel ye kingo pata kaliletap Joshua agoi taunetap laitornatet eng' Samuel. Ngesoman kitabuuni, komwaei agobo Kirwoogik che ki naatiin ak alak che ki indochi piigap Israel eng' peetuusyek che ki pichiien ak che po kabuteetap pororyet komugul. Nganda kiga iyasyo piigap Israel koriip kayomisutigap Kamuktaindet ne Toroor eng' peetuusyegap Joshua, kogiweigei ak kobisto, ak konaam kosa kamuktaik alak.
Mwaiwech kitabuuni kole sabeetap piigap Israel ko ki nyolu ko punji iman eng' Kamuktaindet ak kingo ngelelso koityin icheek pireet. Nganda ki ityi icheek pireet ko ki choboot Kamuktaindet ko sar icheek ye kingo sik ak koweekyigei ineendet.
Teteetap Kaneetutik
Peetuusyek ko kaibata Joshua 1:1—3:6
Kirwoogigap Israel 3:7—16:31
Pororyetap Dan ak Benjamin 17:1—21:25