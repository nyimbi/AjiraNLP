Meng'iigap Jerusalem ko kaibata teekseet
1Ki meny anyun Jerusalem `kandoigap piik, ak ki iseer parbareek piik che ki ng'et si komut kebeberta agenge eng' taman ne po piik komeny Jerusalem, nganaseet ne tiliil ak kebeberwek sogool eng' taman ne po piik, komeny nganasook alak. 2Ki iberuur piik murenik tugul che ki igoitogei eng' chamyet komeny Jerusalem.
3 Chu ko piik che eecheen che po emotinwek che ki meny Jerusalem, ago ki meny chii tugul komostanyi eng' nganasoogap Judah eng' nganasookwak, chooto ko ki Israel, tisiik, Lawiik, otwogigap Hekaluut ak lagogap otwogigap Solomon.
4Ak ki meny Jerusalem alak eng' lagogap Judah ak eng' lagogap Benjamin. Che po lagogap Judah ko ki Ataia weeriitap Uzziah, weeriitap Zekariah, weeriitap Amariah, weeriitap Shepatiah, weeriitap Mahalalel, ne po lagogap Peres; 5ak Maaseia weeriitap Baruk, weeriitap Kolhose, weeriitap Hasaia, weeriitap Adaiah, weeriitap Joiarib, weeriitap Zekariah, weeriitap Silonindet. 6Ki ek weeriik tugul che po Peres che ki menyei Jerusalem pogol ang'wan ak tamanwogik lo ak sisiit, murenik che nyigoonen.
7Eng' weeriigap Benjamin: Salu weeriitap Mesulam, weeriitap Joed, weeriitap Pedaiah, weeriitap Kolaia, weeriitap Maaseia, weeriitap Itiel, weeriitap Jesaia. 8Kirubei ineendet Gabia, Salai. Ki piik pogol sogool ak tiptem ak sisiit. 9Ki pounindennywa Joel weeriitap Zikri, ak ki ne po aeng' ne ki pou nganaseet Judah weeriitap Hasenuah.
10Che po tisiik ko ki: Jedaiah weeriitap Joiarib, Jakin, 11Seraiah weeriitap Hilkiah, weeriitap Mesulam, weeriitap Zadok, weeriitap Meraiot, weeriitap Ahitub, pounindetap kootap Kamuktaindet, 12ak tupchosyekwak che ki yai poisyetap koot, ko ki piik pogol sisiit ak tiptem ak aeng'; ak Adaiah weeriitap Jeroham, weeriitap Pelalia, weeriitap Amsi, weeriitap Zekariah, weeriitap Pasur, weeriitap Malkija, 13ak tupchosyekyik, che eecheen che po kooriigap kwanisyek, ko ki piik pogol aeng' ak artam ak aeng'. Amashai weeriitap Asarel, weeriitap Asai, weeriitap Meshillemoth, weeriitap Imer, 14ak tupchosyekwak, murenik che kiimeen che nyigoonen, ko ki pogol ak tiptem ak sisiit, ak ki pounindennywa Sabdiel, weeriitap Hagedolim.
15Che po Lawiik ko ki Semaiah weeriitap Hasub, weeriitap Asrikam, weeriitap Hasabia, weeriitap Buni, 16ak Sabetai, Josabad, che po che eecheen eng' Lawiik, che ki pou poisyetap saang' ne po kootap Kamuktaindet, 17ak Mattaniah weeriitap Mikah, weeriitap Sabdi, weeriitap Asaph, ne ki ne oo ne ki tau komwaei kongoi eng' saaet, Bakbukia, ne po aeng' eng' tupchosyekyik ak Abda weeriitap Samua, weeriitap Galal, weeriitap Jeduthun. 18Lawiik tugul che ki mi nganaseet ne tiliil ko ki pogol aeng' ak tamanwogik sisiit ak ang'wan.
19Kogeny, kibogol ak tamanwogik tisap ak aeng' riibiigap kurgotik, chooto ko ki: Akub, Talmon ak tupchosyekwak tugul che kiriipsei eng' ormariichok. 20Ak che ki ng'et che po Israel, eng' Tisiik ak Lawiik, ko ki mi nganasook tugul che po Judah, chii age tugul eng' ole mi porotennyi. 21Ago ki meny otwogigap Hekaluut Ophel. Ki pou otwogichooto po Hekaluut Siha ak Gispa.
22Ki pounindetap Lawiik eng' Jerusalem Usi weeriitap Bani, weeriitap Hasabia, weeriitap Mattaniah, weeriitap Mikah, ne po weeriigap Asaph, tyeniik, che ki pou poisyet ne po kootap Kamuktaindet. 23Amu kimi ng'atuutyet ne king'atyi icheek laitoryat, ak tuguuk che ki kichopchi tyeniik, che yamei peetuut age tugul. 24Petaia weeriitap Mesesabel, ne po lagogap Zerah weeriitap Judah, ko kitoretindetap laitoryat eng' ng'aleek tugul che po piik.
Piigap nganasook alak
25Eng' nganasook kobooto mbareenikwak, kogimenyei alak eng' lagogap Judah, Kiriath-arba ak nganasookyik, eng' Dibon ak nganasookyik, eng' Jekabseel ak nganasookyik, 26eng' Jeshua, eng' Molada ak Beth-pelet, 27ak eng' Hasar-sual, eng' Beer-sheba ak nganasookyik, 28eng' Ziklag, eng' Mekono ak nganasookyik, 29eng' En-rimon, eng' Sora, eng' Jarmut, 30Sanoa ak Adulam ak nganasookwak, Lakish ak mbareenikyik, Aseka ak nganasookyik. Ki meny anyun kobooch Beer-sheba agoi atebweetap Hinom.
31Ki meny lagogap Benjamin ak icheek kobooch Geba ak kwo tai, eng' Mikmas ak Ahija, ak eng' Bethel ak nganasookyik; 32eng' Anatoth, Nob, Anania, 33Hasor, Ramah, Gitaim, 34Hadid, Seboim, Nebalat, 35Lod ak Ono ak atebweetap musogik. 36Ki iyomogei ak Benjamin, Lawiik alage che po Judah.