Kaberuuretap che po imanda
1Olasu Kamuktaindet ne Toroor!
Paibai chii ne iywei Kamuktaindet ne Toroor,
ne poiboitune miising' ng'atuutikyik.
2Tuun kimitu iyotennyi eng' ng'wony;
kiberuuri ooreetap che po iman.
3Mi koonnyi mogornateet ak perurwogik;
ak tebyei imandanyi koigeny.
4Ng'eetei lapkeiyet eng' mesundeito koluuchin che po iman;
tinyei myeeindo, nyiitaat rireenet ak po iman.
5Myee eng' chiito ne poisyei eng' myeeindo ak kobesendoi;
chobei ng'aleekyik eng' imanda.
6Amu ma koi kiisto;
kibwaati ne po iman koigeny.
7Ma iywei ineendet ng'aleek che yaacheen;
igiilotkei muguleldanyi, komang'u Kamuktaindet ne Toroor.
8Lumdaat muguleldanyi, ama tinyei kaiyweisyet,
agoi kogeer magennyi eng' puunikyik.
9 Kigoseerseer, Ki kogoochi che ma tinyei kiy;
tebyei imandanyi koigeny;
kitoroori kuinennyi eng' teegisto.
10Keerei kiptengekyot, ak koaragen;
nyeei kelekyik ak kochoot,
petei mageetap kiptengeginik.