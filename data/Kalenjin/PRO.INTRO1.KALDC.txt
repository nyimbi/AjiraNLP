Ng'aleek che indou
Kitabuutap Kalewenaik ko igimiti miising' agobo naet ne poisyei eng' sabeetap chii. Tinyei kitabuuni kalewenaik che chaang' che teer teer che pekyinennywa ko koneet piik sabeet ne myee. Ibooru komyee kitabuutap Kalewenaik kole mi poroteet eng' cheeng'eetap naet ak komi luseet eng' atebeetap abusnateet. Atebeet ne po abusnateet ko tengek ak ko taunetap petoteet. Naet anyun ne siirei tugul ko ne punu ye mi tilyandit ne myee eng' chii ak Kamuktaindet ne Toroor ak ye kanam chii ng'atuutigap Kamuktaindet ne Toroor ko uu ye nyolunot.
Kitabuutap Kalewenaik ko katuyetap siruutik che chaang' che ki kisirei eng' kasarweek che teer teerchin Iaroori kitabuuni eng' kalewen agobo atebeetap kayaneet ne ki tinyei piigap Israel. Amu nooto anyun, ko nganda mwaat keele kisirei Siriik che teer teer, ko tagunoot miising' keele Solomon ne kisirei ooindonyi.
Teteetap Kaneetutik
Ng'aleek che indou 1:1-7
Ng'aleegap Solomon agobo ng'omnateet 1:8—9:18
Kalewenaigap Solomon 10:1—29:27
Ng'aleegap Agur 30:1-33
Ng'aleegap Lemuel 31:1-9
Kwondo ne nyolunot 31:10-31