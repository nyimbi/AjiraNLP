Laitorinik che ki iterteer Musa
1 Chu ko laitorinigap emonooto che ki par `piigap Israel ak konam emennywa kobunji; eng' Jordan pitoniin ole tokyingei kong'asiis, kobooch atebweetap Arnon kot koit tulweetap Hermon kobooto Arabah tugul ne tokyingei kong'asiis: 2Sihon laitoryatap Amorik ne ki menyei Hesbon, ak ki pou Aroer ne mi tabandap atebweetap Arnon, ak kobooch kwenutap atebweet kot koit aineetap Jabbok, ne kiwotetap lagogap Ammon, ni ko kebebertap Gilead. 3Ki pou kora Arabah agoi nyanjetap Kinnereth kong'asiis kot koit nyanjetap Arabah ne nooto Araraitap Munyuk, ne tokyingei kong'asiis ooreet ne wendi Beth-Jesimoth ak eng' murot tai eng' chepkeigeusyegap Piska keel, 4ak Laitoryat Og ne po Bashan, ne po che ki ng'etune Repaik, che ki menyei Astarot ak Edrei. 5Ki pounisyei ineendet eng' tulweetap Hermon, Saleka ak Bashan komugul kot koit kiwotetap Gesurik, Maakatik ak kebeberta ne po Gilead kiwotetap Sihon laitoryatap Hesbon. 6 Ki par `Musa otwogindetap Kamuktaindet ne Toroor ak `piigap Israel icheek. Ak kogoochi `Musa otwogindetap Kamuktaindet ne Toroor emonooto piigap Reuben ak che po Gad ak kebebertap pororyetap Manasseh kobunji.
Laitorinik che ki iterteer Joshua
7Chuuto laitorinigap emonooto che ki par `Joshua ak piigap Israel eng' Jordan pitoniin ole tokyingei cherongo, kobooch Baal-gad eng' atebweetap Lebanon kot koit tulweetap Halak, ne togostoi agoi Seir (ak ki igoochi `Joshua emonooto pororyosyegap Israel kobunji ko uu pcheutikwak: 8emetap tuloonook, warenget, Arabah, chepkeigeusyek, surkwen, murot tai, Hitik, Amorik, Kanaanik, Perisik, Hibik ak Jebusik): 9laitoryatap Jeriko agenge, laitoryatap Ai, ne neegitee Bethel agenge; 10laitoryatap Jerusalem agenge, laitoryatap Hebron agenge; 11laitoryatap Jarmut agenge, laitoryatap Lakish agenge; 12laitoryatap Eglon agenge, laitoryatap Gezer agenge; 13laitoryatap Debir agenge, laitoryatap Geder agenge; 14laitoryatap Horma agenge, laitoryatap Arad agenge; 15laitoryatap Libna agenge, laitoryatap Adulam agenge; 16laitoryatap Makeda agenge, laitoryatap Bethel agenge; 17laitoryatap Tappuah agenge, laitoryatap Hepher agenge; 18laitoryatap Apek agenge, laitoryatap Lasaron agenge; 19laitoryatap Madon agenge, laitoryatap Hasor agenge; 20laitoryatap Simron-meron agenge, laitoryatap Aksap agenge; 21laitoryatap Taanak agenge, laitoryatap Megiddo agenge; 22laitoryatap Kedesh agenge, laitoryatap Jokneam eng' Karmel agenge; 23laitoryatap Dor ne ki mi Dor parak agenge, laitoryatap Goim eng' Gilgal agenge, 24ak laitoryatap Tirzah agenge.
Ki ek laitorinichooto tugul sosom ak agenge.