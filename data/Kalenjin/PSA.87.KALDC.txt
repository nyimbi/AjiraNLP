Nganaseetap Zion
1Mi lumeiywondennyi tuloonook che tiliileen.
2Chamei Kamuktaindet ne Toroor kurgotigap Zion
Kosiir meng'otosyek tugul che po Jakobo.
3Kimwaitaenen tuguugap teegisto,
Ee inyee nganaseetap Kamuktaindet.
4Amwae kainetap Rahab ak Babilon eng' icheek che ingeno:
Ogeer Philistia, ak Tyro, kobooto Kush;
Ki kisikyin chiichi olooto.
5Ee, kimwaei agobo Zion keele,
“Ki kisikyin olooto chiichi ak chiichoo;”
ak igimiti Ne Toroor Miising' ineendet.
6Tuun iiti Kamuktaindet ne Toroor ye sirei piik, kole
Ki kisikyin chiichi olooto.
7Mwaei icheek che tyeni ak icheeget che urerendos kole,
Miitei oldang'ung' kong'iikyuk tugul che po peek.