Ng'aleek che indou
Kitabuuni po Esta ko kitabuut ne teer eng' kitabuusyegap arorutyet ne po keny. Ne tai ko amu tinyei kitabuuni paornatosyek agobo pounateet ne ki po Persia. Taagu keele ki kisirei kitabuuni eng' kasarta kobou `Persia Israel ak ko kagoweek ooindap pororyetap Israel kobun ole ki luulenik si koteech Hekaluut ak koleelit kaptisiisyo. Che ki ng'et, ko ki eesyo koweek emennywa kosupkei ak kursosyegap Isaiah ak Jeremiah che kiguur icheek komong' eng' Babilon ole kiga kotebee kenyiisyek che siirei tamanwogik tisap.
Eng' kebebertap piik che ki ng'et eng' emet ne ki kiluulji piigap Israel ko ki mi kwony ne ki kiguuree Esta ak chii age ne ki kiguuree Mordekai. Mwaiwech kitabuuni agobo toreteet ne ki igoochi `Esta ak Mordekai piigap Israel kosupkei ak teteetap puunyoondit ne ki machei koyachi kandoindet ne ki kiguuree `Haman piigap Israel che kigang'et eng' Persia.
Kosupkei ak siruutigap kitabuuni, komuuch kenai keele ki mata kosubi mageetap Kamuktaindet ne Toroor `piigap Israel che ki meng'iisyei eng' Persia.
Teteetap Kaneetutik
Koegu Esta osotyotap laitoryat 1:1—2:23
Kotetei Haman kebar Yahudik 3:1—5:14
Koityin Haman meet ne kitetei 6:1—7:10
Koterteeri `Yahudik puunikwak 8:1—10:3