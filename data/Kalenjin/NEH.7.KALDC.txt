1Ye kingo kageteech irimeet ak ande kereiywegap kurgotik, koga kelewen riibiik, tyeniik ak Lawiik, 2alewen anyun tupchennyu Hanani ak Hananiah pounindetap irimeet koboi Jerusalem, amu ki chiito ne kiyani ak ki iywei Kamuktaindet kosiir che chaang'. 3Ki aleenji icheek, “Amat keyat ormariichogap Jerusalem kot kong'wanit asiis. Ye ta kotonondos koriipsei, ko myee koger icheek ormariichok ak otemel ak olewen riibiik eng' piik che menyei Jerusalem, chii age tugul eng' riipsennyi, ak koriip chii age tugul ole tokyingei koonnyi.”
Kainaigap piik che ki week
(Ezr 2:1-70)
4Ki tebees anyun nganaseet ak ko paraa, ago king'ering' piik che ki mi oriit, ak ki tomo keteech kooriik. 5Ki inde Kamuktaindennyo muguleldanyu ale ayum piik che taagunotiin ak pounik, kobooto piik, si kobiit ki it kobee tetuutigap ibinwek che ki kosiirto. Ki anyooru kitabuutap tetuutigap ibinwek che ki kosiirto ne po icheek che kisip kotogos, ak anyooru ko siraatiin eng' bukuinooto:
6Chuuto piigap emet, che kiga kotogos kobunu ole kiga kiluulji. Chuuto che kiga luul Nebukadnezar laitoryatap Babilon, che ki week kobwa Jerusalem ak Judah, ko uu ye ki wo chii tugul nganasennyi: 7che kigabwa kobooto Zerubabel ak Jeshua, Nehemiah, Azariah, Raamya, Nahamani, Mordekai, Bilsan, Misperet, Bigbai, Nehum ak Baanah. Koitetap murenigap piigap Israel: 8lagogap Paros ko ki piik eliphuusyek aeng' ak pogol ak tamanwogik tisap ak aeng'. 9Lagogap Shepatiah ko ki pogol somok ak tamanwogik tisap ak aeng'. 10Lagogap Ara ko ki pogol lo ak konom ak aeng'. 11Lagogap Pahat-moap, eng' lagogap Jeshua ak Joab, ko ki eliphuusyek aeng' ak pogol sisiit ak taman ak sisiit. 12Lagogap Elam ko ki eliphuut agenge ak pogol aeng' ak konom ak ang'wan. 13Lagogap Satu ko ki pogol sisiit ak artam ak muut. 14Lagogap Sakai ko ki pogol tisap ak tamanwogik lo. 15Lagogap Binui ko ki pogol lo ak artam ak sisiit. 16Lagogap Bebai ko ki pogol lo ak tiptem ak sisiit. 17Lagogap Askad ko ki eliphuusyek aeng' ak pogol somok ak tiptem ak aeng'. 18Lagogap Adonikam ko ki pogol lo ak tamanwogik lo ak tisap. 19Lagogap Bigbai ko ki eliphuusyek aeng' ak tamanwogik lo ak tisap. 20Lagogap Adin ko ki pogol lo ak konom ak muut. 21Lagogap Ater, che po Hezekiah, ko ki tamanwogik sogool ak sisiit. 22Lagogap Hasum ko ki pogol somok ak tiptem ak sisiit. 23Lagogap Besai ko ki pogol somok ak tiptem ak ang'wan. 24Lagogap Harip ko ki pogol ak taman ak aeng'. 25Lagogap Gibeon ko ki tamanwogik sogool ak muut.
26Piigap Bethlehem ak Netopa ko ki pogol ak tamanwogik sisiit ak sisiit. 27Piigap Anatoth ko ki pogol ak tiptem ak sisiit. 28Piigap Bet-asmabet ko ki artam ak aeng'. 29Piigap Kiriath-Jearim, Kepira ak Beerot ko ki pogol tisap ak artam ak somok. 30Lagogap Ramah ak Geba ko ki pogol lo ak tiptem ak agenge. 31Piigap Mikmas ko ki pogol ak tiptem ak aeng'. 32Piigap Bethel ak Ai ko ki pogol ak tiptem ak somok. 33Piigap Nebo age ko ki konom ak aeng'. 34Lagogap Elam age ko ki eliphuut agenge ak pogol aeng' ak konom ak ang'wan. 35Lagogap Harim ko ki pogol somok ak tiptem. 36Lagogap Jeriko ko ki pogol somok ak artam ak muut. 37Lagogap Lod, Hadid, ak Ono, ko ki pogol tisap ak tiptem ak agenge. 38Lagogap Senaa ko ki eliphuusyek somok ak pogol sogool ak sosom.
39Tisiik: lagogap Jedaiah, che po kootap Jeshua, ko ki pogol sogool ak tamanwogik tisap ak somok. 40Lagogap Imer ko ki piik eliphuut agenge ak konom ak aeng'. 41Lagogap Pasur ko ki eliphuut agenge ak pogol aeng' ak artam ak tisap. 42Lagogap Harim ko ki eliphuut agenge ak taman ak tisap.
43Lawiik: lagogap Jeshua, che po Kadmiel, eng' lagogap Odeba ko ki tamanwogik tisap ak ang'wan. 44Tyeniik: lagogap Asaph ko ki pogol ak artam ak sisiit. 45Riibiigap kurgotik: lagogap Shallum, lagogap Ater, lagogap Talmon, lagogap Akub, lagogap Hatita, lagogap Sobai, ko ki pogol ak sosom ak sisiit.
46Otwogigap Hekaluut: lagogap Siha, lagogap Hasupa, lagogap Tabaot; 47lagogap Keros, lagogap Sia, lagogap Padon; 48lagogap Lebana, lagogap Hagaba, lagogap Salmai; 49lagogap Hanan, lagogap Gidel, lagogap Gahar; 50lagogap Reaiah, lagogap Rezin, lagogap Nekoda; 51lagogap Gasam, lagogap Uzzah, lagogap Pasea; 52lagogap Besai, lagogap Meunik, lagogap Neprusesik; 53lagogap Bakbuk, lagogap Hakupa, lagogap Harur; 54lagogap Baslit, lagogap Meida, lagogap Harsa; 55lagogap Barkos, lagogap Sisera, lagogap Tema; 56lagogap Nesia, ak lagogap Hatipa.
57Lagogap otwogigap Solomon: lagogap Sotai, lagogap Soperet, lagogap Perida; 58lagogap Jaala, lagogap Darkon, lagogap Gidel; 59lagogap Shepatiah, lagogap Hatil, lagogap Pokereth-hasebaim ak lagogap Ammon.
60Otwogigap Hekaluut tugul ak lagogap otwogigap Solomon, ko ki ek pogol somok ak tamanwogik sogool ak aeng'.
61Chu anyun che ki togos eng' Tel-mela, Tel-harsa, Kerub, Adon ak Imer; ago ki ma imuuch koboor kooriigap kwanisyekwak anan iyotennywa, ngo ki po Israel: 62lagogap Delaiah, lagogap Tobia, lagogap Nekoda, ko ki pogol lo ak artam ak aeng'.
63Ak eng' tisiik: lagogap Hobaia, lagogap Hakos, lagogap Barsilai, ne ki itun chepto age eng' tiibiigap Barsilai Gileadindet ak ki kimwaitae kainennywa. 64Ki cheeng' chuuto kiit ne ki kisirchi kainaikwak, kobee tetuutigap ibinwek che ki kosiirto, ago ki ma nyoor: amu nooto anyun ki kiit keele ng'woneen ak ki kiistoe tiseinateet. 65 Ki ng'at `Tirsata icheek kole manyolji koam tuguuk che tiliileen miising', kot kobiit tisiindet ne tinyei Urim ak Tumim.
66Ki ek tuiyet tugul eliphuusyek artam ak aeng' ak pogol somok ak tamanwogik lo, 67koma pooto otwogikwak che murenik ak che tiibiik, ki ek chooto eliphuusyek tisap ak pogol somok ak sosom ak tisap. Ki tinyei tyeniik che murenik ak kwonyiik pogol aeng' ak artam ak muut. 68Paraisisyekwak ko ki pogol tisap ak sosom ak lo, nyumbokwak ko ki pogol aeng' ak artam ak muut, 69tambeesik ko ki pogol ang'wan ak sosom ak muut ak sigiroik ko ki eliphuusyek lo ak pogol tisap ak tiptem.
70Kigon alak eng' kandoigap kooriigap kwanisyek tuguugap poisyet. Kigon `Tirsata keruutik sisiit che po thahabu, taabook konom, ngoroigap tisiik pogol muut ak sosom, keip koba ole kigonoree tuguuk. 71Ak kigon kandoik alak che po kooriigap kwanisyek Keruutik pogol agenge ak tamanwogik lo ak sisiit che po thahabu ak keruutik eliphuut agenge pogol aeng' ak konom che po fedha, keip koba ole kigonoree tuguuk che po poisyet. 72Konunoigap piik tugul ko ki keruutik pogol agenge ak tamanwogik lo ak sisiit che po thahabu, ak keruutik pogol agenge ak artam che po fedha ak ngoroik tamanwogik lo ak tisap che po tisiik.
73 Ki meny anyun nganasookwak tisiik, Lawiik, riibiigap kurgotik, tyeniik, piik alak, otwogigap Hekaluut ak Israel tugul. Kingo it arawet ne po tisap, ko ki mi piigap Israel nganasookwak.