Poiboiyetap Kap chii ne po iman
1Paibai age tugul ne iywei Kamuktaindet ne Toroor,
ne wendote ortinwekyik.
2Amu iame poisyonigap euneguk;
ibaibaitu ak italbisi.
3Igeitu osotyondeng'ung' keetit ne yiei ne po sabibuk,
eng' koong'ung' oriit;
igeitu lagoguk keetiik che mengeechen che po mseituni
che yiemei meseng'ung'.
4Ogeero, kiberuuri ko uu nooto chiito
ne iywei Kamuktaindet ne Toroor.
5Iberuurin Kamuktaindet ne Toroor eng' Zion.
Ak igeere poroteetap Jerusalem peetuusyek tugul che po sabeeng'ung'.
6Ee, tuun igeere mochogoroniguk.
Ingotebee kaalyeet Israel!