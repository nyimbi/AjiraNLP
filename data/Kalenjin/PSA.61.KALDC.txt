Saaet kesoom riipseetap Kamuktaindet
Po ne oo eng' putiik eng' kibugandet ne po inoik. Tyendap Kalasunet ne po Daudi.
1Ee Kamuktaindet, kaswa riirekyuk,
epchi iit saaennyu.
2Aguurin eng' tabandap ng'wony,
ye kagotanui muguleldanyu.
Imutya rwandet ne kooi kosiiro,
3amu inyee ko ii ole amwechini,
ii koot ne kooi ne kiim ole aung'egei eng' puunik.
4Amenye koong'ung' koigeny,
amweu aung'egei kebebaiguk.
5Amu inyee, ee Kamuktaindet ne ki igas kaarortaosyekyuk,
ki igoono poroteetap icheeget che konyiti kaineng'ung'.
6Itesyini laitoryat peetuusyek;
tarei kenyiisyekyik ibinwek che chaang'.
7Tebee taitap Kamuktaindet koigeny,
chop si koriip ineendet chamyet ne tala ak imanit.
8Si atyenji kaineng'ung' kalasunet koigeny,
si kobiit agoito peetuut age tugul che ki aaroorte.