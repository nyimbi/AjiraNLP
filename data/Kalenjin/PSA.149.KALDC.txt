Kalasunet agobo myeeindap Kamuktaindet
1Olasu Kamuktaindet ne Toroor!
Otyenji Kamuktaindet ne Toroor tyendo ne leel,
ak kalasunennyi eng' tuiyetap che tiliileen.
2Ingobaibait Israel eng' yaindennyi;
ingogaskei lagogap Zion eng' Laitoryandennywa.
3Ingolas kainennyi ye urerendos,
ingotyenji ineendet kalasunoik eng' sugutit ne ming'in ak ketubet.
4Amu paibai Kamuktaindet ne Toroor eng' piikyik;
igororoni eng' yetunet che iming'inegei.
5Ingoboiboitu che tiliileen eng' telunateet;
ingotyenso eng' poiboiyet eng' itogusyekwak.
6Ingotebee kutusweekwak kalasunoik che eecheen che po Kamuktaindet,
ak ingotebee eunekwak rotwetap chok ne ng'atip komoswek tuwai;
7si kobiit koyaakyi mugetuut pororyosyek,
ak pireet ne pirei piik;
8korat laitorinikwak eng' nyororosyek,
ak korat eng' mugurek che po kariik chechwaak che taagunotiin,
9ak korwookyine kirwooget ne siraat.
Tinyei teegisi chechiik tugul che tiliileen.
Olasu Kamuktaindet ne Toroor!