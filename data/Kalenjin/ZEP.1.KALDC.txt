1 Ki nyoonji `ng'olyootap Kamuktaindet ne Toroor Zephaniah weeriitap Kusi, weeriitap Gedalia, weeriitap Amariah, weeriitap Hezekiah, eng' peetuusyegap Josiah weeriitap Ammon, laitoryatap Judah.
Kirwooget ne nyoonjin Judah
2Ageesu tuguuk tugul eng' ng'wony,
mwaei Kamuktaindet ne Toroor.
3Ageesu piik ak tyong'ik;
ageesu toriitigap parak,
ak njireenigap nyanjet,
andachini kanagutik kiptengeginik;
ak aiste piik eng' ng'wony,
mwaei Kamuktaindet ne Toroor.
4Aluukyini `eunnyu Judah,
ak piik tugul che menyei Jerusalem;
ak abar ng'etuunenigap Baal,
kobooto kainetap Kemarik ak tisiik;
5ak icheek che ilasu tuguuk tugul che po kipsengwet,
eng' kooriik parak;
kobooto icheeget che ilasu, che iyasyechin Kamuktaindet ne Toroor,
ak koyastos eng' kainetap Malkam;
6ak icheek che ki week kometo Kamuktaindet ne Toroor;
kobooto icheek che ma cheeng' Kamuktaindet ne Toroor,
anan koteepse ineendet.
7Osisye eng' taitap Kiptaiyat Kamuktaindet ne Toroor:
amu kagoriik peetuutap Kamuktaindet ne Toroor:
amu kagochop Kamuktaindet ne Toroor tiseiywot,
kagoanyiny toekyik.
8Ak tuun abire eng' peetuutap tiseiywotap Kamuktaindet ne Toroor,
pounik, weeriitap laitoryat, kobooto icheek tugul che ilaachi ngoroigap toek.
9Ak abire eng' peetuunooto tugul che toroombenjin tugatuk,
che inyiiti kootap kiptaiyannywa koroomnateet ak ng'aalseet.
10Mwaei Kamuktaindet ne Toroor kole
tuun piitu eng' peetuunooto waagaatap riirek ne punu ormariichetap njireenik,
ak waagaat ne punu kebebertap nganaseet,
kobooto cheet ne oo ne punu tuloonook che mengeechen.
11Owaach okweek piik che omenye Maktes,
amu kabek chemung'arainik tugul:
ak ki parei icheek tugul che ki tinyei fedhaisyek ng'iisyat.
12Ak asyaach Jerusalem eng' peetuusyechooto akweng'ate;
ak abir piik che ki kotepto kimnateennywa ko uu divaik che mi ak misigiikyik,
che mwaei eng' mugulelwekwak kole
ma yaei Kamuktaindet ne Toroor ne myee, ama yaei yaityet.
13Ak keluul mogornatennywa,
ak koguber kooriikwak:
ee, teechei kooriik, ago ma menyei;
ak komiin mbareenigap sabibuk,
ago ma eei divaikwak.
14Kariik peetuut ne oo ne po Kamuktaindet ne Toroor,
neegit ak kochogu miising',
ak ko ng'waan tweguunet ne po peetuutap Kamuktaindet ne Toroor;
riirei eng' olooto nyiganeet eng' tuugeet ne oo.
15Egu peetuunooto peetuutap nereegek,
peetuutap nyalilda ak ng'wanindo,
peetuutap kubernateet ak ng'emisyet,
peetuutap imeenindo ak mesundeito,
peetuutap poolik ak imeenindo ne oo.
16Peetuutap iryageet ak waagaat,
agobo nganasook che ng'ootaatiin,
ak irimoik che torooreen.
17Ak aipchi piik pichiindo,
kot kobendat ko uu piik che koryotiin,
amu ki koyachi Kamuktaindet ne Toroor tengekto:
ak ketumda korotiikwak ko uu temburyek,
ak keraanda poorwekwak ko uu ng'atateek.
18Ama imuuchi fedhaisyekwak
anan thahabusyekwak kosar icheek eng' peetuutap nereegegap Kamuktaindet ne Toroor;
ago kibeelei emet komugul eng' maatap ng'etkondanyi:
igeesu, ee, igeesu eng' kamuiset icheek tugul che menyei emet.