Kirwooget ne nyoonjin Israel
1Ogas niito, ee okweek tisiik!
Oep iit, okweek kootap Israel!
Ogas komyee, ee kootap laitoryat,
amu nyoonjinok kirwooget;
amu ki oegu mesteet eng' Mispa,
ak mesteet ne uu regereiywot ne kiitoi eng' Tabor.
2Ki kotes miising' `pistoik parisyet;
ago agere kong' icheek tugul.
3Angen Ephraim,
ama ung'aat Israel eng' anee.
Amu koiyai kugoinatet inyee, ee, Ephraim,
ki kong'wanit Israel.
4Poisyonikwak koma chamjin icheek
koweekyigei Kamuktaindennywa
amu tinyei sabeetap kugoinatet,
ama ingen Kamuktaindet ne Toroor.
5Ak paoryani menoteetap Israel eng' tainnyi;
ibutos anyun Israel ak Ephraim eng' tengektonywa;
ibuti Judah agine kobooto icheek.
6Pendi icheek kobooto akwotisyekwak che po keechiirek ak che po tuuga
kocheeng'ei Kamuktaindet ne Toroor;
ago ma nyooru ineendet, kigoistoegei `ineendet icheek.
7Kigoberber `icheek Kamuktaindet ne Toroor;
amu kigosich lagok che kipsagarek.
Amei `arawet ne kaleel icheek kobooto mbareenikwak.
Judah ak Israel
8Oguut igoondit eng' Gibea,
ak oguut iryageet eng' Ramah.
Owaach eng' Beth-aben;
keer ole po let eng' inyee, ee Benjamin.
9Egu karaatya Ephraim eng' peetuutap kereetap kong';
ki abooru eng' kwenutap pororyosyegap Israel
kiit ne tuun piitu.
10Uu pounigap Judah
piik che inaktoe kiwoteet.
Aroong'jini icheek nereegekyuk ko uu peek.
11Kisastoe Ephraim,
kityekyin ng'wony eng' kirwooget;
amu ki chamei koosup ng'atuutyet.
12Auu anyun eng' Ephraim kiptorotyot,
ak auu nunateet eng' kootap Judah.
13Kingo keer Ephraim myandanyi,
ak kogeer Judah mookyik,
ko ki wo anyun Ephraim Assyria,
ak koyookto keguur laitoryat Jareb.
Ago ma imuuchi kosoobok,
amainyaiywok mookwok.
14Amu aigeitu ng'etundo eng' Ephraim,
ak aigeitu ng'etundo ne neran eng' kootap Judah.
Agereeri aneendet ak awe;
amuti ama piitu chii ne saru.
15Aweekyinigei anyun oldanyu,
agoi kong'aany chalwoktanywa ak kocheeng'a.
Eng' nyalildanywa ko cheeng'a icheek eng' kagiiletapkei.