1Kigetyigei kogeny `Job kalewenennyi ak komwa kole:
2ko uu ye sabei Kamuktaindet, ne ki istoena imandanyu,
ak ko uu ye sabei Ineendet Ne po Kamuktaet, ne kigonyalil saboondanyu,
3kotee kota kochamegei saboondanyu eng' oriitinnyu,
ak mi Kabuusetap Kamuktaindet seruunekyuk;
4Iman, koma mwaei kutinnyu ne ma po iman,
anan komwa ng'elyeptanyu ng'aalseet.
5Achicha, ma iityinok imanda;
ma metoi imandanyu agoi ameei.
6Aname imandanyu kouiit, machundoi;
ma kera kong' muguleldanyu ko ta asabe.
7Ingogergeit punyondennyu ak kiptengekyot,
ak ingoigei ineendet ne ng'eetyina, chiito ne ma po iman.
8Nee kamang'unetap chii ne ma iywei Kamuktaindet, agot ngo sikyigei kelunet,
ye isto Kamuktaindet saboondanyi?
9Tos kasei Kamuktaindet riirekyik,
ye kanyonji ineendet nyalilda?
10Tos ibaibaegei Ineendet Ne po Kamuktaet,
ak koguur Kamuktaindet eng' peetuusyek tugul?
11Aneetook agobo eutap Kamuktaindet,
ma unyei kiit ne tinyei Ineendet Ne po Kamuktaet.
12Ki ogeer nooto okweek tugul,
amu nee anyun si oegu che ma tilei kiy agot kitigin?
13Niito ko kebebertap kiptengekyot eng' Kamuktaindet,
ak poroteetap usiik, che taachei eng' Ineendet Ne po Kamuktaet,
14nga tesatiin lagokyik, kobunjiin rotwetap chok;
Ama yamei amitwogik lagokyik.
15Che kang'etune ineendet, ketubei eng' meet,
ama riirtos mosoogikyik.
16Agot ngobas fedhaisyek ko uu temburyek,
ak kochop ngoroik ko uu meneet.
17Imuuchi kochop, ago ilaachi piigap iman,
ak kopchechigei fedhaisyechooto piik che ma tinyei leluut.
18Teechei koonnyi ko uu ne po kiproroktet,
Ak ko uu keryet ne teechei riibindet.
19Ruei ko mogoryo, ago ma kiyumi;
Kosu, ago ma komi.
20Namei ineendet kamuisosyek ko uu peek,
Chorei ineendet usoonet ne oo kemoi.
21Ibei ineendet usoonet ne po kong'asiis, ak kwo,
ak kobukto ineendet kwo eng' oldanyi.
22Amu wiirei `Kamuktaindet ineendet ama riiree.
Machei komwee eunnyi.
23Iraprabi piik eunekwak agobo ineendet,
Ak koon ineendet eng' oldanyi.