1  Ki sa anyun `Jona Kamuktaindet ne Toroor Kamuktaindennyi komi `moetap njiryot, 

2  Ak ki le, “Eng' nyalildanyu ko ki aguur Kamuktaindet ne Toroor, ak ki wolwo; ami ye mi che ki kobek ko ki aguurse, ak ki igas kutinnyu. 

3  Ki iwiircha rireet, eng' kwenutap nyanjosyek, ak ki yiema maraneet; peeguk tugul che mildogei ak che somotitogei ko kimaluucha. 

4  Ki amwa ale, ‘Kagewiirta si ma igeera; ak ta amuktoi ano kogeny ageer hekalung'ung' ne tiliil?’ 

5  Ki yiema peek, agoi saboondanyu; ki yiema rireet; ki rat metinnyu mutweek. 

6  Ki achoortegei agoi kelusyegap tuloonook; ki rata ng'wony kobooto temeleiywekyik agoi. Ago ki imutu kora saboondanyu komong' eng' keriinget, ee Kamuktaindet ne Toroor Kamuktaindennyu. 

7  Ye ki tanui saboondanyu, abwaat anyun Kamuktaindet ne Toroor; ak ki it ole imi saaennyu, agoi hekalung'ung' ne tiliil. 

8  Icheek che isubi atebosyek che ma nyolu che po lembech, ko istoegei rireenennywa pogei. 

9  Ago kobooto mwaetap kongoi aeng'un tiseiywot; che ki aaroorun ayaagun. Po `Kamuktaindet ne Toroor yetunet!” 

10  Ak ki ng'alaalji `Kamuktaindet ne Toroor njiryot, ak ki ing'ung' Jona konyo emet.

