1  Ki kas Judas ak kasubikyik eng' kenyiitap pogol agenge ak artam ak sogool keele nyoonei Antiokas Eupator ak lugeet ne kiim si kobookyi Judea. 

2  Ki kas kole nyoonei Antiokas kobooto Lysias riibindennyi, ne ineendet ko ki namu kandoinatennyi. Ki tindoi age tugul kimnateetap Yunanik ne po kiboryotinigap ng'wony eliphuusyek pogol agenge ak taman, che po paraisisyek eliphuusyek muut ak pogol somok, peeleek tiptem ak aeng' ak che po chepkichutisyek pogol somok kotinyei kariik che ng'woneen. 

3  Ki igoochi Menelaus toreteet icheeget ak kogimkim Antiokas kotestai ama keele kiting'ee myeeindo emennyi. Ki ibwaatyin tamangap ketoroorchi koek tisiindet ne oo. 

4  Ago ki igoochi Laitoryat ne po laitorinik Antiokas nereegek agobo Menelaus; ak ye kingo mwachi Lysias ineendet kole chiichi ne ki koon kaimutichu tugul, kong'at kimut ineendet kwo Bereoea si kebar ko uu piteetap komosata. 

5  Mi olooto teekseet ne kooi ne mitaisyek tiptem ak aeng' kwo parak, ne ki nyi oreek ak kotinyei chematiret ne ki yiem eng' komoswek tugul ak kotinyei ngasiit ne choorchingei yooto mi oreek. 

6  Ki kiwiirtoe yooto chii age tugul ne ki lelji kamuktain anan ko age tugul ne kanam leeluut. 

7  Kosupkei ak nooto, ko kime agine Menelaus kot koma nyoor tubeet eng' ng'wony. 

8  Ak ki po imanda nooto amu ki tinyei leluutik che chaang' che ki lelji kaptisiisyo ne nooto ko ki itabanaat maannyi ak oreekyik; ak kinyoor meennyi eng' oreek. Pooryeet eng' ye neegitee Modein 

9  Ki nyo laitoryat eng' ngelelnateet kole si koboorchi Yahudik tuguuk che yaach kot kosiir che kiga kiyai eng' peetuusyegap kwandanyi. 

10  Ye kingo kas Judas agobo niito, kong'at piik koguur Kiptaiyat peet ak kemoi kole tamangap ketooret si ma ibeet icheek ng'atuutyet ak emennywa ak hekaluunwa ne tiliil. 

11  Kora ko kimachei kole si ma meto piik che chooto kitogu kogimegitu kobutyi eunegap pororyosyek alak chooto ma iywei Kamuktaindet. 

12  Kingo kago riirchi tugul Kiptyaiyaat nooto tinye riirge eng' kibagenge ak eng' soomeet ak karugutetapkei kong'uruktos eng' peetuusyek somok kipchulyo, ko ki il `Judas icheek ak kong'at kogersach. 

13  Kingo kagoteepsee poisyek, ko til Judas komanda ak koyai pooryeet ak laitoryat kosigee kimnateet Kamuktaindet kotomo Antiokas kobookyi Judea ak konam nganaseet. 

14  Ki inde taitap yaindetap ng'wony kakwautyennyi ak ko ki il kiboryotinikyik koyai pooryeet agoi meet eng' nyiganateet agobo ng'atuutik, hekaluut, mogornatenwa ak kobir kambi eng' ye neegitee Moden. 

15  Ki igoochi kiboryotinikyik ng'olyootap ung'oot ne leen “Katertrisyetap Kamuktaindet,” ak ko kagolewen kimnateetap parnotik che nyigoonen, kobookyi kap laitoryat eng' kemoi ak kobar piik che maregunee eliphuusyek aeng' eng' kambi. Ki toor pelyoot ne ki indou ak ketindennyi. 

16  Ki eng' let, ko kagonde kambiit arageneet ak kwong'eet, koweegis icheek eng' katerteerisyet. 

17  Ki yaak niito ko kaegaat, amu ki riip `Kiptaiyat ineendet. Koyae kaalyeet Antiokas ak Yahudik 

18  Ki iro laitoryat nyiganateet ne ki tinyei Yahudik eng' kabookyinet ne ki ibookyi ineendet ak kotyem tetutyet si kobookyi oldanywa. 

19  Ki ibookyi Beth-zur, oldap Yahudik ole ki riibot kot ak kegirinda. Ki ibookyi kogeny yooto, ak kiterteer ineendet. 

20  Ki iyookyi Judas icheek che ki mi yooto tuguuk tugul che ki ma kotiin. 

21  Ki ng'wekta icheek chii ne keguuree Rodokus ne ineendet ko ki agenge eng' piigap Yahudik; ki kicheeng' ineendet, ak ki ngenam, kende korgoreet. 

22  Ki soom kogeny laitoryat ko ng'alaaljin ak piigap Beth-zur ak kogoon kayomiset ak kotaach neng'wang'et. Ki weektagei let ak ne matyaniit, kobookyi Judas ak kasubikyik, ak ki kiterteer ineendet. 

23  Ko maloit, ko kas kole kogo ngelel eng' Antiok Philipu, ne ineendet ko ki kametochi kondochi kandoinatet, ak ki iimgei kot. Ki kuur Yahudik ak ko koitogei, ak koyasyo koriip imandanywa tugul. Ki kosyin ko uu nooto ak ko koito tiseiywoot, ak yeityo ko toroor kaptisisyenwa ak koboor aiyebindo agobo oldo nooto itabanaat. 

24  Kitaach Makabaios ak kometo Hegemonides konom kandoinatet kong'etee Tolemais agoi Gerar, ak kwo inee agoi Tolemais. 

25  Ki nereekso kot piigap Tolemais agobo kasyinonooto; ki oo nereegenwa kot ne kimachei kebut kasyinonooto. 

26  Ki wo tai Lysias ak kotyech ole ki ng'ololdoe. Ki ng'ololji piik ak koaroor agobo amu nee komi kasyinonooto ko uu ye ki imuuchi, ak igaigai icheek ak konyoor chameennywa ak yeityo komanda kwo Antiok. Ki uu niito anyun kabookyinetap ak weeetap let ne po laitoryat.

