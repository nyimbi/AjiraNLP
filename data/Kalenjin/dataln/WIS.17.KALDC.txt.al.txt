1  Ago oo kirwoogeng'ung' ago ui kearoor nooto amu nee asi kobetos che ma mache kineet. 

2  Ye kingo pwat piik che kolkol kole ki konde pororyeng'ung' ne tiliil eng' pounatennywa, ko ki kirat icheek eng' kemout ne koi ne po mesundeito kitebiso eng' kooriikwak, eng' loindap riibseng'ung' ne po koigeny. 

3  Ki ibwaatyin kole ki ung'ootiin tengekwogikwak, ki kitektaegei patautap angeet ne oo ne tui, ago nguno ko ki mi eng' kaiweisyet, koaragendos ak kobotbotendos kogeero chesawilok. 

4  Ma imuuch agot kooriikwak che ki po mesundeito koteekta icheeget eng' tabotet, ki tulji icheeget tuleet ne oo, Ago ki iboorchigei icheeget hesawilook che ki tinyei togoochik che kisiring'is. 

5  Ki ma komi maat ne ki tinyei kimnateet kogoochi icheeget lapkeiyet agot kecheik che ki ikweng'ndoi ko ki ma komuuchi koistoe icheeget mesundeitap meet. 

6  Ki mong'ji icheeget maatap kwong'eet ne memuuchi kimugulmet age tugul konam kot kooro lapkeiyet, ago eng' tabotennywa ko ki iyan kole chooto ki keer ko ki po kwong' kosiir che ki ibwaatyin kogeer. 

7  Ki kisiir ponitwogik che yaach che kiyaei icheek ago ki kiteweer utaatyennywa ne ki lasegei. 

8  Ago ki lasegei icheek kole imuuchi koonda tabotet ak myandap saboondo, ago nguno ko ki myandos icheeget eng' kaiweisyet ne milebich. 

9  Ki piityi icheeget kayweisyetap tuugeetap erenook ak tyong'ik che ki pwonjin icheeget. 

10  Ago ki petyo eng' tabotet, koywei koyaat konyekwak nganda kima komuuchi kotuch. 

11  Taunetap yaityet ko tabotet, ichubegei inyegei ne tinyei kabwaatutik che yaach kogeere koigeny che yaach kosiir che po iman. 

12  Tabotet ko rerunatetap toreteet ne koonu ng'omnateet ne telelot, 

13  ak ye kasiir kaiweisyet kamang'unetap oriititap muguleldo ko kaigai perberyet ne ibu nyalil. 

14  Ki ruiyo pichooto rwondap aryewenet eng' kemoi tugul, nganda ki ma kotinyei kimnon kemout eng' icheeget, amu ki punu emetap meet ne ma tinyei kimnon. 

15  Imuuchi ko ki oon icheeget uronogap kaiweisyet, ak konam tamogaik ak konyalulso mugulelwekwak, ago ki nyoor icheeget tabotet ne ki ma kobwaatyi. 

16  Ko uu nooto kitanui chii age tugul ne ki mi yooto ak ki kiger eng' korgoreet ne ki ma kotinyei rateiwegap karnet. 

17  Ki kinam kabatiik, mestowek ak kiboitiinik eng' kertit ak keratee tugul ratutyetap nyororetap mesundeito. 

18  Ye kingo kas koris age tugul ne siirtoi ak tuugeet ne anyiny ne po toriityon eng' sogeek che kigaruiyo anan mogochek che rwaei. 

19  Anan kabutetap rwandet ne ki kiyook, anan ko tyong'ik che ki ma kotaagu che kiwooti ak kotildooti anan ko tuugeetap tyong'ik che kimorortos eng' kolkolindo ak tuugoosyek eng' kebenosyek che po tuloonook, ak kitanuiso icheek eng' tobotet. 

20  Ki ikweny lapkeiyet ne iluu emet kimugul, ago ki yai piik poisyonikwak ama eng' tabotet. 

21  Ago icheegei che ki kituch eng' kemounootok nyigiis ne kergei ak musundeooto po meet ne ki igeni icheek, ago ki ek icheeget mileet ne oo ne oo icheek agot kosiir mesundeotok.

