13  :

1  -

9  ; Luk 

8  :

4  -

8  ) 

1   Ki toi kogeny koneetis eng' tabandap araraita. Ki iyumjigei ineendet tuiyet ne oo miising' kot kolaany moingetap peek kotebee araraita, ak kotebee tuiyet tugul ngeguutap araraita. 

2  Ki ineet icheek tuguuk che chaang' eng' kalewenaik, ak eng' kaneetisyennyi kogileenji icheek: 

3  “Oep iit! Ki wo leetaindet koleetais. 

4  Ak ye kileetaisye, kobutyi kesweek alak ooreet taban, ak ki pwa toriitik ak koam. 

5  Ki ibutyi alage ole mi koik, ole ki ma kotya ng'ung'unyek, ak ki piityo anyun kochook, amu ng'ering' ng'ung'unyek. 

6  Ak kingo chor asiista, komel; ak ki yaamyo, amu ki ma kotinyei tigitik. 

7  Ki ibutyi alage ole mi katook, ak ki piityo katook ak kogiich, si ma iiyo logoek. 

8  Kobutyi alage ng'ung'unyek che myach ak koiiyo logoek, kieegitu ak kotesak ak ki iyo sosom ak tamanwogik lo ak pogol.” 

9  Ak ki mwa kole, “Ne tinyei iitiik che kastoe, kogas!” Teebutyet agobo kalewenet (Mat 

13  :

1  -

9  ) 

10  Ye ki mi ineegei, kobwanji inee `kasubikyik tamanu ak aeng' kobooto chooto ki mi tugul ak koteebe ineendet agobo kalewenaichooto. 

11  Ki leenji `ineendet icheek, “Kagegoonok okweek onai ung'ootyet ne po laitornatetap Kamuktaindet, ago icheek che miitei saang', kobwanjin tuguuk tugul eng' kalewenaik; 

12   si eng' ‘keeret kogeerei ama ibestos, ak eng' kaseet kogasei ama iguitos; si ma week ak kenyochi kaat.’ ” Koneti Jeso agobo kalewenet (Mat 

13  :

18  -

23  ; Luk 

8  :

11  -

15  ) 

13  Ki leenji icheek, “Ngot ko moguitosi okweek kalewenoni, ko tos onaite ano kalewenaik tugul? 

14  Ineendet ne leetoi ng'olyoot ko koolsei. 

15  Chu che mi tabandap ooreet ole kagilechi ng'olyoot, ak ye kagogas, konyo Setani ak konem nooto kagigoolji icheeget. 

16  Ak chu ak icheek ko chooto che kagilechi ole mi koik, ak ye kagogas ng'olyoot, kotaach eng' poiboiyet. 

17  Ago ma tinyei tigitik, ak tebyei peetuusyek che matya, ak ye it nyalilda anan ko usiisyet agobo ng'olyoot, kobutos ne matiny. 

18  Ak alak, ko che kagilechi ole mi katook; chooto ko icheeget che kagogas ng'olyoot, 

19  ak ye kait kaimutigap ng'wony, ak kaberberisyetap mogornateet, ak magutigap tuguuk alak, kogiich ng'olyoot si ma sich logoek. 

20  Ak chooto che kagilechi ng'ung'unyek che myach, ko icheeget che kasei ng'olyoot ak kotaach, ak koiiyo logoek sosom, ak tamanwogik lo, ak pogol.” Lapkeiyetap tait (Luk 

8  :

16  -

18  ) 

21   Ki leenji icheek, “Ma ki ibu tait ak kinde kitonget oriit anan kurereetap itoogut, ago kindoi ole tonone. 

22   Ma miitei kiy ne ung'aat ne ma tuun king'aanyei, anan ng'olyoo ne po ung'oot ne ma tuun taagu. 

23  Ngo tinyei chii iitiik che kastoe, kogas.” 

24   Ak ki mwachi icheek koleenji, “Oriibegei tuguuk che ogase; kerutyet ne ogere ko tuun kegerunenok nooto, ak keteswook. 

25   Amu ineendet ne tinyei, ko tuun kigoochin; ak ineendet ne ma tinyei, ko tuun keibe agot che tinyei.” Ole uu laitornatetap Kamuktaindet 

26  Ak ki mwa kole, “Uu laitornatetap Kamuktaindet chii ne leechin kesweek ng'wony, 

27  ak koru ak kong'eet, kemoi ak peet, ak kobiityo kesweek ak koeegitu, amaingen ole pititoi. 

28  Yiei ng'wony ineegei; rutu, yeityo konyo metit, yeityo koiywa peek. 

29   Ago ye kagoruryo peek, eng' yooto koip ineendet chepkeswet amu kait kesisyet.” Kalewenetap keswootap karadali (Mat 

13  :

31  -

31  , 

34  ; Luk 

13  :

18  -

19  ) 

30  Ki le, “Kiyanie nee laitornatetap Kamuktaindet anan nee kalewenet ne kimuuchi kemwaitae? 

31  Kergei ak keswootap karadali, ne ye kageminji ng'wony, nganda ming'in eng' kesweek tugul che mi ng'wony, 

32  ko ye kagemin, ko piitei koeetu kosiir minutik tugul che po mbar, ak kosich mooriik che eecheen kot komuuch koteekyi kesonok oriit `toriitigap parak.” 

33  Ak eng' kalewenaik alak che chaang' che uu chooto, ko ki ng'alaaljin icheek ng'olyoot ko uu ye ki imuuchi kogas. 

34  Ak ki ma ng'alaalji icheek ama eng' kalewenet, ago ki ineet tuguuk tugul kasubikyik komi taban icheegei. Usoonet ne oo (Mat 

8  :

23  -

27  ; Luk 

8  :

22  -

25  ) 

35  Ak kingo kagoek koskoleny eng' peetuunooto, koleenji icheek, “Ongelande pitoniin.” 

36  Ak kingo pagaakta tuiyet, komut ineendet amu ki miitei moingetap peek. Ak ki mi moingonik alak kobooto ineendet. 

37  Ki ng'eet anyun usoonet ne koroom, ak kiryebei `peek che mildogei moinget kot kogineegit konyi peek moinget. 

38  Ki mi ineendet moinget let, korue kiit ne kitiie metit; ak ki ing'eet ineendet ak koleenji, “Kaneetindoni, mema kenech kiy ago kagibegu?” 

39  Kingo kaging'eet, koger kong' usoonet, ak kong'alaalji araraita kole, “Tonon! Siis!” Ki tonon anyun usoonet, ak kosiis araraita. 

40  Ki leenji icheek, “Kalya si oiyweisye? Agoi nguno ko motinye kayaneet?” 

41  Ki iyweis miising' ak komwachingei koleen, “Ng'oo niito, ne kase iit agot usoonet ak araraita?”

