1  Eng' kenyiit ne ki wo Tartan Ashdod, ye ki iyookto Sorgon laitoryatap Assyria, kogiwo kobargei ak Ashdod, ak koluul; 

2  ki ng'alaal Kamuktaindet ne Toroor eng' Isaiah weeriitap Amos, kole, “Ui ireegu kuniok che igermenegei, ak ireegu kweoniguk.” Ak ki yai ko uu nooto, kowendoot aach ngor ama tinyei kweonik. 

3  Yeityo komwa Kamuktaindet ne Toroor kole, ko uu ye kogowendoot otwogindennyu Isaiah aach ngor ama tinyei kweonik kenyiisyek somok koek kaboorunet ak kwang'utyet eng' Misiri ak eng' Kush; 

4  ara imuti ko uu nooto laitoryatap Assyria luulenik che po Misiri ak luulenigap Kush, che mengech ak che oosen, komi aach ngor ama tinyei kweonik, kotaagu ngorook, ne kalilanetap Misiri. 

5  Koaragenso ak kolilaanso icheek, amu ki imang'u Kush, ak kitoroornatennywa Misiri. 

6  Eng' peetuunooto ko tuun mwaei che menyei emoni po ngeguut, kole, “Ogeero, kamang'unennyo niito, ne ki kimwechi agobo toreteet si kobiit kesarwech eng' laitoryatap Assyria! Ak acheek anyun, kechilildoi ano?”

