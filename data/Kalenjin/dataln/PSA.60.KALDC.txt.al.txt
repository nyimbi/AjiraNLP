1   Ee Kamuktaindet, ki iwiirtech ak ki iyestech; ki inereech; ee iweechech kogeny. 

2  Ki itumdum emet ak ki ibet; isoop ole ki kobetak amu potani. 

3  Ki iboorchi piiguk tuguuk che nyigiisen; ki igoonech kee divaik che kibogiti. 

4  Ki igoochi che iywein songolyet, si kobiit kobarta amu imanda. 

5  Si kesar chamaniguk, saru eng' eung'ung' ne po tai ak iwolwech. 

6  Kigotwek Kamuktaindet eng' tiliilindanyi; kole, “Agasigei ye apchee Shekem, ak akwaa atebweetap Sukoth. 

7  Nenyu Gilead, ak nenyu Manasseh; Ephraim agine ko kimnateetap metinnyu, Judah ko kiroktonyu ne po laitornatet. 

8  Moab ko karait ne aunegei; awirchini kweiyonnyu Edom. ooren inyee Philistia amu anee.” 

9  Imuta ng'oo awo nganaseet ne kiim? Indoiywa ng'oo agoi Edom? 

10  Tos ma inyee ne ki iwiirtech, ee Kamuktaindet? Ama iwe inyee kobooto lugosyekyok, ee Kamuktaindet. 

11  Koonech toreteet kegirindae puunyoot, amu ma tilei kiy toretetap chii. 

12  Kiterteerisyei eng' nyiganateet eng' Kamuktaindet, amu ineendet ne tyekyin ng'wony puunikyok.

