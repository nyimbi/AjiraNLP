1  Wolwo ye aguurin, ee Kamuktaindet ne po imandanyu! Ki indea parautyet ye ki atinye nyalilda; rireena ak igaswa saaennyu. 

2  Ee okweek, weeriigap piik, owale teegistanyu koek teweernateet kot kotyanit? Agoi au ochame ng'aleek che ma namegei ak kiy, ak ocheeng'e lembechek? 

3  Ago onai ni ole ki kotabaanjigei Kamuktaindet ne Toroor chiito ne po iman; kasei Kamuktaindet ne Toroor ye aguure ineendet. 

4   Eng' nereegekwok ko moyai tengek; ye omi itook, ong'alaaljigei eng' mugulelwekwok ak osisye. 

5  Ogoite tiseiywek che po imanda, ak omang'u Kamuktaindet ne Toroor. 

6  Mwaei che chaang' kole, “Ng'oo ne iboorwech kiy ne myee? Ee Kamuktaindet ne Toroor, tokyech lapkeiyetap togeng'ung'!” 

7  Ki inde muguleldanyu kaagaasetapkei, kosiir ne tinyei icheek ye katesak peekwak ak divaikwak. 

8  Alyeldoi ak anuuchi eng' kaalyeet, ee Kamuktaindet ne Toroor, inyee inyegei ne igoono ameng'iis eng' chametapkei.

