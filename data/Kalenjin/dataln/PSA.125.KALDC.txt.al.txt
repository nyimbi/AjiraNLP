1  Uu icheek che imang'u Kamuktaindet ne Toroor Tulweetap Zion, ne ma kimuuchi keisto, ago tebyei koigeny. 

2  Ko uu ye kiyiem tuloonook Jerusalem, yiemei Kamuktaindet ne Toroor ko uu nooto piikyik, kobooch nguno agoi koigeny. 

3  Amu ma laitorani kirokto ne po tengekto eng' ye mi che po iman; si ma iyogoochi che po iman, eunekwak tengekto. 

4  Yachi ne myee che myachen, ee Kamuktaindet ne Toroor, ak icheek che lititen mugulelwekwak. 

5  Ago icheek che mastoi kosubi ortinwekwak che kunuuren, koonei `Kamuktaindet ne Toroor icheek kobooto yaigap tengekto. Ingotebee `kaalyeet Israel!

