1   Ogoochi Kamuktaindet ne Toroor, ee okweek weeriigap che kiimeen, ogoochi Kamuktaindet ne Toroor teegisto ak kimnateet. 

2  Ogoochi Kamuktaindet ne Toroor teegisto ne nyoljin kainennyi; ogutung'ji Kamuktaindet ne Toroor eng' telunatetap tiliilindo. 

3  Miitei tweguunetap Kamuktaindet ne Toroor nyanjosyek; tulei Kamuktaindetap teegisto, nooto Kamuktaindet ne Toroor, ne mi paragutap peek che chaang'. 

4  Tinyei kimnateet tweguunetap Kamuktaindet ne Toroor; nyiitaat `etunateet tweguunetap Kamuktaindet ne Toroor. 

5  Iriei `tweguunetap Kamuktaindet ne Toroor taragonik; tonatoni `Kamuktaindet ne Toroor taragonik che po Lebanon. 

6  Igoochin `Kamuktaindet ne Toroor tuloonoogap Lebanon kotorombenso ko uu moita; ak tulweetap Sirion, ko uu moitap soet. 

7  Petei tweguunetap Kamuktaindet ne Toroor laletap maat. 

8  Itumdumi tweguunetap Kamuktaindet ne Toroor surkwen; itumdumi Kamuktaindet ne Toroor surkwen ne po Kadesh. 

9  Igoochin tweguunetap Kamuktaindet ne Toroor kenyelok koiiyo, ak chorori keetiigap timiin; ak mwaei age tugul ne mi hekalunnyi kole, “Po Kamuktaindet ne Toroor Toroornatet!” 

10  Tebee Kamuktaindet ne Toroor maraneet ko uu laitoryat; tebyei Kamuktaindet ne Toroor kolaitorani koigeny. 

11  Igoochin `Kamuktaindet ne Toroor piikyik kimnateet! Ingoberuuri `Kamuktaindet ne Toroor piikyik eng' kaalyeet!

