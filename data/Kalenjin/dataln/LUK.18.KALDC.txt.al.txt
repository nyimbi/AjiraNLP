1  Ki mwachi anyun kalewenet kole, Kanyool kosa peetuusyek tugul, amat chorirenso; 

2  koleenji, “Ki miitei nganaseet age kirwoogindo ne ki ma koywei Kamuktaindet, ak ki ma koiti chii: 

3  ak ki mi mosoget age nganasanooto; ne kinyonei ole mi kotugul, koleen, ‘Ibesyeiwo kirwooget ne po iman eng' punyondennyu.’ 

4  Ak ki eesyo eng' peetuusyek alak: ago eng' let, komwa eng' oriitinnyi kole, ‘Agot ngo ma ywei Kamuktaindet, amaiiti chii; 

5  ago amu inyalila mosogani, abesyechini anyun, si ma konyonei kotugul koiima.’ ” 

6  Ak ki le Kiptaiyat, “Ogas kiit ne ki mwa kirwoogindet ne ma po imanda. 

7  Tos ma yachin Kamuktaindet imanda che lewenotin, che riirchin ineendet peet ak kemoi, ak muitoi ineendet eng' icheek? 

8  Amwaiwok ale, yachin ineendet icheek imanda kochokyin. Ago ye tuun nyo Weeriitap chii, ko tos nyooru kayaneet eng' ng'wony?” Kalewenet agobo Pharisaindet ak taagindetap aisuruut 

9  Ak ki mwachi kogeny kalewenoni alak che ki imang'ugei kole, ki po imanda, ak kosasei piik tugul, 

10  koleenji, “Ki togosta piik aeng'u Hekaluut koba kosa; Pharisaindet age, ko taagindetap aisuruut age. 

11  Ki tonon Pharisaindet kosa kong'alaal ineegei kole, ‘Kamuktaindet, amwaun kongoi, amu ma ki kergei ak piik alak, che rebiik, che ma po iman, che ibegei, anan taagindoni po aisuruut. 

12  Arugutige konyil aeng' eng' wigiit; agoitoi kebeberta ne po taman eng' tuguuk tugul che anyooru.’ 

13  Ago ki tonon taagindetap aisuruut eng' ye loo, ak ma cham agot konyal kipsengwet, ago kiluch tegeennyi, kole, ‘Kamuktaindet, rireena, aa kiptengekyo.’ 

14   Amwaiwok ale, kichoortagei chiichooto koonnyi ko kagoek ne po imanda kosiir nin age: amu chii age tugul ne itoroorigei kiming'ini; ak age tugul ne iming'inigei ko tuun kitoroori.” Koberuuri kong kong `Jeso lagok che mengech (Mat 

19  :

13  -

15  ; Mar 

10  :

13  -

16  ) 

15  Ak ki imutyi `piik ineendet manyurunik, si kobiit kotwa icheek: ago ye kingo keer kasubik, koger kong'. 

16  Ago kiguur Jeso icheek kobwonji, ak koleenji, “Ochamji lagok che mengech kobwanjo, amat oete: amu po che uu chu laitornatetap Kamuktaindet. 

17  Amwaiwok iman ale, Age tugul ne mataachei laitornatetap Kamuktaindet ko uu lakweet ne ming'in, koma koi mong'ji olooto matiny.” Kong'alaaljin kong `Jeso chii ne ki mogoryo (Mat 

19  :

16  -

30  ; Mar 

10  :

17  -

31  ) 

18  Ak ki teebe ineendet pounindet age, kole, “Kaneetindoni myee, ayai nee si kobiit anyoor saboondap koigeny?” 

19  Ak ki leenji Jeso, “Amu nee si iguureno ne myee? Ma mi ne myee, kobatee agenge, nooto ko Kamuktaindet. 

20   Ingen ng'atuutik: ‘Amoipkei, Amerumisye, Amechoorse, Amebaoryan lembech, teech kwandang'ung' ak kamenng'ung'.’ ” 

21  Ak ki le, “Ki ariip tuguuchuuto tugul kobooch ko aa neran.” 

22  Ak ye kingo kas Jeso, koleenji, “Ta ko rartaat kiit agenge eng' inyee: alde tugul che itinye, ak ipchechi kibananook, si inyooru konorwet eng' kipsengwet: ak inyoo, isubwo.” 

23  Ago ye kingo kas ineendet tuguuchu, koaragen miising'; amu ki mogoryo kot. 

24  Ak kingo keer `Jeso ineendet, komwa kole, “Pichii ne tya eng' che tinyei mogornatosyek komong'ji laitornatetap Kamuktaindet! 

25  Amu nyumnyum eng' tambeesyet kochut kondap sindanut, kosiir komong'ji mogoryot laitornatetap Kamuktaindet.” 

26  Ki mwa anyun che ki kasei, kole, “Ng'oo anyun ne kesaru?” 

27  Ki le, “Tuguuk che ma imugaksei eng' piik komugaksei eng' Kamuktaindet.” 

28  Kole Petero, “Keero, kigebagaakte tuguukyok, ak kisubun!” 

29  Ak ki leenji icheek, Amwaiwok iman ale, Ma mi chii ne ki pagaakta koot, anan osotyot, anan che tupcho, anan sigiik, anan lagok, agobo laitornatetap Kamuktaindet, 

30  ne ma nyooru che chaang' kosiir eng' peetuusyechu, ak saboondap koigeny eng' peetuusyek che tuun pwoonei. Sip komwaei Jeso ne po somok agobo meennyi (Mat

20  :

17  -

19  ; Mar

10  :

32  -

34  ) 

31  Ak ki imut taman ak aeng' kobwa ole mi, ak koleenji, “Ogeero, kitogostoi Jerusalem, ak kosulda tuguuk tugul che kisir maotik agobo Weeriitap chii. 

32  Amu kindoi ineendet eunegap Pororyosyek, si kechurachur, ak kiteweer, ak kesing'ilji: 

33  ak kobire kipchoritiit, ak kobar: ak kong'eet kogeny eng' peetuutap somok.” 

34  Ak ki ma iguiyo icheeget tuguuchuuto, agot agenge; ak kiung'ak mwaoniito eng' icheek, ak ki ma ibesyo tuguuk che kiga kimwa. Kosoobi `Jeso chii ne ki koraat (Mat 

20  :

29  -

34  ; Mar 

10  :

46  -

52  ) 

35  Ak kingo riikyi Jeriko, ko kitebyei ng'wony kipkoratya eng' ooreet taban kosoomsei: 

36  ak kingo kas kosiirtoi tuiyet, koteep kole, “Nee chu?” 

37  Ak ki mwachi icheek ineendet koleenji, “Jeso ne po Nazareth ne siirtoi.” 

38  Ak kiwaach, kole, “Jeso, Weeriitap Daudi, rireena.” 

39  Ak ki kergong' ineendet anyun che ki indoi, kole kosiis: ago kites kowaach miising' kole, “Weeriitap Daudi, rireena.” 

40  Ak ki tonon Jeso, ak kong'at kimut ineendet kwo ole mi: ak ye kiga riik, koteebe ineendet, 

41  kole, “Imache ayaun nee?” Ak ki le, “Kiptaiyat, amache ageerto.” 

42  Ak ki leenji Jeso, “Keerte: kagosaabin kayaneng'ung'.” 

43  Ki keerto anyun koma tyanit, ak koosup ineendet, kolasunoti Kamuktaindet: ak kingo keer tuiyet komugul, kogonyit Kamuktaindet.

