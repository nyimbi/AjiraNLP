1  Riir anyun agobo pounigap Israel, 

2  ak ile, Ki nee kamenng'ung'? Ki ng'etundo ne kotoy: kiribisi kobooto ng'etuunyik, kibaei aarekyik eng' kwenutap ng'etuunyik che neran. 

3  Ak kibai age eng' aarekyik; kot koeet koek ng'etundo ne neran: ak ki ineetkei logeet, ki am piich. 

4  Ki kas pororyosyek agobo ineendet: ak kiname keriingennywa: ak ki ichuutune kombook agoi emetap Misiri. 

5  Ak kingo keer kamet kole kigogenis ak ki kobet kamang'unennyi, konam anyun age eng' aarekyik, ak koyai ineendet koek ng'etundo ne neran. 

6  Ak kiwendote kwenutap ng'etuunyik ak ki ek ng'etundo ne neran: ak ki ineetkei logeet, ki am piich. 

7  Ak ki nai kooriikwak che po laitorinik, ak king'em nganasookwak; ak kiguber emet, ak tuguugap emonooto, amu tuugeetap porisenennyi. 

8  Ki ibookyi anyun pororyosyek eng' komoswek tugul kobunu emotinwek tugul: ak kiitoochi ineendet mestennywa, ak koname ineendet keriingennywa. 

9  Ak ki inde ineendet korgoreet, ko rataat eng' kombook, ak komutyi ineendet laitoryatap Babilon; ki imut ineendet konyo irimoik, si mata kogas chii kutinnyi eng' tuloonoogap Israel. 

10  Ki uu kamenng'ung' keetitap sabibuk eng' mbareetap sabibuk eng' korotiguk, ne ki kiminji ole neegitee peek che chaang'; kiyiei miising' ak ko nyiitaat mooriik amu peek che chaang'. 

11  Ak ki tinyei keetiik che kiimeen che po kirokweegap icheek che pounisyei, ak ki kieet kogoit eng' kwenutap mooriik che nyigiisen, ak ki took eng' koindonywa kobooto chaang'indap mooriikwak. 

12  Ago ki kitut eng' nereegek che ng'woneen, ki kiwiirta kwo ng'wony, ki yaamyo logoekyik eng' usoonetap kong'asiis: ki kiiri keetiikyik che kiimeen ak koresyo; kilalyo kogeskei eng' ma. 

13  Kogeminji anyun surkwen, eng' emet ne yaamaat ne ma mi peek. 

14  Ak kagomisok maat eng' keetiigap mooriikyik, kogobeel maat logoekyik, kot koma kotinyei keetit ne kiim ne egu kirokto ne po pounateet. Po niito riirek, ak egu riirek.

