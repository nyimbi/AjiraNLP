1  Wiirchi amitwogiguk peek; amu tuun inyooru ko kagosiirto peetuusyek che chaang'. 

2  Pchechii kebeberta piik tisap, ee agot piik sisiit; amu mengen yaityet ne piitu eng' ng'wony. 

3  Ngo nyi peek poolik, koroong'jigei ng'wony, ak ngo luulji keetit murot tai anan ko murot kaataam, ko komosta ne kaluulji, kotebee yooto. 

4  Ma kolsei ineendet ne riibei usoonet; ama kesei ineendet ne keerei poolik. 

5  Ko uu ye mengen ooreetap usoonet anan ole nertoi kawegap lakweet eng' moetap ineendet ne managaat; uu nooto mengen poisyetap Kamuktaindet ne yaei tuguuk tugul. 

6  Koolse karon, amesiis koskoleny, amu mengen che rurtos, ngo ni anan ni anan ngo myagitu tuwai. 

7  Anyiny iman lapkeiyet, ak kiit ne karaaran asiista kegeerei. 

8  Ngo sap chiito kenyiisyek che chaang', ko ingobaibait eng' chooto tugul. Ago ingobwaat ineendet peetuusyegap mesundeito, amu chaang'. Puch tugul che pwoonei. Katigonet koityi neranik 

9  Paibaitu murenoni, eng' peetuusyegap ming'inateng'ung', ak ingobaibain muguleldang'ung' eng' peetuusyegap ming'inateng'ung' ak isup ortinwegap muguleldang'ung' ko uu ye igeere. Ago nai ile, imutyinin `Kamuktaindet kirwooget amu tuguuchuuto tugul. 

10  Iste anyun arageneet eng' muguleldang'ung', ak iste yaityet eng' poortang'ung'. Amu puch peetuusyegap ming'inateng'ung' ak che po nerateeng'ung'.

