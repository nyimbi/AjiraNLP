1  Ing'uruuge kasa, ee Kamuktaindet ne Toroor, ak iwolwoo; Amu aa kibanania ama tinye kiy. 

2  Riip saboondanyu; amu aa chii ne po iman: Ee inyee Kamuktaindennyu, saru kiboityondeng'ung' ne imang'un. 

3  Rireena, ee Kiptaiyat; Amu ariirchinin peet komugul. 

4  Ibaibai saboondap kiboityondeng'ung'; Amu atokyinin saboondanyu, ee Kiptaiyat. 

5  Amu ii myee inyee Kiptaiyat, ak ii choboot inyochi kaat, Ak itinye chaang'indap rireenetapkei eng' icheek che kuurin. 

6  Kaswa saaennyu, ee Kamuktaindet ne Toroor; Epchi iit kutitap soomutikyuk. 

7  Aguurin eng' peetuutap nyalildanyu; Amu iwolwoo. 

8  Ma mi ne uu inyee eng' kamuktaik, ee Kiptaiyat; Ama mi poisyonik alak che uu cheguuk. 

9   Tuun pwoonei pororyosyek tugul che ki iyae Ak kogutung'so eng' taing'ung', ee Kiptaiyat; Ak kotoroor icheek kaineng'ung'. 

10  Amu ii oo, ak iyae kwang'utik; Ii Kamuktaindet inyegei. 

11  Ineeta oreng'ung', ee Kamuktaindet ne Toroor; si awendotee imandang'ung': Ituiye muguleldanyu si koywei kaineng'ung'. 

12  Alasun, ee Kiptaiyat Kamuktaindennyu, eng' muguleldanyu komugul; Ak atoroori kaineng'ung' koigeny. 

13  Amu oo rireeneng'ung' eng' anee; Ak ki isaru saboondanyu eng' keriinget ne loo miising'. 

14  Ee Kamuktaindet, kagong'eetya menotik, Kogocheeng' saboondanyu tuiyetap sogoranik, Ak ma ibwaatin icheek. 

15  Ago inyee, ee Kiptaiyat, ko ii Kamuktaindet ne nyiitaat rireenet ak ko po myeeindo, Ne ma sip konereechi, ne tinyei chaang'indap rireenetapkei ak imanit. 

16  Weekyage, ak irireena; Igoochi kimnateng'ung' kiboityondeng'ung', Ak isaru weeriitap otwogindeng'ung' ne tye. 

17  Yaiywo kaboorunet ne po myeeindo: Si kogeer che wecho ak kolilaanso, Amu kaitoreta, inyee Kamuktaindet ne Toroor, ak kaigaigaa.

