1  Riibo, ee Kamuktaindet; amu amang'un. 

2  Kaaleenji Kamuktaindet ne Toroor, “Ii Kiptaiyandennyu; ma tinye myeein age kobatenen inyee.” 

3  Ago eng' che tiliileen che mi ng'wony, chooto ko che tagunoot, che mi poiboiyennyu tugul eng' icheek. 

4  Icheeget che leweni kamuktain age ko tesoksei nyalilwogikwak; ma tumdoi anee kagoochinoikwak che kieei che po korotiik, anan amwa kainaikwak eng' kutinnyu. 

5  Kamuktaindet ne Toroor ko kebebertap porotennyu ak ne po kigombennyu; iname parbaryandennyu. 

6  Kagokwaiywa komoswek che myachen; ee, atinye poroteet ne myee. 

7  Alasu Kamuktaindet ne Toroor ne ki ing'omita; ee, ineeta muguleldanyu agot kemoi. 

8   Kande Kamuktaindet ne Toroor tainnyu peetuusyek tugul; amu mi ineendet eunnyu ne po tai, ma ki istaa. 

9  Paibai muguleldanyu amu nooto, ak kogasegei saboondanyu; tebyei poortanyu agine eng' chametapkei. 

10   Memetoi saboondanyu eng' ye mi meet; amechamjini kogeer neng'ung' ne tiliil nunet. 

11  Iboorwo ooreetap saboondo; mi kagasetapkei taing'ung' ne nyiitaat, mi eung'ung' ne po tai che kechamei agoi koigeny.

