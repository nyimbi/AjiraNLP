1  Ee Kamuktaindet ne Toroor, Kiptaiyandennyo, konyitot ne tya kaineng'ung' eng' ng'wony komugul! Ki inde telunateng'ung' kipsengwet. 

2   Ki ing'at kimnateet kobun kutusweegap lagok ak che reritos, ki inde irimeet amu puuniguk, si iger kong' puunyoot kosiis ak ne yaaktoi mugetuut. 

3  Ye ageere kipsengwetisyeguk, poisyonigap euneguk, arawet ak kecheik che ki ichop, 

4   ale, nee chii anyun, ne tos ibwaat, anan weeriitap chii, ne tos irutoochi? 

5  Ki iyai ineendet koming'init kitigin eng' Kamuktaindet, ak ilaakyi ineendet kuutweet ne po toroornatet ak teegisto. 

6   Ki igoochi ineendet koboi poisyonigap euneguk; ki inde tuguuk tugul keldebesaigap keelyekyik kogas iit: 

7  keechiirek tugul ak tuuga tugul, ak tyong'ik che po timiin; 

8  toriitik che mi parak, njireenik che po nyanjet, ak alak tugul che pendote ortinwegap nyanjosyek. 

9  Ee Kamuktaindet ne Toroor, Kiptaiyandennyo, konyitot ne tya kaineng'ung' eng' ng'wony komugul!

