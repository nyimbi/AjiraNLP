1  Mi eutap Kamuktaindet saboonwegap piik che ititaatiin, ak ma nyooru icheek kaimetapkei. 

2   Taagu icheek eng' konyegap che perber ko uu yo ki kobek; ak pegunennywa ko ki kibwaati keeleen pireet ne oo 

3  ak siirtoennywa ko aseenet; eng' iman, komi icheek eng' kalya. 

4  Taagu eng' taitap piik ko kergong' nyiitaat eng' kamang'unennywa saboondap koigeny. 

5   Ki kigergong' ne kitigin, ak nyooru telunateet ne oo; amu ki tyem Kamuktaindet icheek ak kogeer kole nyolu. 

6  Ki tyem icheek ko uu thahabu eng' maat ne lalei, kotaach icheek ko uu korosyot ne ki peelei. 

7  Ye tuun itu icheek eng' peetuut ne po rutoito, kogoonu lapkeiyet, iluu icheek ko uu maatap saatyet. 

8  Irwookyin `icheek pororyosyek ak koboi piik tugul, ak koegu `Kamuktaindet laitoryannywa koigeny. 

9  Tugul che iyani Kamuktaindet koguitos imanda; ak che iyanaatiin kotebyei ak inee eng' chamyet; amu iboorchin myeeindo ak riirge piikyik che tiliileen, ak kusyin kong' che lewenootin. 

10  Nyooru che ma iyani Kamuktaindet pireet ko uu ye yamegei ak kabwaatutikwak, icheek che ma keerei che ititaatiin ko kiy, icheek che ki eesyo ooreetap Kamuktaindet; 

11  Amu icheek che sasei utaatyet ak ng'atuutyet koriirtos, puch kamang'unennywa, ak ko aseen poisyennywa. 

12  Perber chepyosokwak ak yaach lagokwak; 

13  chubootiin iyotennywa. Myeeindap aiyebindo Iberuurot chepyoso ne soon ak ko ititaat, inee ne tomo koyai ibeetapkei; nyooru melekto ye tuun kanyo kochigil Kamuktaindet mugulelweek. 

14  Iberuurot agine kimonjorooryo ne tomo ko tiiny eunekyik yaityo, inee ne tomo kobwaatyi yaityo Kamuktaindet; tuun kiboorchin inee myeeindo amu kayanennyi, ak kiboorchi komosta ne itoroorot eng' hekaluutap Kiptaiyat. 

15  Amu naat melektap poisyet ne myee, ak ma petei puch tigityotap utaatyet. 

16  Ma ityin etunot lagogap kesesnateet, ago kasei maat lagogap ibeetapkei. 

17  Agot ngo tebi koek keny, ko puch kora, eng' let koma sichei konyit eng' osindanywa. 

18  Ma tinyei kamang'unet ngo keskei komengech, ago ma sichei rireenet eng' peetuutap kirwooget. 

19  Amu let ne po kiptengegin ko myat.

