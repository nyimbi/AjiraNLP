Soomet agobo kirwoogetap imanda
1Tononi Kamuktaindet eng' tuiyet ne oo ne po kipsengwet;
irwoochi Kamuktaindet eng' kwenutap kamuktaik.
2Orwoochi kirwooget ne ma po iman kot kotyanit,
ak ogonyiti kiptengeginik?
3Orwooksechinechi ne panan ak ne ma tinyei sigiik:
Oyachi ne po iman che kinyaliili ak ponoonik.
4Osaru kibananiat ak ne ma tinyei kiy:
Osaru icheek eng' eunegap kiptengeginik.
5Ma ingen kiy, ama iguitos kiy;
Pendi komosi ak komosi eng' mesundeito:
Kibotanso lumeiywek tugul che po ng'wony.
6 Ki amwa ale, “Oo kamuktaik,
ak okweek tugul ko oo weeriigap Ineendet Ne Toroor Miising';
7nganda uu nooto, obegu ko uu piik,
ak obutosi ko uu age eng' pounik.”
8Ee Kamuktaindet, ng'eet, irwooksechi ng'wony:
Amu tuun egu pororyosyek tugul poroteng'ung'.