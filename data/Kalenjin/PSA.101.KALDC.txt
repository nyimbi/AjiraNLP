Kayomisetap Laitornatet kotononee imanit
1Atyeni agobo rireenet ak kirwooget,
ee Kamuktaindet ne Toroor, atyenun kalasunoik.
2Atebye komyee eng' ng'omnateet eng' ooreet ne ititaat.
Ee, inyonjino au?
Awendotee muguleldo ne ititaat eng' koonnyu.
3Mandoi anee taitap konyekyuk kiy age tugul ne ya.
Aweche poisyetap icheeget che mastoi;
ma nama nooto.
4Istoenage muguleldo ne mastaat;
ma mage kiy anai kiy age tugul ne ya.
5Ang'eme age tugul ne chaamoti chiitap kokwennyu eng' ung'oot;
ma muitochini menotyo, chiito ne meenei muguleldanyi.
6Keerei konyekyuk piik che po iman eng' emet,
si komeny icheek kobooton;
ineendet ne wendoti eng' ooreet ne ititaat,
koboisyeiwo nooto.
7Ma menyei koonnyu ineendet ne yaei ng'aalseet;
ma kimiitu eng' tainnyu ineendet ne mwaei lembech.
8Ang'eme karonet age tugul kiptengeginik tugul che po emet;
si kobiit aisto yaik tugul che po tengekto eng' nganaseetap Kamuktaindet ne Toroor.