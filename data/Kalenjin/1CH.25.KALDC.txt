Tyeniik eng' Hekaluut
1Ki itabaan kogeny Daudi ak kiptainigap lugeet alak eng' weeriigap Asaph, che po Herman, ak che po Jeduthun, kotaabanji poisyet, si komaotenso eng' ketubosyek, kibugandinik ak sanisyek che po sugunonik che kibirei. Koitetap icheeget che kiyaei poisyet ko uu otisyennywa ko: 2Che po weeriigap Asaph ko ki Sakur, Joseph, Netania, ak Asarela. Kiboisye icheek ko ki indochin kwandanywa, Asaph, ne ki maoteni, ko uu ng'atuutyetap laitoryat. 3Ki sich Jeduthun weeriik chooto ko: Gedalia, Seri, Jesaia, Shimei, Hasabia, ak Matitia, lo; che ki indochin kwandanywa Jeduthun kobutei ketubet, che ki maoteni, kimwaei kongoi ak kolasu Kamuktaindet ne Toroor. 4Weeriigap Herman ko ki: Bukia, Mattaniah, Uzziel, Sebuel, Jerimoth, Hananiah, Hanani, Eliata, Gidalti, Romamti-eser, Josbekasa, Maloti, Hotir, ak Maasiot. 5Chuuto tugul ko ki weeriigap Herman keerindetap laitoryat eng' ng'aleegap Kamuktaindet, konamji parak kuinet. Ak ki igoochi Kamuktaindet Herman weeriik taman ak ang'wan ak tiibiik somok. 6Ki pou chuuto tugul kwandanywa si kotyenso eng' kootap Kamuktaindet ne Toroor, kotinyei sanisyek che po sugunonik che kibirei, ak ketubosyek, agobo otisyetap kootap Kamuktaindet. King'atei laitoryat Asaph, Jeduthun ak Herman. 7Ki ek koitetap chooto kobooto tupchosyekwak che ki kineet eng' tyenwogik kotyenji Kamuktaindet ne Toroor, pogol aeng' tamanwogik sisiit ak sisiit. 8Kiseer parbareek agobo poisyonikwak, kogergeit tugul, che mengeechen ak che eecheen, kaneetindet ak ne kineeti.
9Ki mong' parbaryat ne po tai, kobunji Joseph agobo Asaph. Ki punji ne po aeng' Gedalia; ki taman ak aeng' weeriikyik kobooto tupchosyekyik. 10Ki punji ne po somok Sakur, ki taman ak aeng' weeriikyik kobooto tupchosyekyik. 11Ki punji ne po ang'wan Isri, ki taman ak aeng' weeriikyik ak tupchosyekyik. 12Ki punji ne po muut Netania, ki taman ak aeng' weeriikyik ak tupchosyekyik. 13Ki punji ne po lo Bukia, ki taman ak aeng' weeriikyik ak tupchosyekyik. 14Ki punji ne po tisap Jesarela, ki taman ak aeng' weeriikyik ak tupchosyekyik. 15Ki punji ne po sisiit Jesaia, ki taman ak aeng' weeriikyik ak tupchosyekyik. 16Ki punji ne po sogool Mattaniah, ki taman ak aeng' weeriikyik ak tupchosyekyik. 17Ki punji ne po taman Shimei, ki taman ak aeng' weeriikyik ak tupchosyekyik. 18Ki punji ne po taman ak agenge Asarel, ki taman ak aeng' weeriikyik ak tupchosyekyik. 19Ki punji ne po taman ak aeng' Asabia, ki taman ak aeng' weeriikyik ak tupchosyekyik. 20Ki punji ne po taman ak somok Subael, ki taman ak aeng' weeriikyik ak tupchosyekyik. 21Ki punji ne po taman ak ang'wan Matitia, ki taman ak aeng' weeriikyik ak tupchosyekyik. 22Ki punji ne po taman ak muut Jeremot, ki taman ak aeng' weeriikyik ak tupchosyekyik. 23Ki punji ne po taman ak lo Hananiah, ki taman ak aeng' weeriikyik ak tupchosyekyik. 24Ki punji ne po taman ak tisap Josbekasa, ki taman ak aeng' weeriikyik ak tupchosyekyik. 25Ki punji ne po taman ak sisiit Hanani, ki taman ak aeng' weeriikyik ak tupchosyekyik. 26Ki punji ne po taman ak sogool Maloti, ki taman ak aeng' weeriikyik ak tupchosyekyik. 27Ki punji ne po tiptem Eliata, ki taman ak aeng' weeriikyik ak tupchosyekyik. 28Ki punji ne po tiptem ak agenge Hotir, ki taman ak aeng' weeriikyik ak tupchosyekyik. 29Ki punji ne po tiptem ak aeng' Gidalti, ki taman ak aeng' weeriikyik ak tupchosyekyik. 30Ki punji ne po tiptem ak somok Maasiot, ki taman ak aeng' weeriikyik ak tupchosyekyik. 31Ki punji ne po tiptem ak ang'wan Romamti-eser, ki taman ak aeng' weeriikyik ak tupchosyekyik.