Ng'aleek che indou
Kiguure kitabuuni “Ne Kibwaate Ng'atuutik” amu kong'etee kurgotigap 12-26, ko ketyingei kogeny kaneetisyosyek agobo tuguuk che ki yachi `Kamuktaindet ne Toroor piigap Israel ko uu ye ki kisiir eng' Kitabuutap Komong'u, Kitabuutap Atebeetap Lawiik ak eng' Kitabuutap Kaitosyek. Mi kora ketyinetap ng'atuutik taman eng' koindo ak kosaisereti `Musa Yahudik ko kagochobogis icheek konyapan emetap Kanaan.
Eng' kitabuuni, kobwaatyin `Musa piigap Israel agobo myeeindap Kamuktaindet ne Toroor, chamyennyi, nereegekyik ak pireet ne kibir ibinwek che tai che po Israel amu ngelelnatennywa. Eng' kitabuuni, ko ketyin Musa konyil ak konyil agobo riibetap ng'atuutik. Tinyei kitabuuni kuurseet ne kiguure piik kocham ak ko kas iit Kamuktaindet ne Toroor. Ineeti kora kole piitu kaberuret ye mi kasetap iit ak piitu chubisyet amu ngelelnateet.
Eng' let, komwae kitabuuni agobo meetap Musa ak konamei Joshua kandoinateet kondochi piigap Israel.
Teteetap Kaneetutik
Ng'alaaletap Musa ne tai 1:1—4:49
Ng'alaaletap aeng' 5:1—26:19
Ng'ateet agobo kemong'ji Kanaan 27:1—28:68
Ng'alaaletap Musa ne po somok 29:1—30:20
Ng'aleegap Musa che po let 31:1—33:29
Meetap Musa 34:1-12