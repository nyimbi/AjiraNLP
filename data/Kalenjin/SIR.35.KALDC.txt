Ng'atuutyet ak tiseiywek
1Ineendet ne riibei ng'atuutyet ko kagogoito kagoochinoik che chaang';
2ineendet ne isubi ng'atuutik ko kagogoito kagoochinet ne po kaalyeet.
3Ineendet ne weechei kongoi kogoito peek che ng'ootiin;
4ineendet ne igoitoi kagoochinoik ketoretee che ponoon kogoitoi kagoochinet ne po kongoi.
5Kemeto yaityo kobaibai Kiptaiyat,
ak keesyo ne ma po imanda ko keipchigei kagaigaet.
6Amewe taitap Kiptaiyat ak eut puch,
7amu tugul che igoitoi ko katwoisyetap ng'atuutyet.
8Kagochinetap ne po imanda koberuuri kapkorosut,
ak ng'uunennyi ne anyiny kotogostoi taitap Ne Toroor Miising'.
9 Tiseiywotap ne po imanda ko taachaksei,
ak mauutu nooto agoi.
10Egu ne aiyeep ye isaae Kiptaiyat,
ame egu ne ng'ook eng' tongoanigap logoeg che po euneguk.
11Egu ne paibai ye iboortoi kagoochinet age tugul,
ak itabaan kebebertap taman eng' poiboiyet.
12Igoochin Ne Toroor Miising' ko uu ye kigogoonin,
ak iegu ne aiyeep ko uu kamugeng'ung'.
13Amu Kiptaiyat ko ne yaaktoi,
ak yaaguun ineendet konyil tisap.
Kirwoogetap imanda ne po Kamuktaindet
14Mat igoochi ineendet asoya amu mataachei;
15ametiegei tiseiywot ne ma po iman;
amu Kiptaiyat ko kirwoogindet,
ama mi tiytiyet eng' ineendet.
16Ma tiytiy ne panan;
ago kasei saaetap ne kagileelji.
17Ma eesyoi ineendet saaetap ne ma tinyei sigiik,
ama eesyoiriiregap mosoget.
18Tos ma choortogei peegap kong' che po mosoget
19ye riir agobo ineendet ne kayai icheek kobut.
20Ineendet ne poisyennyi ko poiboi Kiptaiyat ketaachei,
ak saaennyi ko itei parak.
Saaetap ne iming'inigei kotogostoi kochirchiri poolik,
ama imuunyi agoi koit ole pendi.