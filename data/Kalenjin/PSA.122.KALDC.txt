Saaet agobo Jerusalem
1Ki abaibaitu ye kimwaiwo icheek
kole, “Ongebe kootap Kamuktaindet ne Toroor.”
2Tonondos keelyekyok
eng' ormariichoguk, ee Jerusalem.
3Jerusalem, ne teegat
ko uu nganaseet ne tuiyot.
4Ole togoste pororyosyek, pororyosyegap Kamuktaindet ne Toroor,
koek paornateet eng' Israel,
si komwa kongoi agobo kainetap Kamuktaindet ne Toroor.
5Amu ki kinde olooto ng'echerogap laitornatet che po kirwooget,
ng'echerogap laitornatet che po kootap Daudi.
6Osoomji kaalyeet Jerusalem:
“Nyooru poroteet icheek che chamin.”
7Ingotebee kaalyeet irimoiguk,
ak ingotebee poroteet kooriguk che eecheen.
8Amu tupchosyekyuk ak choronokyuk,
amwae nguno ale, “Ingotebenen kaalyeet.”
9Amu kootap Kamuktaindet ne Toroor, Kamuktaindennyo
acheeng'un myeeindo.