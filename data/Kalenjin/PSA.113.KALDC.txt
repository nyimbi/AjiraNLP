Toreti Kamuktaindet che ma tinye kiy
1Olasu Kamuktaindet ne Toroor!
Olasu, okweek che oboisyechini Kamuktaindet ne Toroor,
olasu kainetap Kamuktaindet ne Toroor.
2Iberuurot kainetap Kamuktaindet ne Toroor
kobooch nguno agoi koigeny.
3Kobooch ko kachor asiis agoi kororokto
nyolu kilas kainetap Kamuktaindet ne Toroor.
4Toroor Kamuktaindet ne Toroor eng' pororyosyek tugul,
ak toroor etunatennyi kosiir kipsengwet.
5Ng'oo ne kergei ak Kamuktaindet ne Toroor, Kamuktaindennyo?
Tebee inee ole toroor,
6keerei ng'wony
keerei kipsengwet ak ng'wony?
7Ing'eeti kibananiat komang'une temburyek,
ak koganabune kapng'atat che ma tinyei kiy,
8si kogoochi kotebi ak pounik,
agot pounigap piikyik.
9Igoochin ne soon koriip koot,
ak koek kamet ne paibai ne po lagok.
Olasu Kamuktaindet ne Toroor!