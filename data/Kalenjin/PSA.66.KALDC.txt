Kalasunet agobo Myeeindap Kamuktaindet
1Otyenji Kamuktaindet eng' poiboiyet, ng'wony komugul:
2Otyen toroornatetap kainennyi;
Otoroor kalasunennyi.
3Oleenji Kamuktaindet,
Po kamuiset ne tya poisyoniguk!
Iming'injiningei puuniguk amu etunatetap kimnateng'ung'.
4Tuun ilasun ng'wony komugul,
Ak kotyenun;
Tyenjin kaineng'ung'.
5Obwa, ogeer poisyonigap Kamuktaindet;
Po kamuiset poisyonik che yachin ineendet weeriigap piik.
6 Ki wol nyanjet koek emet ne yaamaat:
Kilandae aineet kobunei keelyek.
Ki kiboiboitu eng' ineendet eng' olooto.
7Laitorani koigeny eng' kamuktaennyi;
Keerei konyekyik pororyosyek:
Amat koeetkei ngelelik.
8Olasu Kamuktaindennyo, okweek piik,
Ak ongogasak kutitap kalasunennyi:
9Ne riibei saboonwekyok kosapcho,
Ak ne ma chamdoi keisto keelyekyok.
10Ee Kamuktaindet, kiityemech inyee:
Ki ityemech, ko uu ye kityeme maat fedha.
11Ki imutyech mesteet ne uu regereiywot;
Ki iratyi suenutikyok nyalilda ne oo.
12Ki igoochi piik kotyech metowekyok;
Ki kibun maat ak peek;
Ago ki imutwech kebwa ole tunenot.
13Anyoone koong'ung' aibu kagoochinoik che kibeelei,
Ayaagun tuguuk che ki aaroorun,
14Chooto che ki mwa ng'elyeptanyu,
ak che ki komwa kutinnyu, ye ki ami nyalilda.
15Ago kagoochinoik che kibeelei che akwaen,
Kobooto nyamdutigap mengichik;
Agoitoi kiruugik kobooto kwesik.
16Obwa, ogas, okweek tugul che oiywei Kamuktaindet,
Si amwaita tuguuk che ki yachi saboondanyu.
17Ki ariirchi eng' kutinnyu,
Ak ki alasu ineendet eng' ng'elyeptanyu.
18Ye abwaat tengekto eng' muguleldanyu,
koma kaswa Kiptaiyat.
19Ago iman kogogas Kamuktaindet;
ki koepchi iit tweguunetap saaennyu.
20Iberuurot Kamuktaindet,
ne ki ma timda saaennyu,
ak ki ma istoena rireenennyi.