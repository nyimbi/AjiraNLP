Issakar
1Weeriigap Issakar ko ki: Tola, Pua, Jasub ak Simron, ang'wan tugul.
2Chu weeriigap Tola: Usi, Repaiah, Jeriel, Jamai, Ibsam ak Semuel, kandoigap kooriigap kwanisyekwak, che po Tola; piik che ki kiimeen che nyigoonen eng' ibinwekwak. Ki ek koiitennywa eng' peetuusyegap Daudi eliphuusyek tiptem ak aeng' ak pogol lo.
3Weeriitap Usi ko ki: Israia. Weeriigap Israia ko ki: Mikael, Obadiah, Joel ak Isia. Ki piik muut tugul ak ko pounik. 4Ki mi kobooto icheek, kweanaigap lugoosyek che kiyaei lugeet, eng' ibinwekwak, ko uu kooriigap kwanisyekwak, piik eliphuusyek sosom ak lo, amu ki tinyei kwonyiik ak weeriik che chaang'.
5Kitupchosyekwak, eng' ortinwek tugul che po Issakar, piik che ki kiimeen, che nyigoonen, che kiga kiit eng' tetuutigap ibinwekwak tugul che ki kosiirto, ko ki eliphuusyek tamanwogik sisiit ak tisap.
Benjamin
6Weeriigap Benjamin ko ki: Bela, Beker ak Jediael, piik somok. 7Chu weeriigap Bela: Esbon, Usi, Uzziel, Jerimoth, ak Iri, piik muut. Ki kandoigap kooriigap kwanisyekwak, piik che kiimeen, che nyigoonen. Ki kiit eng' tetuutigap ibinwekwak che ki kosiirto, koek icheek eliphuusyek tiptem ak aeng' ak sosom ak ang'wan.
8Weeriigap Beker ko ki: Semira, Joash, Elieser, Elioenai, Omri, Jeremot, Abijah, Anatoth ak Alemet. Chuuto tugul ko ki weeriigap Beker. 9Ki kiit ko uu tetuutigap ibinwekwak che ki kosiirto, kobee ibinwekwak, kandoigap kooriigap kwanisyekwak, piik che kiimeen che nyigoonen, ak ki ek tugul eliphuusyek tiptem ak pogol aeng'.
10Weeriitap Jediael ko ki: Bilan. Weeriigap Bilan ko ki: Jeush, Benjamin, Ehud, Kenaana, Sethan, Tarsis ak Aisaar. 11Chuuto tugul ko ki weeriigap Jediael, ko uu kandoigap kooriigap kwanisyekwak, piik che kiimeen che nyigoonen, eliphuusyek taman ak tisap ak pogol aeng', piigap pooryeet che ki imuuchi koba lugeet. 12Supim agine ak Hupim ko weeriigap Ir, ak Husim ko weeriigap Aher.
13Weeriigap Naphtali ko ki: Jasyel, Guni, Jeser ak Shallum, weeriigap Bila. 14Weeriigap Manasseh ko ki: Asriel, ne kisichei kwondonyi chebaigeiyandennyi.Ki sich `Chebaramindet Makir ne ki kwandap Gilead. 15Ak ki cheeng'ji Makir osotik koyop Hupim ak Supim. Ki kiguure chepkamennywa Maaka. Ak kainetap ne po aeng' ko ki Zelophehad: ak ki sich tiibiik icheegei.
16Ki sich weeriit Maaka kwondap Makir, ak koguuree kainennyi Peres. Ki kiguure ng'eetap kamet Seres, ak weeriikyik ko ki Ulam ak Rakem. 17Weeriitap Ulam ko ki: Bedan. Chuuto ko ki weeriigap Gilead weeriitap Makir, weeriitap Manasseh. 18Ki sich `chepkamennyi Hamoleket Isod, Abiezer ak Mahlah. 19Weeriigap Shemida ko ki: Aian, Shekem, Liki ak Aniam.
Ephraim
20Chu weeriigap Ephraim: Sutela, Bered weeriinnyi, Tahat weeriinnyi, Eleada weeriinnyi, Tahat weeriinnyi, 21Sabad weeriinnyi, Sutela weeriinnyi, Eser ak Elead, che ki par piigap Gath che ki kisikyi emonooto, amu, ki pwa korek kobar tuukwak. 22Ki riir Ephraim kwandanywa peetuusyek che chaang', ak ki pwa tupchosyekyik kogaigai ineendet. 23Ki ituiyogei ak osotyonnyi kogeny, ak ki manach ak kosich weeriit. Kiguure kainennyi Beriah, amu ki piit kiy ne ya eng' koonnyi.
24Ki kiguure cheptonyi Seera, ne kiga teech Beth-horon ne rektoot ak ne po meto, ak Usen-seera. 25Ki weeriinnyi Repa, ak Resep, ak Tela weeriinnyi, ak Tahan weeriinnyi, 26Ladan weeriinnyi, Amihud weeriinnyi, Elisama weeriinnyi, 27Nun weeriinnyi, Joshua weeriinnyi.
28Tuguukwak, komoswekwak che ki menyei, ko ki Bethel ak nganasookyik, komostap kong'asiis Naaran, komostap cherongo Gezer, kobooto nganasookwak; Shekem agine kobooto nganasookyik, agoi Ayya ak nganasookyik. 29Ye neegitee kiwotisyegap lagogap Manasseh ko Beth-shean ak nganasookyik, Taanak ak nganasookyik, Megiddo ak nganasookyik, Dor ak nganasookyik. Ki menyei chuuto lagogap Joseph weeriitap Israel.
Asher
30Weeriigap Asher ko ki: Imnah, Isba, Isbi, ak Beriah. Zerah ko ki chepkamennywa. 31Weeriigap Beriah ko ki: Heber ak Malkiel, ne ki kwandap Birsait. 32Ki sich `Heber Japlet, Somer, Hotam, ak Sua chepkamennywa. 33Weeriigap Japlet ko ki: Pasak, Bimal ak Asba. Chuuto ko ki weeriigap Japlet. 34Weeriigap Semer ko ki: Ahi, Roga, Jeuba, ak Aram. 35Weeriigap Helam ng'eetap kamet ko ki: Sopa, Imnah, Seles ak Amal. 36Weeriigap Sopa ko ki: Sua, Harneper, Shual, Beri, ak Imra, 37Beser, Hod, Shammah, Silsa, Itran, ak Beera. 38Weeriigap Jeter ko ki: Jepune, Pispa ak Ara. 39Weeriigap Ula ko ki: Ara, Haniel, ak Risia. 40Chuuto tugul ko ki lagogap Asher, kandoigap kooriigap kwanisyekwak, piik che ki kilewen, che kiimeen che nyigoonen, che eecheen eng' pounik. Ak koitetap icheek che ki kiit kobee tetuutigap ibinwekwak che ki kosiirto si koyai lugeet, ko ki piik eliphuusyek tiptem ak lo.