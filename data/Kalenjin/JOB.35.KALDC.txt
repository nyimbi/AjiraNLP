Kobwaatyin `Elihu Job imandap Kamuktaindet
1Kowol kogeny Elihu kole,
2“Tos ileen imandang'ung' niito,
anan imwae ile, ‘Siirei imandanyu ne po Kamuktaindet,’
3ye iteebe ile, ‘Nee kelunet ne inyooru?’
Anan, ‘Nee kelunet ne anyooru ne siirei nda kagayai tengekto?’
4Awolun anyun,
kobooto choronoguk.
5Inyal kipsengwet ak igeer;
keer poolik, che mi parak kosiirin.
6 Ngot ko keiyai tengek, ko keyachi nee ineendet?
Ak ngot ko tesoksei pistaosyeguk, ko keyachi nee ineendet?
7Ngot ii po iman, igoochini nee ineendet?
Anan taachei nee eng' eung'ung'?
8Imuuchi kogoochi yaityeng'ung' ng'wanindo kipkosabei age;
ak imuuchi imandang'ung' kogoochi keljinet kipkosabei age.
9Riirtos amu chaang'indap usiisyosyek;
Riirtos komachei toreteet amu eutap ineendet ne tinyei kamuget.
10Ago ma mi ne mwaei kole, ‘Mi ano Kamuktaindet Yaindennyu,
ne koonu tyenwogik kemoi,
11Ne ineetech kosiir tyong'igap ng'wony,
ak kong'omitech kosiir toriitigap parak?’
12Riirtos anyun, ago ma mi ne woljin kiy,
amu menoteetap piik che yaach.
13Iman ma kasei Kamuktaindet tangoita,
ama iiti Ineendet Ne po Kamuktaet.
14Kotam nee ye imwae ileen ma keere ineendet,
mi ng'aleek tainnyi ak igeni.
15Ne siirei, ko amu ma nyo ineendet eng' nereegekyik,
ama iiti menoteet miising'.
16Ko yaat anyun Job kutinnyi komwa ng'aleegap puch;
Tesei ng'aleek che ma tinyei naet.”