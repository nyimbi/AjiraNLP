Ooindap Kamuktaindet
1Olasu Kamuktaindet ne Toroor!
Aweekyini Kamuktaindet ne Toroor kongoi eng' muguleldanyu komugul,
eng' kapkirwoogetap che po iman, ak eng' tuiyet.
2Eechen poisyonigap Kamuktaindet ne Toroor,
che cheeng'ei icheek tugul che poiboitune.
3Poisyennyi ko teegisto ak etunateet;
ak tebyei imandanyi koigeny.
4Ki yai Kamuktaindet ne Toroor poisyonikyik che kikwong'ee si kibwaataat;
po Kamuktaindet ne Toroor myeeindo ak ko nyiitaat rireenet.
5Kigogoochi amitwogik che iywei ineendet;
ibwaati kayomisennyi kotugul.
6Ki koboorchi piikyik kimnateetap poisyonikyik,
ye ki igoochi konyaban pororyosyek.
7Poisyonigap eunekyik ko imanda ak kirwooget;
isuldootiin kaneetisyosyekyik tugul.
8Ki kigimit kotebi koigeny ak koigeny,
kiyaei eng' imanda ak lititindo.
9Ki koyokyi piikyik katyaget;
kigong'at kayomisennyi kobunji koigeny.
Tiliil ak kiywei kainennyi.
10 Kaiyweisyet ne kiywei Kamuktaindet ne Toroor ko taunetap utaatyet;
tinyei kaguiyet ne myee icheek tugul che yaei chooto.
Tebyei koigeny kalasunennyi.