BUKUIT NE TAI
(TYENWOGIGAP KALASUNET 1-41)
Ortinwek Aeng'
1Iberuurot chii
ne ma namei ng'aleegap piik che yaacheen,
ama tononee ooreetap kiptengeginik,
ama tebee ng'echereetap saasiik.
2Ago paibaitune ng'atuutyetap Kamuktaindet ne Toroor;
ak kobwaatoti ng'atuutyennyi peet ak kemoi.
3 Kergeitu ineendet ak keetit
ne ki kiminji ole neegitee ainoosyek,
ne yiei logoekyik eng' peetuusyekyik,
ama restos sogekyik.
Iberuurokse kiy age tugul ne yaei.
4Ma uu nooto che yaacheen;
ago kergei icheek ak meteteek che ibei usoonet.
5Eng' nooto anyun ma tonondos che yaacheen eng' kirwooget,
ama tonondos kiptengeginik eng' tuiyetap che po imanda.
6Amu ingen Kamuktaindet ne Toroor ooreetap che po imanda;
ago petei ooreetap kiptengeginik.