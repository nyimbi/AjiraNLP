Ng'aleek che indou
Kitabuutap tai ne po Laitorinik kotaune kaneetisyennyi kasarwegap let che po Laitoryat Daudi ak laitornatetap weeriinnyi Solomon. Mwaiwech agobo yautik che teerchiin che ki piit eng' laitornatetap Solomon miising' ko teekseetap Hekaluut ne oo eng' Jerusalem. Ng'alaale agobo pichiinwek che ki piit eng' laitornatetap Solomon ne eng' let ko ki it kopcheak pororyet kobun pororyosyek aeng'. Ki piit pororyet ne po murot kaataam ne ki kiguuree Israel ak ne po murot tai ne ki kiguuree Judah.
Mwaei kora agobo kandoik che teerchiin che ki piit eng' pororyosyechooto aeng' ak laitornatesyekwak che teer teer. Eng' kitabuusyechu po Laitorinik ne tai ak Laitorinik ne po aeng', kobooru laitornatetap laitoryat age tugul ak melekto ne ki nyoor age tugul kosupkei ak kayweisyenyi eng' Kamuktaindet ne Toroor.
Teteetap Kaneetutik
Kogesugei laitornatetap Daudi 1:1—2:12
Kitoroori Solomon koek laitoryat 2:13-46
Laitornatetap Solomon 3:1—4:34
Keteechei Hekaluut 5:1—8:66
Kenyisyekyik che po let 9:1—11:43
Kongeleldos pororyosyek che po murot tai 12:1—14:20
Latorinik che po Judah ak che po Israel 14:21—16:34
Maotyot Elijah 17:1—19:21
Ahab Laitoryatap Israel 20:1—22:40
Jehoshapat ne po Judah ak Ahasiah ne po Israel 22:41-53