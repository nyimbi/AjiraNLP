Kaberuuretap Kamuktaindet eng' kap chii
1Ngot koma teech Kamuktaindet ne Toroor koot,
ko poisyei puch che teechei.
Ngot koma riip Kamuktaindet ne Toroor nganaseet,
kogosu puch riibindet.
2Puch eng' okweek ye ong'eetosi kota ko karon miising',
ak otebye keny si obendi oruitosi,
ak oame amitwogik che onyaliljini:
Igoochin inee anyun chamanennyi rwondo.
3Lagok ko poroteet ne punu Kamuktaindet ne Toroor;
ak konunennyi iyoteetap moet.
4Ko uu kipchabonik eng' eutap ne kiim,
ko uu nooto lagogap che ta ko neran.
5Paibai chii ne nyiitaat motyennyi.
Ma nyooru kalilanet,
ye ng'alaaldos ak puunikwak eng' ormariich.