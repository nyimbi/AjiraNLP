Ng'aleek che indou
Kitabuuni kiguure Obadiah ko nwach eng' kitabuusyek tugul che mi arorutyet ne tai eng' Bukuit ne tiliil. Tinyei kaitosyek tiptem ak agenge kityo ak ko mata somani piik che chaang'.
Ng'olyoondennyi ne oo ko luseet ak kirwooget. Ibooru keele ma poisyee siriigap arorutyetap aeng' eng' paornatennywa. Nganda no, konyolu kesoman kitabuuni po Obadiah eng' chigilet ne oo ak amu tinyei ng'aleek che kiimeen agobo imandap Kamuktaindet ne Toroor.
Imandanyi, ko ibooru weegeetap mugetuut agobo Edom, ne ineendet ko ki puunyootap Israel ne oo eng' kotugul. Kigeere tuguuk che tiinyegei ak kirwoogutigap Kamuktaindet ne Toroor che ki ityi icheek che ki ma iyan ineendet ak konyaliil piigap Israel. Ki sir kora Obadiah agobo rireenetap Kamuktaindet ne Toroor eng' kayanigap Israel.
Ng'alaale kitabuuni ng'oiyonditap tengekto ne ibu lasetapkei, ngelelnateet ak saseetap piik alak.
Kaguiyetap kainani po Obadiah ko “Ineendet ne saaei ak kootei Kamuktaindet ne Toroor.”
Teteetap Kaneetutik
Pireetap Edom 1-14
Peetuutap Kiptaiyat 15-21