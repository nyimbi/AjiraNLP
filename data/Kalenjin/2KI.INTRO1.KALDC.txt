Ng'aleek che indou
Tese tai kitabuuni po aeng' ne po Laitorinik komwaei agobo pororyosyechooto aeng' che po Israel konameen ole kimetochi kitabuutap Laitorinik ne tai. Iaroori kitabuuni agobo pororyosyechooto kigabiit ye kingo pcheak Israel kobun aeng' agoi luuleetap Samaria eng' kenyiisyek che po kween ak agoi koitei let ne po pororyet nooto ki po murot tai. Kisomani kora agobo pororyetap Judah kong'eetee ye kingo luul pororyetap murot tai agoi ye kingo terter ak kong'em Jerusalem `laitoryatap Babilon ne ki kiguuree Nebukanesa. Ng'emetap Jerusalem ak kamutet ne po piigap Israel koba Babilon ko luulenik ko ng'olyootap kamanuut ne kisomani eng' kitabuuni. Itetap let ne po saaet eng' Jerusalem ne kiityi icheek ye ki ngeluul ak kimut koba Babilon ko po kamanuut. Kigeere taunet ne leel ye kingo tuiyo icheek eng' tuiyet yeityo kosomanji Ezrah kobun Bukuitap ng'atuutik ak soomennyi kosik piik ak koistoegei yaityet. Maotyot ne tagunoot eng' kitabuuni ko Elisha ne ineendet ko ne kinamjin maonateet maotyot Elijah.
Teteetap Kaneetutik
Maotyot Elisha 1:1—8:15
Laitorinik che po Judah ak che po Israel 8:16—17:4
Kabutetap Samaria 17:5-41
Laitornatetap Hezekiah agoi ne po Josiah 18:1—21:26
Kolaitorani Josiah 22:1—23:30
Laitorinik che po let eng' Judah 23:31—24:20
Kabutetap Jerusalem 25:1-30