Riirek eng' toondon
1Eng' ngeguutap ainoosyegap Babilon,
ko ki kitebee olooto ak ki kiriirtosi,
ye kingi pwaati Zion.
2Eng' keetiik che po kereruusyegap emonooto
ko ki kigartate ketubosyekyok.
3Eng' olooto icheeget che kiluulech ko ki magenech tyenwogik,
ak icheeget che ki inyalilech ko ki magenech poiboiyet, koleen,
“Otyenwech tyendo agenge eng' tyenwogigap Zion!”
4Kimuktoi ano ketyen tyendap Kamuktaindet ne Toroor
eng' emet ne ki onon?
5Ngot autyenen, ee Jerusalem,
ko ingoek eunnyu ne po tai ne meat!
6Ingonamgei ng'elyeptanyu ak kutit,
ngot koma abwaatin,
ngo ma achame Jerusalem
kosiir poiboiyennyu ne siirtoot.
7Ibwaat, ee Kamuktaindet ne Toroor, kiit ne ki yai piigap Edom
peetuut ye ki kiluule Jerusalem;
che kileen, “Obut! Obut!
Agot oldanyi ole tonone kooriik!”
8 Ee, cheptap Babilon, ne tuun kiwong'un!
Paibai ineendet ne igeerun
ko uu ye ki iyaiywech!
9Paibai ineendet ne namei manyuruniguk
ak kowiire rwandet!