Riibseetap Kamuktaindet
1Anyali tuloonook;
punu ano toreteennyu?
2Punu toreteennyu Kamuktaindet ne Toroor,
ne ki yai kipsengwet ak ng'wony.
3Ma chamdoi ineendet keeldong'ung' keisto;
ma inuuchi ineendet ne riibin.
4Ogeero, ineendet ne riibei Israel
koma inuuchi ama ruei.
5Riibindeng'ung' Kamuktaindet ne Toroor;
Kamuktaindet ne Toroor ko urweng'ung' eng' eung'ung' ne po tai.
6Ma pirin asiista peet,
ama pirin arawet kemoi.
7Riibin Kamuktaindet ne Toroor eng' yaityet tugul;
riibei saboondang'ung'.
8Riibin Kamuktaindet ne Toroor ye imandoi saang' ak ye inyone ko,
kobooch nguno agoi koigeny.