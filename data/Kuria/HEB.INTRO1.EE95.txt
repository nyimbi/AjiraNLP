AMANG'ANA GOGOTAANGA
Inyaruba enö yaandekeeyoe abaIbrania yaandekeroe kobaKresto banö baare guitanibua gikugira yubukumia bööbö nabö haang'i baareenge batigë ubukumia boyo. Inyaruba enö nkobatooraere omööyö kubukumia bööbö gokoboorokia iga Kresto newë okohonyorroa okohëënë na okogosookerria kurua koNöökoe. Kogoköra iigö ngusimisiriaare bokong'u igoro yamang'ana amahëënë atato: (1) Yeeso newë areenge oMööna wakuyeeyo weNöökoe, onö aaiguereeye Isa waabö kobohëënë gonchera yimiiriirö genö aagumirriiyi. Kohaara aareenge oMööna weNöökoe, Yeeso naareenge umukumahë gokera abanaabi bieNdagano Enkoro, gokera abamaraika na Mosa. (2) ENöökoe naamokörre akaba umunchaama wakuyeeyo onö areenge umukumahë gokera abanchaama bieNdagano Enkoro. (3) Gokohëtëra hare Yeeso, umukumia nkunyööraare ubuituuria kurua kuiraga, obööba na uruku. Na kohaara Yeeso areenge uMunchaama uMuhikere nkohaanaare ubuituuria bobohëënë bonö böötaangateeyoe kugituubanio na ichiseera na ibimuëënsö gutiini yabaIbrania.
Kogotara igituubanio kiubukumia buabaanto banö baamanyekaine gukiaaro geIsraeri karai (egesaku 11). Omööndiki winyaruba enö nkogëyaare abakumia iga bagomë kubukumia bööbö. Ngotakiaare abakumia bagëëndërri koba abahëënë kuhika omoherio, bataacherre Yeeso, na wiiki bagumiirri inyaankö na imiiriirö genö gegaatora kobanyööra. Egetabo kenö kerasookerria gokogaamba amang'na gokoragirria na ogokoga.
Ganö gaamo
Amang'ana gogotaanga: Yeeso newë akohonyora kimui eNöökoe këëbore areenge 1:1-3
Kresto numukumahë gokera abamaraika 1:4-2:18
Kresto numukumahë gokera Mosa na Yöösua 3:1-4:13
Ubukumahë bubunchaama boKresto 4:14-7:28
Ubukumahë buendagano yaKresto 8:1-9:28
Ubukumahë buikimuëënsö kenö Kresto aaruusiri 10:1-39
Amang'ana gubukumia 11:1-12:29
Ogotakia na amang'ana gogosookerria 13:1-25