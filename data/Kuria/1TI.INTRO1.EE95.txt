AMANG'ANA GOGOTAANGA
Timoteo nomoKresto onö aamënyere gontahana yaAsia. Isa waabö numuGiriki aareenge, na nyako waabö numuYahuti aareenge. Naareenge umutuurria waBauro, onö baare kogëënana nawë komeremö gekuruundia aMang'ana Amaiiya. Inyaruba enö yambërë yaBauro ngusumaacheraere igoro yamang'ana atato.
Eng'ana yambërë enö igusumaacheroa nogokoga igoro yamaiigio goborööngö gokanisa. Amaiigio gayo wanyöörre gaituungaine na amaitëgëërrö gabaYahuti na banö bataareenge abaYahuti, nagö ngaare kuiigia iga ekebara kenö nikinyaanku. Wiiki ngaare kuiigia iga ubuituuria ngotookabore gonchera yobong'aiini buikibisere na goköönga korea ibiaakorea nyaborëbë na goköönga gotëta. Inyaruba enö wiiki neena amaragirrio igoro yobotaangati na obosëëngëri gokanisa. Nkoorokiaere ichitëëmö chinö chiragere abataangati abatuurria bekanisa babë nachiö. Kogosookerria, Bauro araruusia amaragirrio hare Timoteo komoorokia këëbore araköre abë omoköri wemeremö umuuya owaKresto. Wiiki Timoteo ngoteebibuaare këëbore keragere akörre abakumia bamaköra na ichitëëmö hagarehagare.
Ganö gaamo
Amang'ana gogotaanga 1:1-2
Amaragirrio igoro yekanisa na abataangati baayo 1:3-3:16
Amaragirrio hare Timoteo igoro yemeremö gëëë 4:1-6:21