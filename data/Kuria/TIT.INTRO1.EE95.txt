AMANG'ANA GOGOTAANGA
Tito naareenge omoHamate onö wanyöörre aihoonchora aba omoKresto, sooki akaba omoköri wemeremö hamui na Bauro, wiiki umutuurria waaë komeremö gekuruundia aMang'ana Amaiiya. Bauro naandekeeye umutuurria waaë, umumura Tito onö wanyöörre atigaaye Krëëtë, okorri iga amaaherre emeremö giekanisa. Inyaruba enö ngusumaacheraere igoro yamang'ana amanënë atato.
Eng'ana yambërë niiga Tito nkuhiitukibuaare igoro yetëëmö enö eragere iga abataangati babë nayo, kimui hamui gokomanya iga abaanto abaaru baKrëëtë tebaana etëëmö inchiiya hai. Eng'ana yakabere niiga Tito amanyë këëbore araiigi abaanto bamaköra na ichitëëmö hagarehagare gokanisa, hayo niiga abagaaka, abakuungu (nabö haakurua baiigi abaiseke), abamura na abagorë. Kogosookerria, Bauro araha Tito amaragirrio igoro yorogëëndö roegeKresto, kimuikimui okoba omoonto womorëëmbë na onö ataana ububisa, oköönga koreererra abaanto, ichinkaani na obohötökani gokanisa.
Ganö gaamo
Amang'ana gogotaanga 1:1-4
Abataangati biekanisa 1:5-16
Emeremö giabaanto hagarehagare gokanisa 2:1-15
Ogotakia na ogokoga 3:1-11
Amang'ana gogosookerria 3:12-15