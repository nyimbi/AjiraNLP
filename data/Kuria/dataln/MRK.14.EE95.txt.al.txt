26  :

1  -

5  ; Rk 

22  :

1  -

2  ; Yöh 

11  :

45  -

53  ) 

1  Böönö wanyöörre chitamere ichinsiko ibere inyaangi yeBaasaka ihikë hamui na iyemegaatë genö getaana iriöögö riemegaatë. Abataangati babanchaama bieNöökoe hamui na abaiigia baraMaragö mbaare gutuna enchera yakogööta Yeeso bamuiitë. 

2  Bakagaamba iga, “Totakamogööta gonkaaga yinyaangi, abaanto batagataanga gutuiitania.” Yeeso arahakoa amaguta kumugi goBëëtania (Mt 

26  :

6  -

13  ; Yöh 

12  :

1  -

8  ) 

3  Hanö wanyöörre Yeeso akeereenge Bëëtania, oSimooni omogëëngë araraagera, omogaikoro woonde agaacha ana agachuba kanö gakörroe na arabaasita kanö wanyöörre gaichooye amaguta giriguri irinënë ganö gaare kurumbaasa buuya na ngaare koberekeroa iga naarito, akahomeerra Yeeso komotoe. 

4  Abaanto abamui kobaara baare hayo bakareerra, bakagaamba iga, “Kugira ke amaguta ganö gatabutiroe boseri iigö? 

5  Nyööre ngakaaguriibui ichitinaari amagana atato sooki abatobu bahaaboe!” Bakamobeeha na komoreererra bokong'u. 

6  Siböönö Yeeso akabateebia iga, “Kana nke mukumuiriirria? Motamohaatera! Wë neng'ana inchiiya ankörëëye. 

7  Kugira ruiisö röönsoe moona abatobu hanö, na hanö oraanyööre moratuna, morabatuurri. Siböönö uni tendaabë na baiinyu ruiisö röönsoe hai. 

8  Akörre haang'ana agaatorre; ataangatere kohaka omobere göönë amaguta ntaraahirua bui. 

9  Obohëënë ndabateebia iga, hare höönsoe aMang'ana Amaiiya gararuundibuë gokebara konö, gare ankörëëye ngaraayi garagaamboa gokomoheetoka.” Yuuta araitabirria goköböösania Yeeso (Mt 

26  :

14  -

16  ; Rk 

22  :

3  -

6  ) 

10  Yuuta Keriooti, umui wabeega ikumi na babere baara, naageeye kobataangati babanchaama bieNöökoe, gökoböösania Yeeso hare bö. 

11  Hanö baaiguure iigö, mbaagöökere na bakamoragana iga mbaraamohë ichiimbiria. Kohayo Yuuta agataanga gutuna umueeya umuuya ogögoköböösania Yeeso. Yeeso ararea ibiaakorea bieBaasaka hamui na abeega baaë (Mt 

26  :

17  -

25  ; Rk 

22  :

7  -

14  , 

21  -

23  ; Yöh 

13  :

21  -

30  ) 

12  Kurusiko rombërë ruiNyaangi yeMegaatë genö getatoorroe iriöögö riemegaatë, urusiko rore ikiruusio kieBaasaka gëëkaruusiibui, abeega baYeeso mbaamubuurri iga, “Nehai ugutuna iga tuyi togoseemiri eBaasaka?” 

13  Kohayo Yeeso agatoma abeega baaë babere, akabateebia iga, “Kayi kumugi, more morasikanë na omosaacha aitueekere ensëëngö yamaanche, momosööranë 

14  kuya more araasöhë, sooki moteebi umuëënë inyuumba eyo iga: ‘Umuiigia agaambere iga, Nehai ikinyuumba kere hare ndanyëërë eBaasaka Uni hamui na abeega baanë?’ 

15  Narabooroki igisuumua ekegare kegoro, kenö gëëseemibua na guikoonoa buuya kebaaye. Hayo nehö moratokörre eBaasaka.” 

16  Abeega baara bagatanora, bakaya kumugi, bakanyööra këhaara bëënë wanyöörre Yeeso abateebiri; na bagaseemiria hö eBaasaka. 

17  Hanö gööbaaye omogörööba, Yeeso naachere hamui na abeega ikumi na babere baara. 

18  Nkaaga wanyöörre baareenge kondaagera, Yeeso akagaamba iga, “Kobohëënë ndabateebia iga umui weiinyu, onö togosaanga hamui, naranköböösani.” 

19  Bagaitumata na ore wöönsoe akaya arabuuria iga, “Gose nuuni?” 

20  Yeeso akabateebia iga, “Nuumui weiinyu ikumi na babere, onö agotööngeria korohaamba rumui nauni. 

21  Kugira oMööna woMoonto nkuyaare gukua këëbore aMaandekö gakoboora; siböönö, ehobe nkomoonto onö araköböösani oMööna woMoonto! Ngekahueneeye hanö omoonto oyo akaangere kuiboroa!” Inyaangi yoMonënë (Mt 

26  :

26  -

30  ; Rk 

22  :

14  -

20  ; 

1   Kör 

11  :

23  -

25  ) 

22  Hanö wanyöörre bararaagera, Yeeso akaimukia omogaatë, akaruusia egoongö, akagobotora, akagohëërria abeega baaë araboora iga, “Taimukia gonö noMobere göönë” 

23  Haakurua akaimukia egeköömbë, akagoonga eNöökoe, sooki agakebahëërria; na böönsoe bagakegosera kogosaanga. 

24  Yeeso akabateebia iga, “Ganö namaanyiinga gaanë giendagano ganö garaiteke gukugira yabaanto abaaru. 

25  Kobohëënë ndabateebia iga, tendaanyue itibaai enö roonde hai kuhika ronö ndinyua itibaai ehea kobogaambi bueNöökoe” 

26  Hanö baasookiri koreentia irireentio, bakarichöka bakaya kunguku yeMeseituuni. Yeeso araraga Bëëtërö iga naremöönga (Mt 

26  :

31  -

35  ; Rk 

22  :

31  -

34  ; Yöh 

13  :

36  -

38  ) 

27  Yeeso akabateebia iga, “Baiinyu böönsoe moraayi muntigë umuëënë, kugira amaandekö nkogaambagare iga, ‘ENöökoe naraiitë umuirigania, na amang'oondi ngaranyërëganë.’ 

28  Siböönö hanö ndasooki kuriooka, nendabataangate kuya Gariraaya.” 

29  Bëëtërö akamoteebia iga, “Ninyööra böönsoe bagutigë, uni tindigutiga hai.” 

30  Yeeso akamoteebia iga, “Kobohëënë, butiko bonö borëërö, mbërë esaarigöökö etaraaragora kabere, noranyaange hare gatato.” 

31  Siböönö Bëëtërö agakaana bokong'u araboora iga, “Hanö oranyööre niiga nkue nauwë, tiga nkue, si tengaköönga hai!” Na abeega baande baara böönsoe bakagaamba këhayo bëënë Bëëtërö aagaambere. Yeeso arasaba komogoondo goGetisemani (Mt 

26  :

36  -

46  ; Rk 

22  :

39  -

46  ) 

32  Bakahika ahase hanö haare koberekeroa iga Getisemani, na Yeeso agateebia abeega baaë iga, “Ikara hanö, engaki eyo niyi gosaba.” 

33  Akaimukia Bëëtërö, Yaköbö na Yöhana. Agataanga kobaabayera na komaamaha, 

34  akabateebia iga, “Uguitumata komööyö göönë nokonënë, tunyunkaine na uruku, bëëra hanö muyi morahura.” 

35  Agasugatera kuya mbërë hakë iigö, akairëkëra haanse, agasaba iga hanö oranyööre gekaaba, atakaahëtëra gonkaaga eyo yimiiriirö. 

36  Agasaba iga, “Taata, hareuwë göönsoe nkobagare. Tanduusiria hö egeköömbë kenö kimiiriirö. Ninyööra niigö, tiiga nkëëbore uni haanchere hai, siböönö nkëëbore uwë ohaanchere.” 

37  Haakurua akariinga akaya akanyööra abeega batato baara mbaraaye. Agateebia Bëëtërö iga, “Simooni noraaye? Kura tuwitungirriyi, uhure ninyööra nenkaaga imui hai?” 

38  Akabateebia iga, “Motahura na gosaba korri iga motagasöha komasaacho. Umuiika nenkörögore, siböönö omobere nomorösu.” 

39  Akariinga kuya gosaba wiiki, aragaamba gare mang'ana gaara bëënë. 

40  Wiiki agaacha akanyööra abeega mbaraaye; kugira yagokeroa na ichiterö. Bakabora iyakumuhuunchukiria. 

41  Hanö aachere eregatato, akababuuria iga, “Bamorai mokeraaye moramuunya? Haisere böönö! Enkaaga ihikere! Tamaaha, oMööna woMoonto araya kohaanoa kobaanto abanyamaraga. 

42  Motabooka togëëndë. Tamaaha, omonköböösani ngoogonö ahikere.” Okogöötoa koYeeso (Mt 

26  :

47  -

56  ; Rk 

22  :

47  -

53  ; Yöh 

18  :

3  -

12  ) 

43  Höhayo iigö, hanö wanyöörre Yeeso agiisumaacha, Yuuta umui waikumi na babere baara, akahika na irikömö reena imihio na ichiruungu, nkanyööra batomeroe kurua kobataangati babanchaama bieNöökoe, abaiigia baMaragö na abagaaka. 

44  Yuuta nkanyööra aboorokiri karai ekemanyiirrio, abateebiri iga, “Onö ndaachë naamuune, muuchë momanyë iga oyo newë. Momogöötë, mumuhire momotoorre gatai.” 

45  Hanö aachere, naaroongehere kuya hare Yeeso, akagaamba iga, “Muiigia!” Na komoomuuna. 

46  Kohayo bakagööta Yeeso bakamugumia. 

47  Umui waabö, onö wanyöörre aimereeye haang'i akaiiha umuhio, akagëëcha omoköri wemeremö wuMunchaama uMuhikere weNöökoe, akamohagora ugutui. 

48  Haakurua Yeeso agateebia abaanto baara iga, “Muuchere na imihio na amaruungu, këbanö muguucha kogööta irinyamörrö? 

49  Ruisö röönsoe naakaiigiri gatai yeiinyu koHekaaru na temööngöötere hai. Siböönömbë, tiga amaandekö gahekeerane.” 

50  Kohayo abeega böönsoe bakamutiga, bakang'ösa. 

51  Umumura woonde onö wanyöörre aibisiri isuuka inyënë iigö, naare kurua Yeeso nyuma. Hanö baamogöötere, 

52  naaterrokere agatabuta isuuka eera, akang'ösa akeng'aabi. Yeeso mbërë yinchaama (Mt 

26  :

57  -

68  ; Rk 

22  :

54  -

55  , 

63  -

71  ; Yöh 

18  :

13  -

14  , 

19  -

24  ) 

53  Bagataangata Yeeso kuya kuMunchaama uMuhikere weNöökoe, hare wanyöörre abataangati babanchaama böönsoe, abagaaka hamui na abaiigia baMaragö bairaiine. 

54  Bëëtërö akamosöörana aaharai hakë, kuya kuigöri rinyuumba yuMunchaama uMuhikere weNöökoe. Akaya agaikara gööta omörrö hamui na abariindi. 

55  Abataangati babanchaama bieNöökoe hamui na inchaama yöönsoe, egatuna ekehage keguiitera Yeeso, siböönö tebaakinyöörre hai. 

56  Kugira abaaru mbaaruusiri ubusuuti boborööngö igoro yaYeeso, siböönö ubusuuti bööbö mbööre koheteerana. 

57  Abaande bakaimoka na kuruusia ubusuuti boborööngö baragaamba iga, 

58  “Baiito abinyënë ntöömuiguure aragaamba iga, ‘Nendatemore eHekaaru enö yaahagaacheroe na abaanto, na guchinsiko isato nyööre hagaachere iyeende enö etahagaacheroe na abaanto.’ ” 

59  Ninyööra niigö ubusuuti bööbö teböögeeye bumui hai. 

60  UMunchaama uMuhikere oora akaimeerra gatai yaabö, akabuuria Yeeso iga, “Toona ng'ana yakuhuunchukia këëbore uguchööngëroa hai?” 

61  Siböönö Yeeso agakira, akaanga kuhuunchukia ng'ana. Wiiki uMunchaama uMuhikere oora akamubuuria iga, “Nuuwë Masiihi, oMööna weNöökoe Omosookoa?” 

62  Yeeso akamuhuunchukiria iga, “Nuuni, na moramaahë oMööna woMoonto aikaaye gokobökö koboreo ukueNöökoe na araacha na amasaaro gakuriooba.” 

63  UMunchaama uMuhikere oora weNöökoe agataandorra ichingebo chiaaë, akagaamba iga, “Titugutuna wiiki ubusuuti boonde hai! 

64  Muiguure karai uguchuaaria kööë. Niyeke mokomaaha?” Böönsoe bakamosëka ikiina iga nomosaria, tiga aiitoe. 

65  Abamui baabö bagataanga gutueera Yeeso amatai, bakamuguba amaiisö, bakaya baragaamba iga, “Gaambambë onö agotëmere!” Na abariindi banö baareenge hö, bakamotëma ichiihi. Bëëtërö araanga Yeeso (Mt 

26  :

69  -

75  ; Rk 

22  :

56  -

62  ; Yöh 

18  :

15  -

18  , 

25  -

27  ) 

66  Hanö wanyöörre Bëëtërö agikaaye kuigöri moora, umuiseke woonde umui wabaköri bemeremö buMunchaama uMuhikere oora weNöökoe, agaacha. 

67  Hanö aarooche Bëëtërö arööta omörrö, akamotaacherra iigö akagaamba iga, “Nauwë wöönsoe mööreenge hamui na Yeeso omoNasareeti.” 

68  Siböönö Bëëtërö akaanga aragaamba iga, “Temanyere gayo hai, na tinkuiigua kere okogaamba hai.” Agatanora akaya kuihita, na esaarigöökö ekaragora. 

69  Umuiseke oora hanö aamorooche wiiki, agataanga goteebia abaanto baara wanyöörre baimereeye hö iga, “Omoonto onö nuumui waabö.” 

70  Bëëtërö akaanga wiiki. Nkaaga nke iigö wiiki, baara wanyöörre baimereeye hö, bagateebia Bëëtërö iga, “Kobohëënë nuumui waabö ore, kugira nauwë wöönsoe nomoGariraaya ore.” 

71  Nawë akaanga na gutuenerria aragaamba iga, “Nobohëënë nkogaamba! Temanyere omoonto oyo mokogaamba hai!” 

72  Höhayo iigö, esaarigöökö ekaragora erekabere, na Bëëtërö akaheetoka këëbore wanyöörre Yeeso amoteebiri iga, “Mbërë esaarigöökö etaraaragora kabere, noranyaange hare gatato.” Agatoreka gukuura.

