2  :

1  -

12  ; Rk 

5  :

17  -

26  ) 

1  Yeeso agasöha koböötö akariinga akaamboka inyaancha agaacha kumugi gowaabö, 

2  hare abaanto baande baamorëntëëye omoonto omorooyi wirisusu, araaye komaraarro. Hanö Yeeso oongooye ubukumia bööbö, agateebia omorooyi oora iga, “Teremeka mumura waanë! Wabeeyoe amaraga gaaö.” 

3  Sooki abaiigia baande abaMaragö bagateebania bö abiëënë iga, “Omoonto onö neNöökoe aguchuaaria!” 

4  Siböönö Yeeso akoongora amaitëgëërrö gaabö akagaamba iga, “Kugira ke muguitëgëërra amang'ana amanyaanku këgayo? 

5  Neehai entöbu yakogaamba, niiga. ‘Wabeeyoe amaraga gaaö,’ gose kana niiga, ‘Imoka ogëëndë’? 

6  Siböönö nendabooroki momaahe iga, wiiki oMööna woMoonto naana ogotora gokööbera amaraga gokebara.” Sooki agateebia omorooyi oora wirisusu iga, “Taimoka, wimuki amaraarro gaaö uyi ka!” 

7  Omoonto oora akaimoka akaya ka. 

8  Hanö abaanto baarooche eng'ana eyo, mbööböhere, bakagoonga Nöökoe gokoha abaanto ogotora gëëkoyo. Yeeso araberekera Mataayo (Mk 

2  :

13  -

17  ; Rk 

5  :

27  -

32  ) 

9  Yeeso agatanora kurua hö, na hanö wanyöörre aragëënda, akamaaha umuiiria wiriguuti woonde iga Mataayo aikaaye gukinyuumba kegokëëngëra iriguuti. Akamoteebia iga, “Ngööta obë umueega waanë.” Mataayo akaimoka, akamurua nyuma. 

10  Nkaaga wanyööre Yeeso araraagera oMataayo, abaiiria abaaru biriguuti na abanyamaraga bagaacha bagaikara na Yeeso hamui na abeega baaë. 

11  Hanö abaBarisaayo abamui baarooche iigö, bakabuuria abeega baaë iga, “Kugira ke uMuiigia weiinyu akorea hamui na abaiiria biriguuti hamui na abanyamaraga?” 

12  Hanö Yeeso aaiguure iigö, akahuunchukia iga, “Abaanto abarooyi mbö bagutuna omorëri, tebaara bareenge abahoru hai. 

13  Kaya mutune esesoro yamaandekö ganö gakogaamba iga, ‘Namaabe ngutuna tiiga nibimuëënsö hai.’ Tenaachere koberekera abaroonge hai, siböönö nabanyamaraga.” Iribuurio igoro yaguisasa (Mk 

2  :

18  -

22  ; Rk 

5  :

33  -

39  ) 

14  Haakurua abeega baYöhana omoBaatiisi bagaacha hare Yeeso, bakamubuuria iga, “Kugira ke baiito hamui na abaBarisaayo tuguisasa, siböönö abeega baaö bö tebaguisasa hai?” 

15  Yeeso akabahuunchukiria iga, “Aai! Abagëni banö baraarekeroe kunyaangi bakaaba na amaachiichi enkaaga enö baana omotëti hamui? Aa-a! Siböönö enkaaga iriihika enö omotëti ariruusibua kurua hare bö, hayo nehö böönö bariisasa. 

16  “Taahö onö agotomera ekeraasi ekehea kongebo engotu hai, kugira ekeraasi keyo nkeraataandore engebo engotu eera na iribaanga regarehe. 

17  Gose taahö onö agotoora itibaai ehea kubiguchi ibikoro hai, kugira ibiguchi ibikoro biyo biratora gööteka, itibaai iteke haanse, na ibiguchi bisareke. Kohayo itibaai ehea ngotooraere kubiguchi ibihea, na biöönsoe bibeekoa ahase ahaiiya.” Ibimanyiirrio biubukumia (Mk 

5  :

21  -

43  ; Rk 

8  :

40  -

56  ) 

18  Enkaaga enö Yeeso aare kogaamba gayo, omotaangati umui wikiYahuti agaacha harewë, agasigama mbërë yaaë, aragaamba iga, “Umuiseke waanë araang'ana gukua; siböönö taacha omotoorre amabökö gaaö, nawë narahueene.” 

19  Yeeso akaimoka akagëënana nawë hamui na abeega baaë. 

20  Omogaikoro woonde onö wanyöörre airiira ararua amaanyiinga komëëka ikumi na ebere akarueera Yeeso nyuma, agaturubania igikobobe kiengebo yaaë. 

21  Naakörre iigö kugira naaitëgërrëëye komööyö gööë iga, “Hanö ngaaturubania engebo yaaë yiiki iigö, nendahueene.” 

22  Yeeso agaisuuria nyuma, akamomaaha, akamoteebia iga, “Teremeka, muiseke waanë! Ubukumia bööö bukuhueeniri.” Höhayo iigö omogaikoro oora akahueena. 

23  Haakurua Yeeso akaya kunyuumba yomotaangati oora. Hanö akomaaha abasiriingia na irikömö riabaanto barakuura ekerrö, banö baare goseemia komotabuta, 

24  akabateebia iga, “Ore wöönsoe, arichökë! Umuiseke onö tiiga nakuure hai, naraaye!” Haakurua böönsoe bakamosëkëërra. 

25  Siböönö hanö abaanto barichökiibui, Yeeso naasöhere akaya haara wanyöörre umuiseke oora araaye, akamogööta okobökö kööë, akaimoka. 

26  Amang'ana gayo gakaroonda gukiaaro keyo giöönsoe. Yeeso arahueenia abahukuru babere 

27  Yeeso agatanora kurua hayo, na hanö wanyöörre aragëënda abahukuru babere bakamurua nyuma, baraköra igituri baragaamba iga, “Tatomaahera amaabe, oMööna oTauti!” 

28  Hanö Yeeso aasöhere nyuumba, abahukuru babere bagaacha harewë, nawë akababuuria iga, “Moona ubukumia iga ngaatora kobahueenia?” Bakamuhuunchukiria iga, “Eee Monënë!” 

29  Haakurua Yeeso agaturubania amaiisö gaabö, aragaamba iga, “Tigambë kebë këëbore mukumiri!” 

30  Na amaiisö gaabö gakamaaha. Yeeso akabakaania bokong'u arabateebia iga, “Motagaacha goteebia moonto ore wöönsoe!” 

31  Siböönö bö mbaageeye bakagaamba egoongö igoro yaYeeso kuing'eenga rikiaaro keyo giöönsoe. Yeeso arahueenia irimuumu 

32  Hanö wanyöörre abaanto bayo baratanora, abaanto baande bakarëënta omoonto woonde hare Yeeso onö wanyöörre ataagotora gusumaacha kugira naare na ikihui. 

33  Siböönö hanö ikihui keera këërugiibui, omoonto oora naataangere gusumaacha, abaanto böönsoe bakarogoora, bakagaamba iga, “Tetöökarooche eng'ana këenö roonde gukiaaro kenö geIsraeri hai!” 

34  Siböönö, abaBarisaayo bakagaamba iga, “Nomokoro wibihui akamoha ogotora gokurugia ibihui.” Yeeso aramaahera abaanto amaabe 

35  Yeeso akagëënda-gëënda arataarra imigi giöönsoe na ichiimbëri. Akaiigia guchiSinagoogi, arateebeerria aMang'ana Amaiiya igoro yoBogaambi, arahueenia abaanto kurua kubirooyi bichitëëmö chöönsoe hamui na inyaankö yöönsoe. 

36  Hanö aarooche amakömö gabaanto omööyö gööë ngöichooye amaabe gukugira yaabö, kugira wanyöörre babaabayeeye na baahanere, kiamang'oondi ganö gataana muirigania. 

37  Kohayo agateebia abeega baaë iga, “Irigësa nirinënë, siböönö abaköri bemeremö bakubigësa mbakë. 

38  Motasasaama oMonënë umuëënë irigësa atomë abagësi baaë bayi komogësëra.”

