8  :

28  -

34  ; Rk 

8  :

26  -

39  ) 

1  Yeeso hamui na abeega baaë bakahika goonse yaBagerasi ihuumbu yinyaancha. 

2  Hanö Yeeso aaruure koböötö iigö, agasikana omoonto woonde onö wanyöörre aruure guchimbeehera. Omoonto oyo wanyöörre naana ikihui 

3  na wanyöörre namënyere guchimbeehera. Na temoonto aagatorre komogööta amoböhë na ibiraang'ani hai; 

4  hare kaaru nkanyööra aaböhöa na ibiraang'ani na iminyörrö komagoro na komabökö, siböönö naakabotooye ibiraang'ani biyo na iminyörrö. Na taare hö moonto onö aagatorre kumugumia hai gukugira naareenge na ichiinguru bokong'u. 

5  Ubutiko na omobaso, nguchimbeehera na guchinguku aareenge aracheerra na guikëbakëba na amagena. 

6  Hanö, aarocheeye Yeeso harai, naakenyere, akaya agatëma ibiru haanse mbërë yaaë, 

7  agachana bokong'u, aragaamba iga, “Kana nke uguntuna Yeeso, ore Mööna weNöökoe uMukumahë? Naagosasaamera Nöökoe, waangë kunyata.” 

8  Naagaambere iigö kohaara wanyöörre Yeeso amoteebiri iga, “Tarichöka kere kihui kurua komoonto onö!” 

9  Kohayo Yeeso akamubuuria iga, “Iriina rëëö nuuwë ng'ui?” Akahuunchukia iga, “Iriina rëënë nuuni ‘Regioni’ - kugira nabaaru tore.” 

10  Akagëëndërria kogëya Yeeso iga atagaata ibihui biira kurua goonse eyo. 

11  Na kunguku hayo, nkanyööra irihichö irinënë richingurube reehö rerariisia. 

12  Na ibihui biira bikagëya Yeeso biragaamba iga, “Taturugia kuya guchingurube, utigë tosöhë mö.” 

13  Yeeso akabiha umueeya, bikarichöka kurua komoonto oora, bigasöha guchingurube. Irihichö riöönsoe renö rëëreenge kubikoe bibere ndëng'araarre gukihiriingitio ekenënë, rekairëkëra kunyaancha, rekang'ëëntoa na amaanche. 

14  Abairigania bichingurube chiyo bakang'ösa na kuhira amang'ana kumugi na guchiimbëri. Abaanto bagaacha komaaha kere wanyöörre keebaaye, 

15  na hanö baahikere hare Yeeso, mbaarooche omoonto oora wanyöörre ana ibihui ibiaaru. Wanyöörre naikaaye, omohoru aibisiri engebo; na abaanto mbaabaaye na obööba. 

16  Banö baarooche na amaiisö gaabö, bagateebia abaanto mona këëbaaye komoonto oora nyabihui, hamui na guchingurube. 

17  Kohayo abaanto bagateebia Yeeso iga aruë waabö hayo. 

18  Hanö, wanyöörre arasöha koböötö, omoonto oora aareenge na ibihui akamogëya iga, “Otatiga togëënanë” 

19  Siböönö Yeeso akaanga, akamoteebia iga, “Kayi ka, kobaanto baiinyu, obateebi göönsoe ganö oMonënë agokörëëye na këëbore akomaaheeye amaabe.” 

20  Kohayo, ore moonto akaya bööë, gokohëtëra Tekaboori, arateebia abaanto kenö wanyöörre Yeeso amokörëëye. Na böönsoe mbaarogoorre. Umuiseke oYairo na omogaikoro onö aaturubaiini Yeeso igikobobe (Mt 

9  :

18  -

26  ; Rk 

8  :

40  -

56  ) 

21  Hanö Yeeso aaisere köömboka na oböötö akuhika ihuumbu, umuiiro naachere iigö akamotoora gatai; nawë akabëëra kunyaancha mbareka. 

22  Umui wabataangati, biSinagoogi onö aareenge koberekeroa iga Yairo agaacha, hanö aarooche Yeeso iigö, akairëkëra haanse mbërë komagoro gaaë, 

23  akamogëya aragaamba iga, “Umuiseke waanë aröörre atiitere. Otaacha uyi omotoorre amabökö okorri ahöne, abë omohoru.” 

24  Yeeso agatanora bakagëënana na omoonto oyo. Abaanto abaaru mbaagëënaine na Yeeso bamotoorre gatai. 

25  Areenge hö omogaikoro woonde onö wanyöörre airiira bokong'u, ararua amaanyiinga komëëka ikumi na ebere. 

26  Nunyööra wanyöörre aarëroa na abarëri abaaru, kuunya agasookiria ibiinto biaaë biöönsoe harebö, taabaaye buuya roonde hai etare iga naagëëndërrëëyi korööra bokong'u. 

27  Wanyöörre aaigua amang'ana gaYeeso, kohayo akarueera Yeeso nyuma kobaanto, agaturubania engebo yaaë. 

28  Naakörre iigö kugira naare guiteebia komotoe gööë iga, “Hanö ngaaturubania engebo yaaë yiiki, nenkahueena.” 

29  Kohayo agaturubania igikobobe gisumaati yaYeeso, na höhayo iigö amaanyiinga gaara gakabotoka; nawë akaiyigua iga ahueenere kurua kunyaanko yaaë. 

30  Höhayo iigö, Yeeso akaiyigua iga ichiinguru chiruure harewë, agaisuuria kuya kumuiiro haara, akabuuria iga, “Ning'ui anturubaini engebo?” 

31  Abeega baaë bakamuhuunchukiria iga, “Norooche mona umuiiro atunaini hanö; nauwë orabuuria iga, ‘Ning'ui anturubaini?’ ” 

32  Siböönö Yeeso akagëëndërria komagamaga okorri iga amanyë omoonto onö wanyöörre amuturubaiini. 

33  Omogaikoro oora agaacha aragaankana kobööba, kugira nkanyööra amanyere kere wanyöörre keebaaye harewë, akairëkëra haanse mbërë na komoteebia obohëënë böönsoe. 

34  Yeeso akamoteebia iga, “Muiseke, ubukumia bööö bukuhueeniri. Kayi morëëmbë, uhueeniibui kurua kunyaanko yaaö.” 

35  Hanö wanyöörre akeere arasumaacha, abaanto baande bagaacha kurua gooka yaYairo bakagaamba iga, “Umuiseke waaö akuure karai. Nke ukuiriirria uMuiigia?” 

36  Yeeso akaanga gotoondorroa, na ere baare kogaamba, agateebia omotaangati oora wiSinagoogi iga, “Uriihë kööböha, kumia ugukumia ukuëënë.” 

37  Nawë, taatunere moonto woonde amosööranë hai, etare iga mBëëtërö, Yaköbö, hamui na Yöhana mura omööbö Yaköbö, mbö bëënë baagëënaine. 

38  Bakahika kumugi gomotaangati oora wiSinagoogi, Yeeso akamaaha abaanto baraköra igituri wiiki barakuura ekerrö na oborro. 

39  Hanö aasöhere nyuumba, akababoorra iga, “Igituri kenö giöönsoe negëëke? Nke mogokoorra kana? Omööna onö kana atakuure ndakanya naraaye!” 

40  Bakamosëkëërra, nawë akabarichökia böönsoe kebara, akaimukia isa waabö omööna na nyako waabö hamui na abeega batato baara, bagasöha kuya kugisuumua keera wanyöörre omööna oora araaye. 

41  Akagööta okobökö kumuiseke oora akamoteebia iga, “Tariita kuumi!” Esesoro ya Tariita kuumi niiga, “Ore muiseke, ndagoteebia iga Taimoka!” 

42  Höhayo iigö, akaimoka agataanga kogëënda. (Naareenge omööna wemëëka ikumi na ebere.) Na abaanto bakarogoora bokong'u. 

43  Siböönö, Yeeso akabakaania bokong'u iga batagaacha goteebia moonto amang'ana gayo, sooki akabateebia iga, “Motamoha egeento arë.”

