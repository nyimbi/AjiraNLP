1  Agiriba agateebia Bauro iga, “Noona umueeya gogusumaacha böönö.” Sooki Bauro akaraambora okobökö kööë araikoorra iga, 

2  “OMogaambi Agiriba! Ndooche iga nomoonto wirioobande, kugira rëërö nimereeye mbërë yaaö guikoorra komang'ana ganö göönsoe abaYahuti bagunchööngëra, 

3  gukugira nomanyere ichiseera chiabaYahuti chöönsoe hamui na obohötökani bööbö. Ndakogëya iga ontëgëërre kubugumiirria. 

4  “AbaYahuti böönsoe mbaamanyere amarua obööna böönë. Mbaamanyere këëbore naakiina gokebara këënë na Yerusareemu. 

5  Mbaamanyere gonkaaga entaambe hanö oranyööre baratuna gotobora kurua nyuma këëbore naareenge umui wirikömö renö retaare gutuna mohooro, iriabaBarisaayo. 

6  Na böönö nimereeye hanö ndagaambibua iga neena iriitëng'ërö riendagano enö Nöökoe aahaaye baaguuka baiito - 

7  endagano eera bëënë ibisaku ikumi na bibere ibiabaanto baiito biitëng'ëëye kunyööra, kogosëëngëra Nöökoe ubutiko na omobaso. Iriitëng'ërö reyo bëënë Mogaambi ndiö rikugira ndachööngëroa na abaYahuti! 

8  Kugira ke baiinyu banö moohanö motaagukumia iga eNöökoe arariuukia abaku? 

9  “Uni umuëënë naaitëgërrëëye iga, nsaache gonchera ere yöönsoe koreberra enchera yaYeeso omoNasareeti. 

10  Nkëhayo naakörre Yerusareemu. Nkahaaboa ogotora na abataangati babanchaama bieNöökoe nkahira abakumia abaaru gokeböhë; na hanö baakëngëëyoe ikiina guiitoa, naakörre egekööböe keguitabirria. 

11  Hare kaaru naakabairiirri guchisinagoogi ndabahaamirria gokaana ubukumia bööbö. Naabeebehere bokong'u kuunya nkaya kobairiiria kumigi gëharai. Bauro aragaamba igoro yukuihoonchorra oboKresto bööë (Amak 

9  :

1  -

19  ; 

22  :

6  -

16  ) 

12  “Eyo niyo yaagirre nkaya Tamaasika, haayoe ogotora na abataangati babanchaama bieNöökoe. 

13  Hanö wanyöörre negonchera omobaso gatai Mogaambi, nkamaaha oborabu bonö bokerre oborabu buiriooba bokarua kegoro kuriooba bogaantoora gatai hamui na baara böönsoe wanyöörre toonabö hamui. 

14  Böönsoe tokagoa haanse, nkaiigua engaamba eraamberekera gukiIbrania eragaamba iga, ‘Sauro, Sauro! Kugira ke ukunyiriiria? Nkuinyahaaraore buchua hanö oranyööre wiitëma kumusimo.’ 

15  Nkamubuuria iga, ‘Kana nuuwë ng'ui Monënë?’ OMonënë akahuunchukia iga, ‘Nuuni Yeeso, onö ukuiriiria. 

16  Siböönö taimoka wimeerre. Ndichökëëye hareuwë nkööhooye iga, obë omoköri waanë wemeremö na umutuburi mona ondooche rëërö, hamui na ganö ndaakooroki. 

17  Nendagutuuri kurua kobaIsraeri na KobaHamate banö ndaagotomë kuya harebö. 

18  Obaramuki, obaruusi kugisuunte, obarëëntë koborabu, barue guchiinguru chiRisaambo bayi koNöökoe, korri iga hanö baraabë na ubukumia hareuni baaberoe amaraga gaabö, banyööre ahase haabö hamui na baara baasaburua.’ Bauro aragaamba igoro yemeremö gëëë 

19  “Kohayo oMogaambi Agiriba, tenaangere kuigueera irimaahö reyo rëëruure kuriooba hai. 

20  Mbërë naataangeeye Tamaasika goteebeerria, sooki Yerusareemu, sooki gokebara giöönsoe kebuYahuti na kobaHamate, korri iga batigë amaraga gaabö baihoonchorre eNöökoe, na baköre amang'ana ganö gakoorokia iga baisa gutiga amaraga. 

21  Keyo nkiö këëgirre abaYahuti bakangööta nkaaga naareenge koHekaaru bagatuna kunyita. 

22  Siböönö eNöökoe antuuria kuhika böönö, kohayo nimereeye hanö ndaruusia ubutuburi böönë, kobakë na kobanënë. Ganö nkogaamba nganö bëënë abanaabi hamui na Mosa, baagaambere iga ngareba: 

23  iga kuhika Masiihi airiire, sooki abë owambërë kuriooka kurua kobaku, aruundi oborabu bubuituuria kobaYahuti na kobaHamate.” 

24  Hanö Bauro aare guikoorra këhayo, Bëësto agaköra igituri akamoteebia iga, “Nkanya waachuura Bauro, ogosöma konö waasöma bokong'u koguchuuria!” 

25  Bauro akamuhuunchukiria iga, “Ntare muchuuru, Mosookë! Amang'ana ganö nkogaamba nobohëënë kimui. 

26  OMogaambi Agiriba! Nkogaambande amang'ana ganö kobokare, kugira nomanyere amang'ana ganö buuya, neena obohëënë iga nogamanyere göönsoe, kugira amang'ana ganö tegaabisoa nsömöönta hai. 

27  OMogaambi Agiriba, orakumia amang'ana gabanaabi? Nemanyere iga ngukumiaore!” 

28  Agiriba agateebia Bauro iga, “Ngokanyaore iga gonkaaga enkë enö nonköra mbë omoKresto?” 

29  Bauro akamuhuunchukiria iga, “Nenkanyööra nenkaaga nkë gose nentaambe, irisabi koNöökoe niiga, uwë hamui na abaande banö böönsoe, bagontëgëërra rëërö niiga babë këhayonde, getare iga nkubiraang'ani bëënë bataabë këuni.” 

30  Sooki omogaambi hamui na omobaahi na Berinike hamui na baara böönsoe wanyöörre baikaaye hamui nabö bakaimoka, 

31  hanö baasookiri kurichöka bagateebania iga, “Omoonto onö taasaria ng'ana yaguiiteroa hai, gose yakomoböha hai.” 

32  Agiriba agateebia Bëësto iga, “Omoonto onö nakahaateeyoe hanö okanyöörre ataasaba iga ikiina kihiroe hare Gaisaari omobaahi waRuumi.”

