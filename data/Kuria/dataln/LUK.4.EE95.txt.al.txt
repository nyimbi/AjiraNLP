4  :

1  -

11  ; Mk 

1  :

12  -

13  ) 

1  Yeeso akariinga kurua Yörötaani aichooye uMuiika oMohoreeru. Nagö gokamoröngööcha kuya kuibara. 

2  Hayo nehö iRisaambo rëëreenge komosaachera guchinsiko merööngö enai. Guchinsiko chiyo chöönsoe taareeye geento hai, na hanö chaasirre akaiigua araambokere. 

3  IRisaambo rekamoboorra iga, “Hanömbë ndanyööre noMööna weNöökoe ore, teebia irigena renö riihoonchore rebë ibiaakorea.” 

4  Siböönö akarihuunchukiria iga, “Amaandekö nkogaambagare iga, ‘Omoonto taramënyë gikugira yokorea omogaatë bëënë hai.’ ” 

5  Haakurua wiiki gonkaaga nke iigö, iRisaambo rekamuhira rekamotoora ahase igoro, rekamoorokia amagaambi göönsoe giekebara. 

6  Rekamoboorra iga, “Nendakohë ogotora igoro yamagaambi ganö göönsoe na obohekeeranu böögö kugira amang'ana göönsoe hareuni gaatooroa, na nendatore koha omoonto ore wöönsoe haanchere. 

7  Kohayo binö biöönsoe mbiraabë ibiaaö hanö oranyööre nonsëëngëra.” 

8  Yeeso akarihuunchukiria iga, “Amaandekö nkogaambagare iga, ‘Osëëngërë oMonënë Nöökoe waaö na omokörre wë bëënë!’ ” 

9  Wiiki iRisaambo rekamuimukia rekamuhira Yerusareemu kogesöri kiomosöönsö igoro koHekaaru, rekamoboorra iga, “Hanö ndanyööre noMööna weNöökoe ore, iburruka kuya haanse. 

10  Kugira Amaandekö nkogaambagare iga, ‘Nöökoe naragotomere abamaraika bagukuriiha.’ 

11  Wiiki nkogaambagare iga, ‘Mbarakogöötë komabökö gaabö, okorri iga otagaacha guituuratuura amagoro gaaö komagena.’ ” 

12  Siböönö Yeeso akarihuunchukiria iga, “Amaandekö nkogaambagare iga, ‘Otagaacha gosaacha oMonënë Nöökoe waaö.’ ” 

13  Hanö iRisaambo rëësookiri gosaacha Yeeso, guchinchera chöönsoe, ndëmutigere taanga. Yeeso arataanga emeremö gëëë Gariraaya (Mt 

4  :

12  -

17  ; Mk 

1  :

14  -

15  ) 

14  Haakurua Yeeso akariinga kuya Gariraaya, aichooye ichiinguru chuMuiika oMohoreeru. Amang'ana gaaë gakaroonda hare höönsoe guchiimbëri. 

15  Hanö aaigiri guchiSinagoogi chiaabö, abaanto böönsoe mbaamohaaye egoongö. Yeeso araangoa Nasareeti (Mt 

13  :

53  -

58  ; Mk 

6  :

1  -

6  ) 

16  Haakurua Yeeso akariinga kuya waabö Nasareeti, hare aakeneeye, na kurusiko rueSabaato këëbore yaareenge eseera yaaë, akaya guSinagoogi. Akaimeerra korri iga asömë amaandekö 

17  akahaaboa egetabo kiomonaabi Isaaya. Agakiigora, akanyööra hanö haare kogaamba iga, 

18  “UMuiika goMonënë, gönsekerra, kugira aanyahora iga nduundiri abatobu amang'ana amaiiya. aantoma gukuruundia obotachore kobaböhë, na abahukuru bamaahë; baara bakohaaboa inyaanyi bahönë, 

19  na kobaruundiria omööka, gonö oMonënë aitabirria gutuuria abaanto baaë!” 

20  Haakurua Yeeso agakuundikiria egetabo keera, agakehaana komoonto oora aare goköra emeremö, guSinagoogi, sooki agaikara haanse. Abaanto böönsoe bakamotoora amaiisö, 

21  nkaaga aare kobateebia iga, “Amaandekö ganö rëërö gahekeraine, këëbore mogaiguure garasömoa.” 

22  Böönsoe mbaatëgëriibui nawë na guchuma, komang'ana amaiiya gare asumaachere. Bakabuurania iga, “Kana umumura onö gose toora oYoosebu hai?” 

23  Yeeso akabateebia iga, “Nemanyere obohëënë iga, moganteebia ekereengio keera gekogaamba iga, ‘Omorëri, tairëra umuëënë.’ Na wiiki moranteebi iga, nköre weiito hanö gaara möiguure gaakörroe Kaberenaumu.” 

24  Yeeso akababoorra iga, “Amahëënë ndabateebia iga, temonaabi akuya nkuma waabö hai. 

25  Maaha morörë: Amahëënë ekebara geIsraeri nkëëreenge na abasino abaaru gonkaaga yaEriiya, enkaaga enö imbura etaareenge gotoa komëëka etato na iritene, inchara enënë yaabaaye gokebara keyo giöönsoe. 

26  Si Eriiya taatomeroe kumusino ore wöönsoe hai, getare iga nkumusino umui bëënë owaSarebuuta goonse yaSiitoni. 

27  Na wiiki abagëëngë mbaaru banö baareenge Israeri gonkaaga yoMonaabi Eriisa; si taare hö ninyööra nuumui onö ahueeniibui hai, atare iga numuSiiria umui bëënë, woonde iga Naamani.” 

28  Hanö banö böönsoe baareenge guSinagoogi baaiguure iigö, mbaagööteroe na oborro. 

29  Bakaimoka bakarichökia Yeeso kuya kebara yumugi, bakamuhira kunguku igoro, inguku enö wanyöörre umugi gööbö gohagaacheroe, korri iga bamuhuni kuya haanse, ayi gusimia omotoe haanse. 

30  Siböönö akaibagaagania gatai yaabö agaterroka. Omoonto onö wanyöörre ainaaroa na ibihui (Mk 

1  :

21  -

28  ) 

31  Haakurua Yeeso akang'aaraara kuya Kaberenaumu kumugi goGariraaya, hare aiigiri abaanto kurusiko rueSabaato. 

32  Böönsoe mbaarogoorre na amaiigio gaaë, kugira amang'ana gaaë ngaare na ogotora. 

33  Omoonto woonde onö wanyöörre ainaaroa na ibihui, naareenge guSinagoogi, agachana, aragaamba iga, 

34  “Uui! Kana nke ugututuna, Yeeso, omoNasareeti? Kana nuuchere gutusikia? Nkanya nenkomanyere: nuuwë omohoreeru weNöökoe!” 

35  Yeeso akang'öönëra ikihui keera iga, “Takira na urichökë kurua komoonto onö!” Ikihui keera gekamotëma haanse mbërë yabaanto na gekarichöka kurua harewë gekaya getamunyahaarre hase iga. 

36  Abaanto böönsoe bagataraaha barabuurania iga, “Enö yö neng'ana ke? Omoonto onö naana ogotora na ichiinguru kura ibihui nkubiteebiaare biigua, birichöka!” 

37  Na amang'ana gayo gaYeeso gakaroonda hare höönsoe, korong'ööngö royo röönsoe. Yeeso arahueenia abaanto abaaru (Mt 

8  :

14  -

17  ; Mk 

1  :

29  -

34  ) 

38  Hanö Yeeso aaimokere kurua guSinagoogi, akaya oSimooni. Hanö aahikere kö, bakamoteebia iga nyakubiaara Simooni aröörre irikëng'ëënti irritö. Bakamoteebia iga amuhueeni. 

39  Akaya akaimeerra nturamotoe yaaë haara, akang'öönëra irikëng'ëënti reera regasira na akaba buuya. Akaimoka kobahencherra höhayo iigö. 

40  Hanö iriooba reesekeeye, banö baareenge na abarooyi, abamarooyi imioocho bakabarëënta hare Yeeso; nawë akabatoorra amabökö gaaë kuumui-umui akabahueenia. 

41  Ninyööra nibihui nabiö biöönsoe mbiaare kurua kobaanto abaaru, birachana biragaamba iga, “NoMööna weNöökoe ore!” Yeeso nawë akabing'öönëra taatigere bigaambë hai, kugira mbiamomanyere iga newë Masiihi. Yeeso araruundia goonse yabuYahuti (Mk 

1  :

35  -

39  ) 

42  Hanö böökeeye inkio haara hamuaarumuaaru, Yeeso akaya kebara hare baanto bataare. Abaanto bagataanga kumutuna, na hanö baamunyöörre, tebaare gutuna iga abatige hai. 

43  Siböönö, Yeeso akababoorra iga, “Ngisaiine iga ngëëndë kumigi geende nagiö giöönsoe, kobahërra aMang'ana Amaiiya goBogaambi bueNöökoe, kugira gayo ngö Nöökoe aandeetere goköra.” 

44  Kohayo akaya guchiSinagoogi chabuYahuti goteebeerria mö.

