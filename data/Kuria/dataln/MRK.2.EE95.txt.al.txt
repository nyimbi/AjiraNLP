9  :

1  -

8  ; Rk 

5  :

17  -

26  ) 

1  Hanö ichinsiko nke iigö chaahëtere, Yeeso naariingere kuya Kaberenaumu, na amang'ana gakaroonda iga nka are. 

2  Kohayo umuiiro akahekeerana, umueeya gokabora, ninyööra ngesaku. Yeeso naare kobateebeerria eng'ana, 

3  nkaaga abaanto banai baachere, baimukiri omorooyi wirisusu baramorëënta hare Yeeso. 

4  Hanö baangere gotora kohekeera Yeeso gikugira yumuiiro, bagataabora kunyuumba kegoro gokorëëngërria haara bëënë Yeeso aareenge. Hanö baaisere korebora iribaanga, mbaamusikiiyi kuya haanse, akomaraarro gaaë. 

5  Hanö Yeeso aarooche ubukumia bööbö, agateebia omorooyi oora wirisusu iga, “Mumura waanë, wabeeyoe amaraga gaaö.” 

6  Abaiigia baMaragö abamui banö wanyöörre baikaaye hö bagaitëgëërra abiëënë iga, 

7  “Kugira ke akogaamba këhayo? Konö nuguchuaaria eNöökoe! Temoonto aahö onö agaatora kööbera amaraga hai, etare iga neNöökoe umuëënë.” 

8  Höhayo iigö Yeeso akamanya kenö baare guitëgëërra, kohayo akababuuria iga, “Kugira ke muguitëgëërra këhayo? 

9  Entöbu neehai nokogaamba komorooyi onö wirisusu iga, ‘Wabeeyoe amaraga gaaö’ gose kana nokogaamba iga, ‘Imoka wimuki amaraarro gaaö ogëëndë.’ 

10  Nendabaherekiri iga oMööna woMoonto naana ogotora gokööbera amaraga gokebara.” Kohayo akaboorra omorooyi oora wirisusu iga, 

11  “Ndagoteebia, taimoka, taimukia amaraarro gaaö uyi ka!” 

12  Höhayo iigö omoonto oora akaimoka, akaimukia amaraarro gaaë, akarichöka, böönsoe baramotaacherra. Böönsoe mbaarogoorre bakagoonga eNöökoe, baragaamba iga, “Tetöökarooche ganö hai.” Yeeso araberekera Raawi (Mt 

9  :

9  -

13  ; Rk 

5  :

27  -

32  ) 

13  Yeeso naageeye wiiki kunyaancha mbareka; abaanto abaaru bakaya harewë, nawë agataanga kobaiigia. 

14  Na hanö wanyöörre aragëënda, akamaaha Raawi, mura oAribaayo, aikaaye kunyuumba yagokëëngëra iriguuti. Yeeso akamoteebia iga “Tangööta obë umueega waanë” Raawi akaimoka akamurua nyuma. 

15  Haakurua Yeeso wanyöörre aikaaye komëësa oRaawi kondaagera hamui na abaiiria biriguuti abaaru na abanyamaraga na abeega baaë; kugira nabaaru baareenge, nabö mbaamuruure nyuma. 

16  Abaiigia baMaragö abamui, banö baareenge abaBarisaayo, mbaarooche iga Yeeso nkoraageraare na abanyamaraga hamui na abaiiria biriguuti, kohayo bakabuuria abeega baaë iga, “Kugira ke akoraagera na abanyamaraga hamui na abaiiria biriguuti?” 

17  Hanö Yeeso aaiguure iigö, akabateebia iga, “Abaanto abahoru tebagutuna omorëri hai, etare iga mbanö bareenge abarooyi. Tenaachere koberekera abaroonge hai, etare iga nabanyamaraga.” Iribuurio igoro yuguisasa (Mt 

9  :

14  -

17  ; Rk 

5  :

33  -

39  ) 

18  Böönö nkanyööra abeega baYöhana omoBaatiisi hamui na abaBarisaayo baisasere. Abaanto baande bagaacha hare Yeeso bakamubuuria iga, “Kugira ke abeega baYöhana omoBaatiisi na abaBarisaayo bö baguisasa si abaaö bö hai?” 

19  Yeeso akabahuunchukiria iga, “Abagëni banö baraarekeroe kunyaangi yobotëti niyeke baraaköre baisase? Gonkaaga yöönsoe enö oranyööre omotëti areenge hamui nabö, tebaraisase hai. 

20  Siböönö enkaaga iriihika enö omotëti ariimukibua kurua harebö, hayo böönö nehö bariisasa. 

21  Taahö onö agotomera ekeraasi ekehea kongebo engötu hai, gikugira ekeraasi ekehea keyo nkerataandore engebo enkoro eera, niribaanga regarehe gokera haara rëëre. 

22  Na taahö onö agotoora itibaai ehea kubiguchi ibikoro hai, gikugira hanö araaköre iigö, itibaai neratoondore ibiguchi biyo, na hayo böönö itibaai hamui na ibiguchi mbiborre ubueera. Itibaai ehea kuhika etooroe kubiguchi ibiihea.” Iribuurio igoro yeSabaato (Mt 

12  :

1  -

8  ; Rk 

6  :

1  -

5  ) 

23  Yeeso nkanyööra arahëta komegoondo giengano urusiko rueSabaato, na hanö wanyöörre baragëënda hamui na abeega baaë, abeega bagataanga gukunuria ibigara. 

24  AbaBarisaayo bagateebia Yeeso iga, “Tamaaha, kugira ke abeega baaö bagoköra iigö naho mbobeebe kogoköra iigö urusiko rueSabaato gokorëng'aana na aMaragö gaiito?” 

25  Yeeso akabahuunchukiria iga “Temöögasömere mona Tauti aakörre, hanö wanyöörre araambokere aratuna egeento gëëkorea hamui na abaanto baaë; 

26  kohayo naageeye kunyuumba yeNöökoe akarea omogaatë gonö wanyöörre göörusiribua eNöökoe eng'ana enö yaabaaye gonkaaga enö Abiataari aareenge uMunchaama uMuhikere weNöökoe. Gokorëng'aana na aMaragö gaiito aBanchaama bieNöökoe mbö bëënë keragere iga barë omogaatë goyo - Siböönö Tauti wëmbë naareeye na wiiki akaha ninyööra na abaanto baaë.” 

27  Yeeso akabateebia iga, “ESabaato yaakörroe gikugira yomoonto; si omoonto taakorroe gikugira yeSabaato hai. 

28  Kohayo oMööna woMoonto ninyööra neSabaato newë areenge oMonënë wayo.”

