7  :

1  -

13  ) 

1  Haakurua abaBarisaayo baande hamui na abaiigia baMaragö gaMosa bakarua Yerusareemu, bagaacha hare Yeeso, bakamubuuria iga: 

2  “Igaanke abeega baaö batakogööta ichiseera chinö tötegeeyoe na baaguuka baiito? Kugira tebaguisaaba amabökö këëbore keragere mbërë batararaagera hai!” 

3  Yeeso akabahuunchukiria iga, “Na baiinyu, kugira ke motagosooka amaragirrio gieNöökoe, na moragööta ichiseera cheiinyu abiëënë? 

4  Kugira Nöökoe naagaambere iga, ‘Osooke isa weiinyu na nyako weiinyu. Onö akuihiima isa waabö gose nyako waabö nkeragere aiitoe.’ 

5  Siböönö baiinyu nkuiigiamore iga, hanö ndanyööre omoonto ana egeento kenö agaaturiiyi isa waabö gose nyako waabö, siböönö agaambë iga, ‘Egeento kenö nekieNöökoe,’ 

6  tagutuna iga asooke isa waabö hai. Këhayo nkëëhömbë mogosëra eng'ana yeNöökoe, okorri iga mogöötë ichiseera cheiinyu abiëënë. 

7  Baiinyu bare baiteerri! Isaaya naarëngërrëëyi hanö aaragere igoro yeiinyu aragaamba iga! 

8  ‘Abaanto banö nkuminyua bansookere, Siböönö, imiööyö gëëbö, harai gere nauni; 

9  Mbuchua bagonsëëngëra, Kugira nkuiigiabare amaragirrio gabaanto nkanya nagieNöökoe!’ ” Ibiinto binö bigoköra omoonto aba na ibikui (Mk 

7  :

14  -

23  ) 

10  Haakurua Yeeso akaberekera umuiiro oora guucha harewë, akabateebia iga, “Tëgëërra na moongore! 

11  Tiiga nkere omoonto akeeye nkiö gekomoköra aba na ibikui hai; getare iga nkenö gikurua kumunyua gööë nkiö gekomokörra ibikui.” 

12  Haakurua abeega baaë bagaacha harewë bakamoboorra iga, “Omanyere iga abaBarisaayo mbaiguure bobeebe komang'ana gaara ogaambere?” 

13  Yeeso akabahuunchukiria iga, “Omote gore göönsoe gonö Taata weiito wakuriooba ataiimiri, nguriihoa kimui. 

14  Baiinyu motabahaatera! Bö nabataangati abahukuru ababahukuru, na hanö umuhukuru ataangata umuhukuru woonde, böönsoe nkogoabare kuirooma.” 

15  Bëëtërö akagaamba iga, “Tatokönörra ekereengio keyo.” 

16  Yeeso akabateebia iga, “Na baiinyu böönsoe temokoongora hai. 

17  Kana temokoongora iga, kere giöönsoe kenö omoonto akeeye nkuyakere koonda na haakurua getabutua kuya isaahi hai? 

18  Siböönö gare gakurua kumunyua nyööra nkomööyö garuure, gayo ngö gagoköra omoonto aba na ibikui. 

19  Kugira kurua komööyö gööë nkuruagare amaitëgëërrö amanyaanku, ganö gakomoköra aiita, aba omohooyiri, aköra amang'ana amanyaanku goboraaya, ubuiibi, okogaamba oborööngö na ukurueera abaande amang'ana. 

20  Gayombë ngö gagoköra omoonto aba na ibikui. Siböönö okoraagera otaisaabere amabökö këëbore bakogaamba iga moköre eyo tegoköra omoonto abë na ibikui hai.” Ubukumia bomogaikoro omoKanaani (Mk 

7  :

24  -

30  ) 

21  Yeeso agatanora kurua hö, akaya guching'ööngö chahaang'i na imigi geTiiro na Siitoni. 

22  Omogaikoro woonde, omoKanaani, nkanyööra amënyere korong'ööngö royo, akaya hare Yeeso, arakuura, araboora iga, “OMonënë oMööna oTauti, otambeera amaabe! Umuiseke waanë ana ikihui, keramuiriiria bokong'u!” 

23  Siböönö Yeeso taamuhuunchukiiyi hai. Abeega baaë bagaacha harewë, bakamogëya, baragaamba iga, “Tamurugia agëëndë! Maaha ngukuuraare nyuma yeiito, aratokörra igituri!” 

24  Haakurua Yeeso akahuunchukia iga, “Naatomeroe komang'oondi ganö gaasirre bëënë, abaanto baIsraeri.” 

25  Höhayo iigö omogaikoro oyo agatëma ibiru mbërë yaaë, akagaamba iga, “Otantuurria, Monënë!” 

26  Yeeso akamuhuunchukiria iga, “Tikihueneeye wimuki ibiaakorea biabaana korëkërra ichiseese hai!” 

27  Omogaikoro oora akahuunchukia iga, “Eyo nehëënë, Monënë; siböönö ninyööra niigö, ichiseese nkorëkërroa chire amatigio ganö gatamere gokehë kiumuëënë chiö.” 

28  Kohayo Yeeso akamuhuunchukiria iga, “Nomogaikoro wubukumia obonënë ore! Kenö ugutuna norakörroe.” Gonkaaga eera bëënë umuiseke waaë akahueena. Yeeso arahueenia abaanto abaaru 

29  Yeeso akarua hö akaya mbareka yinyaancha yaGariraaya. Akaya akariina kunguku agaikara kö. 

30  Abaanto abaaru bagaacha harewë, bakarëënta ababeeru, amagata, abahukuru, amamuumu hamui na abarooyi baande abaaru, bakabatoora komagoro gaYeeso; nawë akabahueenia. 

31  Abaanto mbaarogoorre hanö baarooche amamuumu garagaamba, amagata garagëënda, ababeeru babaaye abahoru, abahukuru baramaaha, bakagoonga Nöökoe wabaIsraeri. Yeeso araraagiria abasaacha ibikoe binai (Mk 

8  :

1  -

10  ) 

32  Yeeso akaberekera abeega baaë guucha harewë akababoorra iga, “Ndocheeye abaanto banö amaabe, kugira naabaaye nabö guchinsiko isato na tebaana egekorea hai. Nauni tingutuna mbateebi bayi iigö batareeye geento, kugira mbaseengera gonchera baraya.” 

33  Abeega baara bakamubuuria iga, “Nehai toranyööre ibiaakorea kuibara monö binö toraraagiri umuiiro onö wöönsoe?” 

34  Yeeso akababuuria iga, “Emegaatë nereenga moonagio?” Bakamuhuunchukiria iga, “Nemegaatë muhuungate, hamui na ichiinsui nkë iigö.” 

35  Kohayo Yeeso agateebia abaanto baara iga baikare haanse. 

36  Haakurua akaimukia emegaatë geera muhuungate hamui na ichiinsui chiira, akaruusia egoongö koNöökoe, akagebotora, akageha abeega baara, nabö bakageha abaanto baara. 

37  Böönsoe bakarea bakaigota. Abeega baara bakaiiria amatigio ibitöönga muhuungate, gagaichora. 

38  Abaanto banö baareeye emegaatë böönsoe mbaareenge ibikoe binai abasaacha abiëënë goköönga kobarrania abagaikoro na abaana. 

39  Haakurua böönö Yeeso akabahaatera bakaya, nawë agasöha koböötö akaya, korong'ööngö roMagatani.

