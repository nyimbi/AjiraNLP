1  Kuhika niihëëmë, ninyööra ogoköra iigö tekoona bueera hai. Siböönö tiga böönö nsumaachere igoro yamamaahö na amahonyoro kurua koMonënë. 

2  Nemanyere, umukumia hare Kresto, onö aaimukiibui kuya igoro kuriooba komëëka ikumi na enai genö gëëhëtere (Temanyere haanga gayo nobohëënë ngaamurichökëëye gose nyööre nirimaahö aarooche hai, eNöökoe bëënë amanyere). 

3  Nemanyere iga omoonto oyo (temanyere haanga gayo nobohëënë ngaarichökëëye gose haanga ndëëre irimaahö bëënë hai - eNöökoe bëënë amanyere), 

4  naaimukiibui kuya igoro kuriooba, na akaiigua amang'ana ganö omoonto atagaatora kogagaamba na ganö gataguitabirribua gusumaachoa. 

5  Kohayo nendaihëëmë igoro yomoonto wetëëmö eyo - siböönö tendaihëëmë igoro yaanë umuëënë hai, getatiga igoro yamang'ana ganö gakoorokia oborösu böönë. 

6  Hanö ngaatunere kuihëëma, tenkaabaaye omokaangi hai, nobohëënë nkanyöörre ndagaamba. Siböönö tendaihëëmë hai, gikugira tingutuna omoonto abë na amaitëgëërrö amaaru igoro yaanë gokera ganö anagö enkaaga enö akoomaaha na kuiigua kurua hareuni hai. 

7  Siböönö okorri iga amang'ana amanënë, agekerogoorö gare naarooche na ganö naahonyoreeyoe gaangë gonköra niihëëmë bokong'u, naahaayoe oborooyi komobere göönë bonö bööreenge gontebeta kiriihoa, omokörri wiRisaambo, iga bontëmë na bonköre naangë kuihëëma. 

8  Hare gatato naasabere koMonënë igoro yegeento kenö na nkamubuuria iga akinduusiri hö, 

9  siböönö akaahuunchukiria iga, “Amaabe gaanë ngaguisere kugira ogotora köönë nkohekeeranibuakore bokong'u koborösu.” Neena omogöökö bokong'u gukuihëëmëra oborösu böönë, okorri iga ogotora goKresto kobë igoro yaanë. 

10  Kohayo nguitaberraniande na oborosu, amatuki, ichinyaanyi, imiiriirö, na ichisina hagarehagare gikugira yaKresto, kugira hanö ndeenge omorösu, hayo nehö nkunyööra ichiinguru. Isi yaBauro kugira yabaKöriinto 

11  Naaba kiomokaangi, siböönö mbaiinyu möönköra mbë iigö, mbaiinyu keragere iga mongoongë, kugira ninyööra ntare geento, uni temokënde kobatomoa bayo baguiköra iga nabanënë hai. 

12  Amaköra ganö gakoorokia iga nomotomoa omohëënë nde, ibimanyiirrio, ibirogoorö na amakönö ngaakörekaine gatai yeiinyu kubugumiirria obonënë. 

13  Ngeento ke möösoheeyoe nakiö gokera ichiKanisa chiinde, getatiga iga tenaabairiirri kobasaba ubutuurria boiinyu bombiria hai? Bamorai munyabere irisaria renö kugira tenaakörre buuya hai! 

14  Renö böönö nerëgatato naiseemiri guucha obogëni hare baiinyu-na tingutuna mbairiiri hai, kugira kere ngutuna mbaiinyu, tiiga nimbiria cheiinyu ngutuna hai. Këëbore ere niiga, ruisö röönsoe abaana tebakoneebera abaiburi baabö hai, etare iga abaiburi mbö bakoneebera abaana baabö. 

15  Nendaabë na omogöökö kogokörra emeremö kenö neenakiö, ninyööra nukuiruusia uni umuëënë kimui, okorri iga mbatuurri. Gose morahaanche hak

2  e iigö gikugira iga nembahaanchere bokong'u? 

16  Moraitabirri, kobohëënë iga tenaabaaye omosaire hare baiinyu hai. Siböönö nkogaambamore iga nomokanande na iga naabanyöörre gokobang'aiina. 

17  Niyeke? Gose naabaruusiri ibiinto bieiinyu gonchera yomokörri ore wöönsoe onö naatomere hare baiinyu? 

18  Naagëyere Tito nkamotoma hare baiinyu, na naatomere umukumia woonde, hamui nawë. Gose Tito naabaruusiri ibiinto bieiinyu? Gose tetöökörre amang'ana gaiito kuMuiika goora bëënë na etëëmö yeiito niimui hai? 

19  Gose nguitëgëërramore iga kogayo göönsoe nkuiyikeengeratore hare baiinyu? Ngusumaachatore mbërë yeNöökoe, kiabaanto banö bareenge hare Kresto, na eng'ana ere yöönsoe togoköra, abahaanchoa, ngoköroaere gokobatuurria. 

20  Neena obööba iga hanö ndiicha hayo nendebanyööra mbohagare more këëbore ntahaanchere iga mobë na baiinyu muunyööre mbohagare nde këëbore motahaanchere mbë. Neena obööba wiiki iga nindinyööra iribeeha, irihari na oborro, ichinkaani, uruaambai na komöönyerrana, ikiihëëmö na oköönga kuigueerrana. 

21  Neena obööba iga enkaaga yeende hanö ndiicha eNöökoe waanë narenköra nsusëënë mbërë yeiinyu, nauni nindikuura ekerrö kugira yabaana abaaru banö baaköra iriraga, siböönö tebaratobora ubunyaanku bööbö boyo baaköra hai na ichigöörio chiaabö ichimbeebe na iriraga rioboraaya bonö wanyöörre baaköra.

