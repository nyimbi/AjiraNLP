24  :

1  -

2  ; Rk 

21  :

5  -

6  ) 

1  Nkaaga wanyöörre Yeeso ararichöka kurua koHekaaru, umui wabeega baaë akamoteebia iga, “Muiigia, tamaaha! Amagena amanënë na amahagaachö amanënë agakuruguuria!” 

2  Yeeso akamuhuunchukiria iga, “Oramaaha amahagaachö amanënë ganö? Tereehö irigena renö reretama koreende igoro hai; göönsoe ngarehööngöröa.” Imiiriirö na inyaanyi (Mt 

24  :

3  -

14  ; Rk 

21  :

7  -

19  ) 

3  Hanö wanyöörre Yeeso aikaaye kunguku yeMeseituuni, bitaacherraine na eHekaaru, baabo Bëëtërö na Yaköbö na Andërëa bakamubuuria gukibisere iga, 

4  “Toteebia amang'ana ganö nenkaaga ke gareba, na nkemanyiirrio ke kereba gokoorokia iga böönö garatuna koba?” 

5  Yeeso akabateebia iga, “Muiraarerre omoonto ore wöönsoe atagaacha kobang'aiina. 

6  Kugira abaaru mbanö bariicha kuriina rëënë baragaamba iga, ‘Nuunimbë!’ na mbareng'aiina abaaru. 

7  Hanö muriigua amahi na ichinsinyo chiamahi, motagaacha kööböha. Gayo kuhika gabë, si umuhikö guekebara gokeere. 

8  Kugira ikiaaro nkirimokerana na ikiaaro keende; na obogaambi mburimokerana na obogaambi boonde. Ibirigiti mbiregaamba ekebara giöönsoe, na inchara nereba hö. Amang'ana ganö gaanga ibisa biomogaikoro hanö ang'ata guituurania. 

9  “Baiinyu abinyënë niiga muiraarerre, kugira mbarebahira kubiina. Moretëmoa guchiSinagoogi; gikugira yaanë murimeerra mbërë yabataangati na abagaambi, gokobaruundiria aMang'ana Amaiiya. 

10  Siböönö mbërë umuhikö gotaraaba, kuhika taanga eNg'ana iruundibue kobaanto böönsoe. 

11  Na hanö, barebahira gukiina, motagaacha kuiriira iga nke moraayi kogaamba; hanö enkaaga eraahike, mogaambe ere yöönsoe ndanyööre mohaayoe. Kugira tebaiinyu ndinyööra moragaamba hai; nuMuiika oMohoreeru goragarëëntë. 

12  Omoonto areköböösania mura omööbö iga aiitoe, na omogaaka aköböösani omööna waaë, na abaana mbarimokera abaiburi baabö babaköre baiitoe. 

13  Morerëgoa na abaanto böönsoe gikugira yiriina rëënë. Siböönö onö arigumiirria kuhika umuhikö, narehöna.” Irikoromorro (Mt 

24  :

15  -

28  ; Rk 

21  :

20  -

24  ) 

14  “Hanö moremaaha iKiriirrio kiubunyaanku kereenge hare hataragere iga kebë, (omosömi oongore!) sooki banö ndinyööra bareenge buYahuti baachë kong'ösëra guchinguku. 

15  Na onö urinyööra areenge kogesara kinyuumba yaaë atagaacha gosekera kuya kuimukia geento këëë kurua kunyuumba hai. 

16  Onö areenge mogoondo atakaaya ka kuimukia isumaati yaaë hai. 

17  Ehobe yaabö, guchinsiko chiyo kobagaikoro banö baanda na banö urinyööra baragöönkia! 

18  Motasaba korri iga amang'ana gayo gatagaacha koba kongaki yikinyigita. 

19  Kugira ichinsiko chiyo nchireba ichiinyaanyi enö etaakabaaye hö roonde amarua ekebara gëëkörroe na eNöökoe kuhika böönö, na teereba hö roonde hai. 

20  Hanö nkanyöörre oMonënë ataasuuhiri ichinsiko chiyo, nyööre temoonto akaahönere hai. Siböönö gikugira yabaahoroa baaë, aachisuuhia. 

21  “Guchinsiko chiyo hanö ndinyööra omoonto arebateebia iga, ‘Tamaaha Masiihi ngoogonö hanö!’ gose iga, ‘Ngogoora haara!’ - motagaacha kumukumia. 

22  Kugira bariirichökera Masiihi abarööngö na abanaabi boborööngö; nabö mbareköra amakönö amanënë na ibirogoorö korri iga bang'aiine ninyööra nabaahoroa bieNöökoe 

23  Siböönö baiinyu muiraarerre, kugira naisa kobateebia karai amang'ana gayo gataraaba. Uguucha koMööna woMoonto (Mt 

24  :

29  -

31  ; Rk 

21  :

25  -

28  ) 

24  “Siböönö guchinsiko chiyo, nyuma yisina eyo, iriooba ndereba igisuunte, na umueeri tegorerabia hai, 

25  ichinyunyuunyi nchiregoa kurua kuriooba, na ichiinguru chaigoro nchirisiingisibua. 

26  Hayo nehö böönö, baremaaha oMööna woMoonto aratora komasaaro gakuriooba, ana ichiinguru ichinënë na ubuhiku. 

27  Haakurua böönö, atomë abamaraika, bakomë abaahoroa baaë kurua kubibure biöönsoe binai ibiekebara, kurua kobohekero buekebara, kuhika kobohekero bokuriooba.” Iriigio riomoko (Mt 

24  :

32  -

35  ; Rk 

21  :

29  -

33  ) 

28  “Mueege kurua gokereengio kenö kiomoko. Hanö ichinsagia chiagö chaaba ichindërë na chiataanga goseboka amato, nkomanyamore iga engaki yemaao ihikere haang'i. 

29  Nkëhayo bëënë, hanö moremaaha amang'ana gayo göönsoe gaabaaye, muuchë komanya iga oMööna woMoonto haang'iare bokong'u. 

30  Obohëënë ndabateebia iga irikora renö tereraahëtë kuhika gayo göönsoe gataraaba hai. 

31  Kuriooba na ekebara biöönsoe mbiraahëte, siböönö amang'ana gaanë tegakaahëta hai. Taahö onö amanyere urusiko, gose engaki hai (Mt 

24  :

36  -

44  ) 

32  “Siböönö, urusiko roora gose engaki, taahö onö amanyere hai, ninyööra nabamaraika kuriooba, gose oMööna, tebamanyere hai, etare iga nTaata bëënë aromanyere. 

33  Mobë maiisö, muiraarerre, kugira temomanyere enkaaga enö gareba hai. 

34  Nereba këhanö omoonto wanyööra araya obogëni ategere abaköri baaë bemeremö amang'ana göönsoe gumugi, na kobaha kuumuiumui emeremö gëëë, sooki ateebi umuriindi wirihita iga abë maiisö 

35  Mobë maiisö gukugira temomanyere nenkaaga ke umuëënë umugi araachë hai, nyööre nomogörööba, gose nyööre nubutiko gatai, nyööre mabehö gose nyööre ninkio hai; 

36  atagaacha kobabacha anyööre moraaye. 

37  Enö nkobateebia, böönsoe niiga, mobë maiisö.”

