28  :

1  -

8  ; Mk 

16  :

1  -

8  ; Rk 

24  :

1  -

12  ) 

1  Inkio chuni hamuaarumuaaru, kurusiko rombërë orogotaanga umukuubio, Mariaamu Magatariina akaya kuundua haara akanyööra irigena reera rëëtoorroe kogesaku kiindua rihingiiyoe kurua hö. 

2  Agakenya akaya hare Simooni Bëëtërö na umueega oora Yeeso aahaanchere akabateebia iga, “Barioorre oMonënë kurua kuundua, tetomanyere hare bamuhirre hai!” 

3  Haakurua Bëëtërö hamui na uMueega woonde oora bagatanora bakaya kuundua haara. 

4  Mbaare gokenya, siböönö umueega woonde oora wë naakenyere agasugiria Bëëtërö akaba newë akuhika kuundua haara mbërë. 

5  Akahöngömërra, agasiööma akamaaha ichingebo chiakoböhëërra umuku, siböönö taasöhere kuya moonse hai. 

6  Haakurua Simooni Bëëtërö akaba owakabere kuhika hö, agachöröönkania kuya kundua moonse. Akamaaha ichingebo chiakoböhëërra umuku chiihö 

7  hamui na eera wanyöörre Yeeso aböhërrëëyoe komotoe, si tewanyöörre ereenge hamui na ichiinde hai, wanyöörre iriingeroe etoorroe hagare. 

8  Haakurua umueega woonde oora Yeeso aakaiguereeye borro oora wanyöörre ahikere kuundua moonse; akamaaha agakumia. 

9  (Ninyööra niigö teboongooye amaandekö ganö gagaambere iga kuhika narriooka kurua kobaku). 

10  Haakurua abeega baara bakariinga bakaya ka. Mariaamu Magatariina aratookera Yeeso (Mt 

28  :

9  -

10  ; Mk 

16  :

9  -

11  ) 

11  Mariaamu naaimereeye kundua kebara haara arakuura. Engaki eyo agikuura akahöngömërra arasiööma kuya kuundua moonse. 

12  Akamaaha abamaraika babere baamö baisöhiiyi ichingebo ichindabu iga chai, baikaaye haara wanyöörre ikihuundugu keYeeso getoorroe, umui komotoe haara na owoonde komagoro. 

13  Bakamubuuria iga, “Ore mukuungu, nke ogokoorra?” Nawë akabahuunchukiria iga, “Baimukiri oMonënë waanë, na temanyere hare bamotoorre hai!” 

14  Nawë hanö aasookiri kogaamba iigö, agaisuuria akamagia nyuma akamaaha Yeeso aimereeye; siböönö taasesooye iga Yeeso aareenge hai. 

15  Yeeso akamubuuria iga, “Ore mukuungu, nke ogokoorra? Ning'ui ukurigia?” Mariaamu agakanya iga kaanyööra numuëënë ikibuumburio, akamoteebia iga, “Hanö oranyööre nuuwë umuimukiri ore Mogaaka, otanteebia hare omotoorre, niyi kumuimukia.” 

16  Yeeso akamoboorra iga, “Mariaamu!” Mariaamu akaihoochora akamoberekera gukiIbrania iga, “Rabooni!” (Rabooni esesoro yayo niiga uMuiigia). 

17  Yeeso akamoteebia iga, “Tiga kongööta kugira tendariinga kuya igoro hare Taata hai. Siböönö kayi hare bamura bamoiito obateebi iga, ‘Nkuriingande kuya hare Taata, newë Isa weiinyu Nöökoe waanë na eNöökoe weiinyu.’ ” 

18  Kohayo Mariaamu Magatariina akaya agateebia abeega baara iga, “Ndooche oMonënë na newë anteebiri amang'ana gayo.” Abeega baYeeso baramotookera (Mt 

28  :

16  -

20  ; Mk 

16  :

14  -

18  ; Rk 

24  :

36  -

49  ) 

19  Omogörööba buiirre urusiko rombërë urumukuubio, abeega nkanyööra bairaiine baasiikere ibisaku kugira wanyöörre baana obööba buabataangati babaYahuti. Yeeso agaacha akaimeerra harebö. Akagaamba iga, “Omorëëmbë gobë na baiinyu.” 

20  Hanö aasookiri kogaamba iigö, akaboorokia ibisaanyi biaaë na guchiimbaru chaaë. Abeega bakagööka bokong'u, hanö baarooche oMonënë. 

21  Haakurua Yeeso akabateebia wiiki iga, “Omorëëmbë gobë na baiinyu. Këëbore Taata aantomere, nkëëhö bëënë nauni nkobatoma.” 

22  Hanö aagaambere iigö agosookia akabahootera umuiika aragaamba iga, “Taimukia uMuiika oMohoreeru. 

23  Hanö moraabere abaanto amaraga gaabö, mbaraaberoe; hanö ndanyööre motabaabeeye, tebaraaberoe hai.” Yeeso na Tomaasi 

24  Umui wabeega baaë onö aare koberekeroa iga Tomaasi (iriina reende iga iRisarai), taareenge hamui nabö nkaaga Yeeso aachere hai. 

25  Kohayo abeega baande baara mbaamoteebiri iga, “Torooche oMonënë!” Tomaasi akaboora iga, “Hanö oranyööre ntarooche ichinköru chimisumaari kubisaanyi biaaë ndëëngë ekëëra këënë mö, ndue ngöötë na okobökö köönë haara aasöönköneroe guchiimbaru, tendaakumi hai.” 

26  Hanö umukuubio gumui göösirre nkanyööra abeega bairaiini hamui nyuumba wiiki, royo okanyööra Tomaasi mö are. Ibisaku wanyöörre mbisiikere, siböönö Yeeso agaacha akaimeerra harebö akagaamba iga, “Omorëëmbë gobë hare baiinyu.” 

27  Haakurua agateebia Tomaasi iga, “Toora ekëëra këëö hanö, na maaha kubisaanyi biaanë, raambeka okobökö kööö ongöötë guchiimbaru chiaanë; Tiga isi yaaö isirë, takumia!” 

28  Tomaasi akamuhuunchukiria iga. “OMonënë waanë, Nöökoe waanë!” 

29  Yeeso akamoteebia iga, “Ngukumiaore kugira ondooche? Abakëhaiiya mbaara bagukumia batarooche!” Ikibune kegetabo kenö 

30  Yeeso naakörre ibimanyiirrio biinde ibiaaru mbërë yabeega baaë binö bitaandekeroe kogetabo kenö. 

31  Siböönö ganö ngaandekeroe okorri iga mukumi iga Yeeso newë Kresto, oMööna weNöökoe, na kubukumia boiinyu muuchë kunyööra obohoru kuriina rëëë.

