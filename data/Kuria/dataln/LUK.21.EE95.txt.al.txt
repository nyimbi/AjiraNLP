12  :

41  -

44  ) 

1  Yeeso akamaaha mona abaame baare gotoora ibiruusio biaabö komööngö yeHekaaru, 

2  na wiiki akamaaha umusino woonde omotöbu aratoora ibiherema bibere. 

3  Yeeso akagaamba iga, “Amahëënë ndabateebia iga, umusino omotaka onö newë arëkëëye ibiaaru gokera abaande böönsoe. 

4  Kugira bö, mbaakaruusiri kobööru buibiinto biaabö, baratiga ibiinde; siböönö omogaikoro onö wë, kobotaka bööë, aruusiri biöönsoe binö aare nabiö, binö akaahönëëye.” Yeeso araraga ogotaaganibua kueHekaaru (Mt 

24  :

1  -

2  ; Mk 

13  :

1  -

2  ) 

5  Abeega abamui nkanyööra barasumaachera eHekaaru, këëbore yaahagaacheroe na amagena amaiiya, na ibituhö binö bikuruusiribua eNöökoe. Yeeso akababoorra iga, 

6  “Gayo göönsoe mokomaaha enkaaga iriihika enö ninyööra nirigena rimui retaretama koreende igoro; göönsoe ngaretabutua haanse.” Inyaanyi na isina (Mt 

24  :

3  -

14  ; Mk 

13  :

3  -

13  ) 

7  Nabö bakamubuuria iga, “Muiigia, amang'ana gayo nenkaaga ke gareba? Na nkemanyiirrio ke kereba gokoorokia iga garatuna koba?” 

8  Yeeso akabateebia iga, “Muiraarerre! Motagaacha kong'aiinoa. Abaanto abaaru mbariicha baraitëërra iriina rëënë baragaamba iga, ‘Nuuni ndeenge wë!’ na, ‘Enkaaga yaahikere!’ Siböönö motagaacha kogööta agaabö. 

9  Siböönö hanö muriigua amahi, na ubutiiyu motagaacha kööböha hai; kugira gayo kuhika ngö garetaanga, siböönö hayo tiiga nurinyööra umuhikö ngobaaye haang'i hai.” 

10  Akagëëndërria kogaamba iga, “Ikiaaro nkirimoka guiitana na ekeende, na obogaambi mburimokerana na obogaambi boonde. 

11  Ibirigiti mbiregaamba, guchintahana hagarehagare, inchara, ibirooyi ibibeebe, mbireba hö; na ibiinto biakööböhia na ibirogooro ibiaaru mbirirueera kuriooba. 

12  Siböönö gayo göönsoe gataraaba, ninyööra niigö mbarebagööta na kobairiiria; mbarebahira kogaambibua ibiina guchiSinagoogi babahire gokeböhë; murihiroa mbërë yabagaambi na abataangati gikugira yaanë. 

13  Gonö ngö goreba umueeya goiinyu kobateebia aMang'ana Amaiiya. 

14  Moteremeke kumiööyö geiinyu mööngë guitëgëërra iga nke moraayi kogaamba, 

15  kugira nendebaha amang'ana na obong'aiini, ninyööra na ababisa baiinyu tebarebakong'iria umunyua, gose bakomanya köönga hai. 

16  Moreköböösanibua na abaiburi baiinyu, na abamura bamoiinyu, abaanto baiinyu na abasaani baiinyu; mbariita ninyööra na abamui baiinyu. 

17  Abaanto böönsoe mbarebarëga, gikugira yiriina rëënë. 

18  Siböönö ninyööra norotame ruituukia yemetoe geiinyu tirurisira hai. 

19  Muuchë kugumiirria bokong'u, kugira murituuria obohoru boiinyu. Yeeso araraga ogotaaganibua koYerusareemu (Mt 

24  :

15  -

21  ; Mk 

13  :

14  -

19  ) 

20  “Siböönö hanö moremaaha Yerusareemu enaariibui na ababisa, muuchë komanya iga ogosaribua kööyö kuhikere. 

21  Sooki banö ndinyööra baareenge buYahuti baachë kong'ösëra guchinguku, na banö ndinyööra baareenge kumugi baachë kong'ösa, na bare ndinyööra baareenge kubiremerö batagaacha kuriinga kuya kumugi. 

22  Kugira ichinsiko chiyo ‘Nichinsiko chukuruusia igisiöömba,’ gukuhikia amang'ana ganö gaarageroe këëbore amaandekö gakogaamba. 

23  Ehobe yaabö, guchinsiko chiyo kobagaikoro banö baanda na banö urinyööra baragöönkia! Kugira ichinsiko chiyo nchireba ichiinyaanyi enënë gokebara, na oborro bueNöökoe mborebasekeerra. 

24  Abaande bariitua na umuhio, na mbaregöötoa kuya kubiaaro biöönsoe, na Yerusareemu niritiriingoa na ichiHamate chiinde kuhika enkaaga yabaitööngö ichë gukuna. Uguucha koMööna woMoonto (Mt 

24  :

29  -

31  ; Mk 

13  :

24  -

27  ) 

25  “Na iriooba ndereba na ibirogoorö, na umueeri, na ichinyunyuunyi. Gokebara ibiaaro biöönsoe mbiritiita, bioböhë ukuruma kuinyaancha na amagëëngio gaayo. 

26  Abaanto mbareba haang'i gukua kobööba, baraganya kenö giikuya guucha gokebara giöönsoe kugira ichiinguru chaigoro nchiriyëëgayëëga. 

27  Sooki mbaremaaha oMööna woMoonto aratora guisaaro na ichiinguru ichinënë hamui na ubuhiku. 

28  Hanö amang'ana gayo garetaanga koba, muuchë kuimeerra na kogaramera igoro, kugira ubuituuria boiinyu buhikere haang'i.” Iriigio riomoko (Mt 

24  :

32  -

35  ; Mk 

13  :

28  -

31  ) 

29  Sooki Yeeso akabateebia ekereengio kenö: “Heetoka omoko hamui na emete geende giöönsoe. 

30  Hanö momaaha amato amarërë gaagö gataangere goseboka, nkomanyamore iga enkaaga yemaao yaabaaye haang'i. 

31  Nkëhayo bëënë na baiinyu hanö moremaaha amang'ana gayo gararichökëra, muuchë komanya iga oBogaambi bueNöökoe haang'i bore. 

32  “Obohëënë ndabateebia iga irikora renö tereraahëtë kuhika gayo göönsoe gataraaba hai. 

33  Kuriooba na ekebara biöönsoe mbiraahëte, siböönö amang'ana gaanë tegakaahëta hai. Kuhika muhure 

34  “Muiraarerre! Motagaacha guikareerra ichinyaangi, gose ukunyua gose ugutunibua na amang'ana gekebara kenö, getare iigö uRusiko roora ndorebabacha kiomohana. 

35  Kugira urusiko royo nduriicha kobaanto böönsoe biekebara kenö. 

36  Motahura na mosabë ichinkaaga chöönsoe okorri iga munyööre ichiinguru chakong'ösa kurua komang'ana gayo göönsoe gariicha koba na muuchë gotora kuimeerra mbërë yoMööna woMoonto.” 

37  Ichinsiko chiyo Yeeso naare kuiigia abaanto koHekaaru, na hanö goba omogörööba naare kuya koraara kunguku yeMeseituuni. 

38  Na inkio chuni abaanto böönsoe mbaare kuya koHekaaru komotëgëërra.

