15  :

1  -

9  ) 

1  Abamui babaBarisaayo hamui na abaiigia baMaragö banö wanyöörre baaruure Yerusareemu, mbaaiyiraini mbërë yaYeeso, 

2  bakamaaha iga abeega baYeeso abamui mbaare korea na amabökö giriikui, hayo niiga, tewanyöörre baisaabere hai. 

3  (Kugira AbaBarisaayo na abaYahuti böönsoe mbaagöötere etëëmö yabaaguuka baabö: tebaakorea mbërë bataisaabere amabökö buuya hai; 

4  Nabö tebaakorea geento kere giöönsoe kiruure komoteera hai, etare iiga taanga nyööre baisonsoorre. Wiiki nchiareenge hö ichiseera ichincharu chinö baagöötere, nchiochinö: ogotëma ibiköömbë amaanche, ogotëma ichinyoongo amaanche, na ibisorra binö biaakörëëyoe iriikui gukubisaabuura.) 

5  Kohayo abaBarisaayo hamui na abaiigia baMaragö bakabuuria Yeeso iga, “Kugira ke, abeega baaö, batakogööta ichiseera chiabaaguuka baiito, nkoreabare bataisaabere amabökö?” 

6  Yeeso akabahuunchukiria iga, “Ndakanya Isaaya naabaragere bare baiteerri, këëbore aandekere: ‘Abaanto banö nkuminyua bansookere, Siböönö, imiööyö gëëbö, harai gere nauni; 

7  Mbuchua bagonsëëngëra, Kugira nkuiigiabare amaragirrio gabaanto nkanya nagieNöökoe!’ 

8  Ngutigamore amaragö gieNöökoe moragööta amaiigio gabaanto.” 

9  Yeeso akabateebia iga, “Möötabuta amaragirrio gieNöökoe kebong'aiini, okorri iga moköre agaiinyu abiëënë! 

10  Kugira Mosa naagaambere iga, ‘Sooka Isa weiinyu, na nyako weiinyu na onö akuihiima isa waabö gose nyako waabö niiga aiitoe.’ 

11  Siböönö, baiinyu nkuiigiamore iga, hanö omoonto arateebi isa waabö, gose nyako waabö iga, ‘Egeento kenö, ngaakohaaye, nkorobaani,’ (hayo niiga, nekehaanöa koNöökoe), 

12  omoonto oyo atagaakörra isa waabö gose nyako waabö geento kere giöönsoe wiiki. 

13  Komang'ana gayo mukuiigia, ngoköramore eng'ana yeNöökoe kobora ubueera na wiiki ngoköramore amang'ana gaande amaaru ganö gaanga gö.” Amang'ana ganö gagoköra omoonto aba na ibikui (Mt 

15  :

10  -

20  ) 

14  Wiiki Yeeso akaberekera umuiiro guucha harewë akabateebia iga, “Motantëgëërra böönsoe na moongore. 

15  Tekeehö egeento kebara yomoonto kenö kegaasöha harewë kemorëëntërë ibikui hai, etare iga nkenö giikurua moonse yomoonto nkiö gekorëëntëra omoonto ibikui. [ 

16  Onö ana amatui gakuiigua, aiigue!”] 

17  Hanö Yeeso aaisere kuya ka na nkanyööra tebaana abaanto böönö hai, abeega baaë bakamubuuria igoro yekereengio keera 

18  Nawë akabahuunchukiria iga, “Kana kura na baiinyu böönsoe wiiki, temokoongora hai? Temomanyere iga kenö giikuya komoonto kurua kebara tegekomoköra abë na ibikui hai, 

19  kugira, tigikuya gonkörö yaaë hai, etare iiga, nkoonda yaaë gikuya harua kehëta kuya kebara hanö aya isaahi?” (Hanö Yeeso aagaambere këhayo niiga ibiaakorea bire biöönsoe timugiro korea hai.) 

20  Akaroobirria kogaamba iga, “Kenö gikurua moonse yomoonto, nkiö gekomorëëntëra ibikui. 

21  Kugira amaitëgëërrö amabeebe nkomööyö gomoonto gaakurua gagira aköra ubunyaanku, ubuiibi, uguiita, 

22  oboraaya, ubuhiti, ubunyaanku, okong'aiinirria, obohënënë, irihari, uruaambai, ubuimaahi na obokaangi. 

23  Amang'ana amanyaanku gayo göönsoe moonse yomoonto gaakurua, gamoköra aba na iriikui.” Ubukumia bomogaikoro (Mt 

15  :

21  -

28  ) 

24  Yeeso akaimoka kurua hayo akaya guching'ööngö chaTiiro na Siitoni. Hanö aasöhere nyuumba, taatunere iga omoonto ore wöönsoe amanyë hai; na ninyööra hayo höönsoe, taatorre kuibisa hai. 

25  Omogaikoro woonde onö wanyöörre umuiseke waaë ana ikihui, akaiigua amang'ana gaYeeso agaacha akagoa haanse mbërë komagoro gaaë. 

26  Omogaikoro oyo numuitööngö aareenge kurua Siroboiniki goonse yaSiiria. Akagëya Yeeso iga arugi ikihui kurua komööna waaë. 

27  Yeeso akamoteebia iga, “Tiga taanga abaana baigote. Kugira tibuuya kuimukia ibiaakorea biabaana korëkërra ichiseese hai.” 

28  Akahuunchukiria Yeeso iga, “Eee Monënë, siböönö ninyööra nichiseese chinö chireenge haanse yemëësa nkoreachire ibiaakorea biabaana biira bigooye haanse yemëësa!” 

29  Kohayo Yeeso akamoteebia iga, “Gikugira yeng'ana eyo, riinga kuya ka, noranyööre iga ikihui keera kirichökere kurua komööna waaö!” 

30  Omogaikoro oora akaya ka na nkanyööra omööna waaë naraaye borre; na ikihui keera kirichökere kurua harewë. Yeeso arahueenia omoonto onö aareenge umukiro wiiki irimuumu 

31  Haakurua Yeeso akariinga kurua goonse yaTiiro, akahëtëra Siitoni, kuhika kunyaancha yaGariraaya, gokohëtëra goonse yaTekaboori. 

32  Bakamorëëntëra umukiro onö ataare kogaamba, na komogëya iga amotoorre amabökö. 

33  Yeeso akamuimukia umuëënë kurua kobaanto haara, na gotoora ibiaara biaaë komatui gomoonto oyo, sooki agatua amatai, na kumuturubania ororeme rööë. 

34  Haakurua Yeeso akagaramera kuriooba, agaiita egekööhë, akamoteebia iga, “Ebibata” esesoro yaEbibata niiga “Igoka.” 

35  Höhayo iigö, amatui gaaë gakareboka, ororeme rööë rokahoha, akagaamba buuya. 

36  Haakurua, Yeeso akabakaania bokong'u iga batakaaya komoragaanka hare höönsoe; këëbore aare kobakaania bokong'u, nkëëhö baare koragaanka bokong'u. 

37  Böönsoe banö baaiguure amang'ana gayo mbaarogoorre bokong'u baragaamba iga, “Göönsoe aaköra buuya: abakiro baiigua na amamuumu gaagaamba!”

