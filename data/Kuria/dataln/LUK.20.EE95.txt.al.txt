21  :

23  -

27  ; Mk 

11  :

27  -

33  ) 

1  Urusiko roonde enkaaga enö Yeeso aareenge kuiigia na kuruundia aMang'ana Amaiiya koHekaaru, abataangati babanchaama bieNöökoe na abaiigia baMaragö hamui na abagaaka, bagaacha 

2  bakamoboorra iga, “Toteebia, nkogotora ke ogokörra amang'ana ganö? Ning'ui aakoha ogotora koyo?” 

3  Yeeso akabahuunchukiria iga, “Nauni wöönsoe nendababuuri iribuurio rimui bëënë. Nteebia, 

4  ebaatiiso yaYöhana nkuriooba yaaruure gose kana nkobaanto?” 

5  Bakabuurania abiëënë iga, “Niyeke toragaambë? Hanö toragaambë iga, ‘Nkurua koNöökoe,’ naragaambë iga, ‘Kugira kembë motaakumiri Yöhana?’ 

6  Hanö nahombë toragaambë iga, ‘Nkurua kobaanto,’ abaanto böönsoe banö bahekeeraine hanö mbaratorasë na ichinkömögö, kugira wanyöörre mbamanyere iga Yöhana nomonaabi aareenge.” 

7  Kohayo mbaahuunchukiri iga, “Tetomanyere hare kööruure hai.” 

8  Yeeso akabateebia iga, “Nauni wöönsoe tendabateebimbë ngotora ke ngokörra amang'ana ganö hai.” Ekereengio kiomogoondo guemesabibu na abarimi (Mt 

21  :

33  -

46  ; Mk 

12  :

1  -

12  ) 

9  Sooki Yeeso akabateebia ekereengio kenö: “Aareenge hö omoonto woonde onö aaremere omogoondo guemesabibu, haakurua akagotegera abarimi baande iga bayi baramohakana; nawë akaya gokebara keende guchinsiko ichincharu. 

10  Na hanö enkaaga yagutua ichiihagoe yaahikere, agatoma omoköri wemeremö kobarimi baara okorri iga ayi komorëëntëra iring'eenga rëëë richihagoe chiemesabibu geera. Siböönö abarimi baara bakamotëma bakamuriingia mabökö machua. 

11  Kohayo wiiki naatomere omoköri woonde wemeremö; siböönö na oyo wöönsoe mbaamotëmere, kura bakamusuukirria, haakurua bakamuriingia mabökö moomo. 

12  Sooki agatoma omoköri wemeremö owagatato, abarimi baara, na oyo wiiki bakamunyahaara bakamotabuta kebara. 

13  Haakurua umuëënë omogoondo goyo guemesabibu akaibuuria iga, ‘Kana niyeke ndaaköre böönö? Tiga ntomë umumura itiing'ana yaanë; kaanyööra wë mbaramosookë!’ 

14  Siböönö hanö abarimi baara baamorooche, bagateebania iga, ‘Onö newë umuri womoondo waaë. Tiga tumuiitë, okorri iga omoondo gonö gobë ogoiito!’ 

15  Kohayo bakamuruusia komogoondo goyo guemesabibu na bakamuiita.” Yeeso akabuuria iga, “Niyeke mogokanya umuëënë omogoondo goyo guemesabibu araaköre abarimi baara?” 

16  “Naraachë aiitë abarimi baara, na aimuki omogoondo goora guemesabibu agohaanë kobarimi baande.” Hanö abaanto baaiguure iigö bakagaamba iga, “Etakaaba iigö roonde hai!” 

17  Yeeso akabataacherra akababuuria iga, “Esesoro yerëëndekö renö nke? ‘Irigena renö abahagaachi baangere iga tereena bueera hai rëërua rëëba iriubueera koheteera agaande göönsoe.’ 

18  Ore wöönsoe akaagoa kö nderamobotorebotore na hanö rekaagueera omoonto, ndekamoboroongora.” Iribuurio riamang'ana gakuruusia iriguuti (Mt 

22  :

15  -

22  ; Mk 

12  :

13  -

17  ) 

19  Abaiigia baMaragö na abataangati babanchaama bieNöökoe bagasaacha iga bagöötë Yeeso gokerabaacho hayo bëënë, kugira mboongooye iga mbö aare kong'ööria; siböönö bakööböha abaanto. 

20  Kohayo bagatiga iga bamokëëmbë gonkaaga yeende wiiki. Bakaimoka bagatoma abaanto baakuya komokëëmba, nabö mbaaikörre iga nabahëënë bare okorri iga baiköne Yeeso na amang'ana, bamogöötë egeka bamohaanë guchiinguru kogotora komotaangati umuRuumi. 

21  Abaanto bayo bakaboorra Yeeso iga, “Muiigia ntomanyere iga, ere ogaambere neere ukuiigia iga nehëënë. Ntomanyere iga, uwë totoondoreeyoe na eng'ana ere yöönsoe yamoonto hai, siböönö nkuiigiaore obohëënë bobohaanchi bueNöökoe. 

22  Toteebiambë, gose mbobeebe kuiRagö reiito kuruusia iriguuti hare Gaisaari gose kana hai?” 

23  Yeeso akoongora ubuiköni bööbö, akabateebia iga, 

24  “Nyorokia isiriingi. Ituubö enö ekö, na iriina renö nibiang'ui?” Bakahuunchukia iga, “NibiaGaisaari” 

25  Kohayo Yeeso akababoorra iga, “Mbuuyambë, hakana Gaisaari binö bireenge ibiaGaisaari, na eNöökoe binö bireenge ibieNöökoe.” 

26  Bakaanga komogööta egeka mbërë yabaanto haara, kohayo bagakira iga kiri, bakarogoora kuihuunchukio rëëë. Iribuurio riamang'ana gakuriooka (Mt 

22  :

23  -

33  ; Mk 

12  :

18  -

27  ) 

27  AbaSatukaayo baande, banö bakogaamba iga tebaanto barriooka kurua kobaku hai, bagaacha kubuuria iga, 

28  “Muiigia, Mosa naatöndekeeye amaragö, ‘Hanö oranyööre omoonto akuure atigere mokaaë atahikere kuibora mööna, mura omööbö naratëtë umusino oyo okorri iga agorrokiri mura omööbö umugi gööë.’ 

29  Baareenge hö abamura baandaimui muhuungate; owambërë agatëta omogaikoro, agakua atatigere abaana. 

30  Owakabere wiiki nawë agatëta omogaikoro oyo, 

31  na owagatato këëboyo bëënë. Böönsoe muhuungate bakaromaana - bagakua batatigere abaana. 

32  Kogosookerria omogaikoro oora agakua. 

33  Böönö hanö abaku barriooka, mokaang'ui areba? Kugira naatëteroe na abamura böönsoe muhuungate!” 

34  Yeeso akabahuunchukiria iga, “Gonkaaga enö abaanto ngotëtabare, na ngotëtoabare, 

35  siböönö abaanto banö bariisana kuriuukibua na komënya guchinsiko chiira chiguucha tebaretëta gose gotëtoa hai. 

36  Mbareba kiabamaraika tebarikua hai. Nabö nabaana bieNöökoe kugira bariookere kurua kuruku. 

37  Ninyööra, nukuriooka kuabaku, Mosa noorokiri borabu komaandekö iga abaku mbarriooka. Gokeng'eenga kiamaandekö hare hagusumaachera egesarra keera giookere omörrö, naatarre oMonënë iga ‘neNöökoe waAbrahamu, Nöökoe waIsaka na eNöökoe waYaköbö.’ 

38  Nawë neNöökoe wabahoru, tiiga nowabaku hai, kugira harewë böönsoe nabahoru.” 

39  Abaiigia abamui baMaragö bakamoboorra iga, “Muiigia, ogaambere buuya!” 

40  Kohayo tebaakarehere wiiki kumubuuria ng'ana ere yöönsoe hai. Iribuurio igoro yaMasiihi (Mt 

22  :

41  -

46  ; Mk 

12  :

35  -

37  ) 

41  Yeeso akababuuria iga, “Kana niyeke bagoköra baragaamba iga Masiihi noMööna oTauti? 

42  Kugira Tauti umuëënë nkogaambaare kogetabo kiaMasiriingio iga, ‘OMonënë akaboorra oMonënë waanë iga: Ikara hanö gokobökö köönë okoboreo 

43  kuhika nköre ababisa baaö babë igituumbe kegosaambeka amagoro gaaö.’ 

44  Tauti umuëënë naamoberekeeye iga, ‘OMonënë.’ Niyekembë Masiihi abaaye oMööna oTauti?” Yeeso arateebia abeega baaë iga bairaarerre na abaiigia baMaragö (Mt 

23  :

1  -

36  ; Mk 

12  :

38  -

40  ) 

45  Nkaaga abaanto böönsoe baare komotëgëërra, Yeeso agateebia abeega baaë iga, 

46  “Muiraarerre na abaiigia baMaragö, banö bahaanchere kuigëëndiagëëndia baisöhiiyi ichingebo ichintaambe wiiki mbahaanchere iga bakeeriboe kubusuuki kometeera; banö baguitaangatia guikara kubituumbe biambërë guchiSinagoogi na guchinyaangi ichinënë; 

47  banö bahaanchere kong'ainiirria abasino babaruusia ibiinto biaabö, haakurua baraiköra abaiiya kogosaba amasabi amataambe! Bayo mbarekëëngëroa ikiina ekenënë wiiki ekebeebe bokong'u!”

