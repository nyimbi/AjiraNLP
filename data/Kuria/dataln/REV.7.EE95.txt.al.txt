144  ,

1  Nyuma yagayo nkamaaha abamaraika banai baimereeye ichintahana inyai chiekebara, bagöötërëëye emekama enai giekebara gokoreberra omokama gotakahusa gokebara gose kunyaancha gose ninyööra nkomote gore göönsoe. 

2  Sooki nkamaaha omomaraika woonde araacha kurua rogoro ana omobaasö gueNöökoe onö ahö. Akagaamba kongaamba enënë arateebia abamaraika banai baara baahaayoe ogotora kogosaria ekebara na inyaancha iga, 

3  “Motagaasaria ekebara gose inyaancha gose ninyööra nemete, kuhika totoorre abaköri bemeremö bieNöökoe weiito emebaasö komasio gaabö.” 

4  Sooki nkaiigua irisaabo rebaara babaaseroe komasio gaabö iga mbareenge 

144  ,

5  Abaanto banö baatooreeyoe orobaasö kurua kogesaku keYuuta nibikoe ikumi na bibere; egesaku keRubeni abaanto ibikoe ikumi na bibere egesaku keGaati abaanto ibikoe ikumi na bibere. 

6  Egesaku keAseeri abaanto ibikoe ikumi na bibere; egesaku keNabutaari abaanto ibikoe ikumi na bibere; egesaku keManaase abaanto ibikoe ikumi na bibere. 

7  Egesaku geSimiooni abaanto ibikoe ikumi na bibere; egesaku keRaawi abaanto ibikoe ikumi na bibere; egesaku geIsakaari abaanto ibikoe ikumi na bibere. 

8  Egesaku geSaburooni abaanto ibikoe ikumi na bibere; egesaku keYoosebu abaanto ibikoe ikumi na bibere na egesaku keBenchamiini abaanto ibikoe ikumi na bibere. Abaanto abaaru bokong'u 

9  Nyuma yagayo ngataacherra nkamaaha abaanto abaaru bokong'u banö batakaabaroa basire, mbaareenge kurua kera ikiaaro na kubisaku, kurua egesosa, na kubigaambo, baimereeye mbërë yigituumbe kiobogaambi na mbërë ya eKemaano kiRing'oondi, wanyöörre mbaisöhiiyi ichingaancho ichindabu na nkanyööra bagöötërëëye amakeendö komabökö gaabö. 

10  Bakagaamba kongaamba enënë iga, “Ubuituuria boiito nkoNöökoe weiito bukurua, eNöökoe onö aikaaye kugituumbe kiobogaambi na wiiki nkuruabore goKemaano kiring'oondi!” 

11  Abamaraika böönsoe mbaimereeye banaarri igituumbe kiobogaambi, na abagaaka baara hamui na ichitiinyi inyai chiira. Bakairekëra haanse mbërë yigituumbe kiobogaambi, bagasëëngëra eNöökoe, 

12  baraboora iga, “Amina! Amaitabirio, ubuhiku, eseemia, egoongö, esookö, ogotora na ichiinguru bibë na eNöökoe weiito kuyeeyo na eyo! Amina!” 

13  Umui wabagaaka baara akambuuria iga, “Abaanto banö baisöhiiyi ichingaancho ichindabu mbaabo ng'ui, na nehai baruure?” 

14  Nauni nkamuhuunchukiria iga, “Omosookë, nuuwë omanyere.” Aganteebia iga, “Banö mbare baahëta morëëmbë kurua kunyaanyi enënë eera, baahura ichingaancho chiaabö na guchirabia iga chai komaanyiinga geKemaano Kiring'oondi. 

15  Kohayo mbareenge mbërë yigituumbe kiobogaambi kieNöökoe baramokörra ubutiko na omobaso koHekaaru yaaë. Oora aikareeye igituumbe kiobogaambi narabaikeengere gokoba harebö. 

16  Tebareraamboka roonde gose banyööre umuihomö hai; omobaso gose orooha tibirebarorra roonde hai, 

17  kugira eKemaano kiRing'oondi kenö kereenge gatai kugituumbe kiobogaambi, newë areba umuirigania waabö na narebarahuuna kuya kubichichiba biamaanche gobohoru. Na eNöökoe narieeya amaiisöri göönsoe kurua komaiisö gaabö.”

