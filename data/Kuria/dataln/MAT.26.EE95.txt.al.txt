14  :

1  -

2  ; Rk 

22  :

1  -

2  ; Yöh 

11  :

45  -

53  ) 

1  Hanö Yeeso wanyöörre asookiri kogaamba amang'ana gayo göönsoe, akaboorra abeega baaë iga, 

2  “Hanö ichinsiko ibere chiraasire, këëbore momanyere, ntoraabë na iNyaangi yeBaasaka, na oMööna woMoonto narahaanoe iga abaamboe.” 

3  Haakurua abataangati babanchaama bieNöökoe na abagaaka bagaikara inchaama kunyuumba yobogaambi yuMunchaama uMuhikere weNöökoe, woonde iga Kayaaba, 

4  bagaköra eseemi yakogööta Yeeso mbisi iga bamuiitë. 

5  Nabö bakagaamba iga, “Taanga tetoraköre iigö, gonkaaga enö yinyaangi hai, abaanto batagaacha baköre ekooreere.” Yeeso arahakoa amaguta kumugi goBëëtania (Mk 

14  :

3  -

9  ; Yöh 

12  :

1  -

8  ) 

6  Hanö Yeeso wanyöörre areenge kunyuumba yaSimooni omogëëngë, kumugi goBëëtania, 

7  nkaaga wanyöörre araraagera omokari woonde agaacha harewë ana agachuba kanö gakörroe na arabaasita kanö wanyöörre gaichooye amaguta giriguri irinënë ganö gaare kurumbaasa buuya, akahomeerra Yeeso amaguta gaara komotoe gööë. 

8  Hanö abeega baaë baarooche iigö, mbarereeye; bakabuuria iga, “Kugira ke, amaguta ganö göönsoe gagosaribua buchua iigö? 

9  Nyööre amaguta ganö ngakaaguriibui ichiimbiria ichincharu chinö abatobu bakahaayoe!” 

10  Yeeso akoongora kenö baare kogaamba, kohayo akabateebia iga, “Kana nke mukuiriirria omogaikoro onö? Wë neng'ana inchiiya ankörëëye. 

11  Abatobu ruisö röönsoe moonabö hanö, siböönö uni tendaabë na baiinyu ruisö röönsoe hai. 

12  Hanö ahomereeye amaguta ganö omobere göönë nakörre iigö kogonseemia hirue bui. 

13  Obohëënë ndabateebia iga, hare höönsoe aMang'ana Amaiiya gararuundibuë gokebara konö, gare ankörëëye ngaraayi garagaamboa gokomoheetoka.” Yuuta araitabirria gokoböösania Yeeso (Mk 

14  :

10  -

11  ; Rk 

22  :

3  -

6  ) 

14  Haakurua umueega umui kobaara ikumi na babere, woonde iga Yuuta Keriooti, akaya kobataangati babanchaama bieNöökoe 

15  na akababuuria iga, “Nke moraang'e hanö nkaabaha Yeeso?” Bakamohakana ichitinaari merööngö etato. 

16  Kurua royo Yuuta agataanga gutuna umueeya umuuya ogögoköböösania Yeeso. Yeeso ararea ibiaakorea bieBaasaka hamui na abeega baaë (Mk 

14  :

12  -

21  ; Rk 

22  :

7  -

14  , 

21  -

23  ; Yöh 

13  :

21  -

30  ) 

17  Kurusiko rombërë ruiNyaangi yeMegaatë genö getatoorroe iriöögö riemegaatë, abeega baaë bagaacha harewë bakamubuuria iga, “Nehai ugutuna iga tuyi kogoseemiria ahase hare oranyëëre eBaasaka?” 

18  Akabateebia iga, “Gëënda komoonto woonde kumugi, momoteebi iga, ‘Umuiigia agaambere iga, enkaaga yaanë ihikere; abeega baanë hamui na uni waaö toraachë gokörra iNyaangi yeBaasaka.’ ” 

19  Abeega baara bagaköra këhaara wanyöörre Yeeso abateebiri bagaseemia ibiaakorea biNyaangi yeBaasaka. 

20  Hanö omogörööba göhikere, Yeeso akaya koraagera hamui na abeega baara ikumi na babere. 

21  Nkaaga wanyöörre bararaagera, Yeeso akagaamba iga, “Ndabateebia obohëënë iga, umui weiinyu naranköböösani.” 

22  Abeega baara bakaba na amaachiichi bokong'u, bagataanga kumubuuria, umui kumui iga, “Gose nuuni okong'ööria, Monënë?” 

23  Yeeso akabahuunchukiria iga, “Onö bëënë togotööngiria omogaatë korohaamba rumui, newë aranköböösani. 

24  OMööna woMoonto nkuyaare gukua këëbore aMaandekö gakoboora, siböönö ehobe nkomoonto onö araköböösani oMööna woMoonto! Ngekahueneeye hanö omoonto oyo akaangere kuiboroa!” 

25  Yuuta, ore aare kuya komoköböösania, akamubuuria iga, “Gose nuuni Muiigia?” Yeeso akamuhuunchukiria iga, “Uwë umuëënë ogaambere.” Inyaangi yoMonënë (Mk 

14  :

22  -

26  ; Rk 

22  :

14  -

20  ; 

1   Kör 

11  :

23  -

25  ) 

26  Hanö wanyöörre bakeeraagera, Yeeso akaimukia omogaatë, akaruusia egoongö, akagobotora, akaha abeega baaë, akagaamba iga, “Taimukia morë, gonö nomobere göönë.” 

27  Sooki wiiki akaimukia egeköömbë, akaruusia egoongö koNöökoe na akabaha. Akagaamba iga, “Tagosera kenö böönsoe, 

28  kugira ganö namaanyiinga gaanë giendagano, ganö garaiteke gukugira yabaanto abaaru korri iga baaberoe amaraga. 

29  Ndabateebia, tendaanyue wiiki itibaai enö roonde hai kuhika ronö turinyua itibaai ehea hamui na baiinyu toreenge koBogaambi boTaata.” 

30  Hanö baasookiri koreentia irireentio, bakarichöka bakaya kunguku yeMeseituuni. Yeeso araraga Bëëtërö iga naramööngë (Mk 

14  :

27  -

31  ; Rk 

22  :

31  -

34  ; Yöh 

13  :

36  -

38  ) 

31  Haakurua Yeeso akabateebia iga, “Butiko borëërö böönsoe morang'ösë muntigë umuëënë, kugira aMaandekö nkogaambagare iga, ‘Nendatëmë umuirigania wamang'oondi, na amang'oondi girihichö ngarinyërëgana.’ 

32  Siböönö hanö ndiriooka, nendebataangata kuya Gariraaya.” 

33  Bëëtërö agateebia Yeeso iga “Nenkanyööra abaande böönsoe mbaachë bang'ösë gikugira yauwë uni tendakong'ösë hai!” 

34  Yeeso akamoteebia iga, “Kobohëënë, mbërë esarigöökö etaraaragora butiko borëërö, noranyaange hare gatato.” 

35  Bëëtërö akahuunchukia iga, “Hanö oranyööre niiga nkue nauwë, tiga nkue, si tengaköönga hai!” Abeega baande baara böönsoe nabö bakagaamba këhayo bëënë. Yeeso arasaba gukibuumburio keGetisemani (Mk 

14  :

32  -

42  ; Rk 

22  :

39  -

46  ) 

36  Haakurua Yeeso akaya na abeega baaë kohase haande hanö haare koberekeroa iga Getisemani, akabateebia iga, “Ikara hanö, tiga uni niyi mbërë hanö gosaba.” 

37  Akaimukia Bëëtërö hamui na abamura babere baSebetaayo, bakagëënana. Agaitumata na komaamaha bokong'u. 

38  Akabateebia iga, “Uguitumata komööyö göönë nokonënë, tunyunkaine na uruku, bëëra hanö na muhure hamui nauni.” 

39  Nawë akaya mbërë hakë iigö, akairëkëra haanse, akabuumara agasaba iga, “Taata, hanö oranyööre gekaaba, egeköömbë kenö kimiiriirö keehëtë harai! Tekëëbore ngutuna hai, siböönö, nkëëbore ugutuna,” 

40  Haakurua akariinga kuya kobeega batato baara, akanyööra mbaraaye; agateebia Bëëtërö iga, “Niyeke mokörre baiinyu batato mööngere gotora kuhura hamui nauni ninyööra nengaki imui inyënë? 

41  Motahura na gosaba korri iga motagasöha komasaacho. Umuiika nenkörögore, siböönö omobere nomorösu.” 

42  Wiiki akariinga erekabere akaya gosaba, “Taata, hanö oranyööre egeköömbë kenö kimiiriirö tekegaatora koohëta harai hai kuhika nkinyëërë, obohaanchi bööö Taata bobë këëbore ugutuna.” 

43  Akariinga wiiki akaya akanyööra abeega baara mbaraaye, kugira yagokeroa na ichiterö. 

44  Wiiki Yeeso akabatiga akariinga kuya gosaba eregatato, arareengera amasabi gaara bëënë. 

45  Haakurua akariinga kuya kobeega baara akagaamba iga, “Bamorai mokeraaye moramuunya? Maahambë, enkaaga ihikere yoMööna woMoonto ahaanoe kobaanto abanyamaraga. 

46  Motabooka, togëëndë. Tamaaha, omonköböösani ngoogonö ahikere.” Okogöötoa koYeeso (Mk 

14  :

43  -

50  ; Rk 

22  :

47  -

53  ; Yöh 

18  :

3  -

11  ) 

47  Nkaaga Yeeso wanyöörre agiisumaacha, Yuuta oora areenge umui wabeega ikumi na babere baara akahika. Hamui nawë mbaare abaanto abaaru banö baare na imihio na ichiruungu batomeroe kurua kobataangati babanchaama bieNöökoe hamui na abagaaka. 

48  Yuuta nkanyööra aboorokiri karai ekemanyiirrio, abateebiri iga: “Onö ndaachë naamuune, muuchë momanyë iga oyo newë momogöötë!” 

49  Hanö Yuuta aahikere naarongehere kuya hare Yeeso akagaamba iga, “Omorëëmbë gobë nauwë, muiigia,” akamoomuuna. 

50  Yeeso akamuhuunchukiria iga, “Taköra renö rekorëëntere boongo-boongo, mosaani!” Haakurua bagaacha bakagööta Yeeso, bakamoböha. 

51  Umui wabaara baareenge hamui na Yeeso, akaiiha umuhio gööë, akagëëcha omoköri wemeremö wuMunchaama uMuhikere weNöökoe akamohagora ugutui. 

52  Yeeso akamoteebia iga, “Tariingia umuhio gööö kugichoogö, kugira banö baguitanera umuhio, nabö mbariitoa kumuhio. 

53  Tomanyere iga nengaatorre gosaba Taata, nawë boongoboongo iigö andëëtërë amakömö ninyööra nganö gagaatuuma ikumi na abere gabamaraika hai? 

54  Siböönömbë hanö keraabë iigö, niyeke aMaandekö garaaköre gahikibue, këhaara bëënë gakogaamba iga, kuhika kebë këhayo?” 

55  Haakurua Yeeso agateebia abaanto baara iga, “Muuchere na imihio na amaruungu, këbanö muguucha kogööta irinyamörrö? Ruisö röönsoe naagaikaaye koHekaaru ndaiigia, ane mööre kongööta hö. 

56  Siböönömbë ganö ngaabaaye korri iga göönsoe gahike ganö abanaabi baandekere koMaandekö.” Haakurua abeega baaë böönsoe bakang'ösa bakamutiga. Yeeso mbërë yinchaama (Mk 

14  :

53  -

65  ; Rk 

22  :

54  -

55  , 

63  -

71  ; Yöh 

18  :

13  -

14  , 

19  -

24  ) 

57  Baara wanyöörre baagöötere Yeeso mbaageeye nawë oKayaaba, uMunchaama uMuhikere weNöökoe, hare wanyöörre abaiigia baMaragö hamui na abagaaka bairaiini. 

58  Bëëtërö akamurua nyuma araichaabachaaba aharai kuhika kuigöri rinyuumba yuMunchaama uMuhikere weNöökoe, agasöha kuigöri, akaya agaikara hamui na abariindi, araganya amaahë mona keraabë. 

59  Abataangati babanchaama bieNöökoe hamui na iNchaama ingima bagasaacha gutuna amang'ana goborööngö agagotoorra Yeeso korri iga bamuiitë; 

60  siböönö bakaanga kunyööra ng'ana, ninyööra niigö abasuuti abaaru mbaare guucha baramorööngöhera. Kogosookerria haara abasuuti baande babere bagaacha, 

61  bakagaamba iga, “Omoonto onö naaya aragaamba iga, ‘Ndatora kunyërëgania eHekaaru, sooki ngehagaache guchinsiko isato.’ ” 

62  UMunchaama uMuhikere weNöökoe akaimoka agateebia Yeeso iga, “Toona ng'ana yakuhuunchukia këëbore uguchööngëroa hai?” 

63  Siböönö Yeeso wë taariingiri ng'ana hai. Wiiki uMunchaama uMuhikere weNöökoe oora akamoteebia iga, “Ndagutueenerria kuriina rieNöökoe umukumahë, toteebia nyööre nuuwë Masiihi oMööna weNöökoe.” 

64  Yeeso akamuhuunchukiria iga, “Ogaambere karai, siböönö ndabateebia böönsoe: iga kurua gonkaaga enö moramaahë oMööna woMoonto aikaaye gokobökö koboreo koeNöökoe araacha komasaaro kurua kuriooba!” 

65  Hanö agaambere iigö, uMunchaama uMuhikere weNöökoe oora agataandorra erachana yaaë, akagaamba iga, “Titugutuna wiiki ubusuuti boonde hai! Muiguure karai uguchuaaria kööë! 

66  Niyeke baiinyu mokomaaha?” Bakahuunchukia rimui iga, “Nomosaria, tiga aiitoe.” 

67  Haakurua bakamutueera amatai kubusio bööë bakamotëma ichinkuundi na abaande bakamotëma ichiihi, 

68  baragaamba iga, “Taturuusiria obonaabi, Masiihi! Ning'ui kana agotëmere?” Bëëtërö araanga Yeeso (Mk 

14  :

66  -

72  ; Rk 

22  :

56  -

62  ; Yöh 

18  :

15  -

18  , 

25  -

27  ) 

69  Bëëtërö nawë wanyöörre naikaaye, kebara kuigöri, hanö umuiseke wabaköri bemeremö buMunchaama uMuhikere weNöökoe aageeye harewë haara akagaamba iga, “Nyööra nuuwë wöönsoe hamui waare na Yeeso oora waGariraaya.” 

70  Siböönö Bëëtërö akaanga komaiisö gaabö böönsoe, akahuunchukia iga, “Uni temanyere kenö mokogaamba hai.” 

71  Akarichöka kebara kuya kuihita ririgori haara, omoköri wemeremö woonde wigiiseke akamomaaha, agateebia abaanto baande iga, “Oyo hamui baare na Yeeso omoNasareeti.” 

72  Wiiki Bëëtërö akaanga aragaamba iga, “Ndaitueenerria iga temanyere omoonto oyo hai!” 

73  Nkaaga nke iigö abaanto baande bare wanyöörre baimereeye hayo, bakaya hare Bëëtërö, bakamoteebia iga, “Mahëënë nuumui wabeega baaë ore, gikugira ninyööra nengaamba yaaö ngokoorokiere!” 

74  Haakurua Bëëtërö akagaamba iga, “Ndaitueenerria iga nobohëënë nkobateebia! Nöökoe anyihiime hanö ndanyööre tobohëënë hai! Omoonto oyo uni ntamomanyere!” Höhayo iigö esarigöökö ekaragora, 

75  na Bëëtërö akaheetoka këëbore wanyöörre Yeeso amoteebiri iga, “Mbërë esaarigöökö etaraaragora, noranyaang hare gatato.” Akarichöka kebara agatoreka gukuura.

