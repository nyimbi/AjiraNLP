1  Uni, Bauro, omotomoa waKresto Yeeso gokorëng'aana na këëbore eNöökoe agutuna, ndabaandekera baiinyu abaanto bieNöökoe banö moreenge Ebëësö, banö moreenge abahëënë kubukumia hare Kresto Yeeso: 

2  Nöökoe Taata weiito na oMonënë Yeeso Kresto babahë amaabe na omorëëmbë. Amaitabirio kibumuiika hare Kresto 

3  Ngisaiine turuusi egoongö koNöökoe Isa waabö oMonënë weiito Yeeso Kresto, onö aatuitabiria hare Kresto kogotoha amaitabirio göönsoe kibumuiika gokebara gekuriooba. 

4  Ninyööra mbërë ekebara getaraaköroa, Nöökoe wanyöörre aisa gotööhora tobë abaaë gokohëtëra hare Kresto, korri tobë abahoreeru banö totaana isörö mbërë yaaë. 

5  Kugira yobohaanchi bööë, Nöökoe wanyöörre aisa gotoohora kurua nsemoka iga atoköre abaana baaë gokohëtëra hare Yeeso Kresto - gokorëng'aana na këëbore aare gutuna. 

6  Egoongö ebë hö gikugira yamaabe gaaë gubuhiku, ganö aatohaaye gokohëtëra koMööna waaë omohaanchoa! 

7  KoMööna waaë omohaanchoa oyo tönyööra obotachore gokohëtëra kuruku rööë, tööberoa amaraga gaiito, kuguituungana na amaabe gaaë ganö gareenge amaaru bokong'u, 

8  ganö aatohaaye gataana kerëëngërë! Kobong'aiini na eseemia yaaë 

9  ENöökoe aatohonyorra ikibisere këgaara aare gutuna iga aköre këëbore aatëgëriibui umuëënë iga irichokere hare Kresto. 

10  Eseemi eyo Nöökoe narigihikia hanö enkaaga eyo irikuna, okorri iga arëëntë ibiinto biöönsoe hamui, biöönsoe binö bireenge kuriooba na gokebara, na biöönsoe biyo mbireba haanse yaKresto. 

11  Hare Kresto baiito ntööhooyoe tobë abaanto bieNöökoe kurua nsemoka. Eyo yaabaaye iigö kuguituungana na eseemi yaaë, wë, onö agoköra amang'ana göönsoe gaba këëbore agutuna. 

12  Kohayombë, baara wanyöörre toreenge abambërë kuguitëng'ëra hare Kresto, togoonge ubuhiku bueNöökoe! 

13  Na baiinyu banö mööbaaye abaanto bieNöökoe hanö moiguure kobohëënë aMang'ana Amaiiya gaara gaabarëntëëye ubuituuria. Möökumiri hare Kresto, na Nöökoe akabatoorra orobaasö rööë gokobaha uMuiika oMohoreeru onö wanyöörre aaragana. 

14  UMuiika ngö ekegöötërrö gëkoorokia iga ntoranyööre kere Nöökoe aaragana abaanto baaë, na enö niyo egotoorokia obohëënë iga Nöökoe narerëënta kimui obotachore kobaara bareenge abaaë. Togoongëmbë ubuhiku bööë. Amasabi gaBauro 

15  Gikugira yagayo, marëënga naaiguure ubukumia boiinyu hare oMonënë Yeeso, na obohaanchi boiinyu kobaanto böönsoe, 

16  tenaakahateeye kuruusia egoongö koNöökoe gukugira yeiinyu hai. Nkobaheetokande komasabi gaanë 

17  okorri Nöökoe woMonënë weiito Yeeso Kresto, Taata wubuhiku, abahë uMuiika, onö araabaköre mobë na eseemia na abahonyorre eNöökoe, okorri iga momomanyë buuya. 

18  Na ngosabande iga, imiööyö geiinyu geramuki okorri iga momany

2  e ubuitëng'ëri bore aababerekereeye, na obööme obonënë bonö boreenge komoondo gonö goona ubuhiku, gonö abaanto baaë barinyööra. 

19  Na wiiki iga momanyë ichiinguru chiaaë ichinënë chinö chitaana ekerëëngërë gukugira yeiito banö töökumia. Ichiinguru chiyo chigoköra emeremö ngichiinguru chaaë ichinënë chiira bëënë, 

20  aakörëëye emeremö hanö ariuukiri Kresto kurua kobaku haakurua akamuikaria gokobökö kööë koboreo komaikaro gakuriooba. 

21  Kresto nareenge igoro bokong'u gokera amagaambi göönsoe, ogotora göönsoe, ichiinguru chiöönsoe, na abanënë, nawë naana iriina renö rekerre amariina göönsoe ganö gareenge gokebara kenö na keera kiguucha. 

22  Nöökoe aatoora ibiinto biöönsoe haanse yamagoro gaKresto na amööhora abë oMonënë kubiinto biöönsoe kugira yekanisa. 

23  Ekanisa niyo ereenge omobere gööë, nobohekeeranu bööë Wë onö akohekeerania ibiinto biöönsoe hare höönsoe.

