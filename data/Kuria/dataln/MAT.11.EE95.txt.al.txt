7  :

18  -

35  ) 

1  Hanö Yeeso aasookiri kuruusia amaragirrio kobeega baaë ikumi na babere, akarua hö akaya kuiigia na goteebeerria kumigi genö gëëreenge haang'i na ahase hayo. 

2  Na hanö Yöhana omoBaatiisi aareenge gokeböhe, naaiguure amaköra gaKresto, agatoma abeega baaë abamui kuya harewë, 

3  kumubuuria iga, “Nuuwë onö yaarageroe iga uchë, gose kana niiga toganye owoonde?” 

4  Yeeso akabahuunchukiria iga, “Riinga muyi moteebi Yöhana gare mukuiigua na gare mokomaaha: 

5  abahukuru ngotorabare komaaha, amagata ngotorabare kogëënda, banö bakuiriira na amagëëngë ngosaabuuruabare, abakiro nkuiiguabare, abaku nkuriukibuabare, na aMang'ana Amaiiya ngoteeberribuagare kobatobu. 

6  Owakehaiiya noonö ataana isi nauni.” 

7  Hanö abeega baYöhana wanyöörre barariinga, Yeeso agasumaachera amakömö gaara igoro yaYöhana araboora iga, “Kana hanö möögeeye komaaha Yöhana kuibara, nke wanyöörre moogeeye komaaha? Negetëëndë möögeeye komaaha mona gikuhuuchua na omokama? 

8  Kana nkeembë möögeeye komaaha? Gose möögeeye komaaha omoonto mona wanyöörre aisöhiiyi ichingebo ichinchiiya ichiriguri chinö chikomënënëkia? Abaanto banö baguisöhiria iigö nguchinyuumba chiabagaambi bamënyere! 

9  Monteebi kenö möögeeye komaaha hö? Nomonaabi möögeeye komaaha? Eee, obohëënë möörooche omonënë gokera omonaabi. 

10  Kugira Yöhana newë amaandekö gagusumaachera këëbore Nöökoe aagaambere iga, ‘Nendetoma omoteebeerria waanë ataangate mbërë yaaö akoreborre enchera.’ 

11  Obohëënë ndabateebia iga, Yöhana omoBaatiisi nakerre omoonto ore wöönsoe onö aibooyoe na omogaikoro; Siböönö, onö areenge omokë koBogaambi bueNöökoe nakerre Yöhana. 

12  Kurua gonkaaga enö Yöhana omoBaatiisi aataangere goteebeerria amang'ana gaaë kuhika böönö, oBogaambi bueNöökoe nguitanibuabore bokong'u, na abaanto bichiinguru ngutunabare babunyööre guchiinguru. 

13  Kugira abanaabi böönsoe na Amaragö gaMosa mbiagaambere igoro yoBogaambi kuhika gonkaaga yaYöhana. 

14  Ndanyööre mogaatora gukumia amang'ana gaabö, böönö, Yöhana newë Eriiya onö ariicha. 

15  Tatëgëërrambë ndanyööre moona amatui! 

16  “Kanambë nke nkarëng'aania na abaanto birikora renö? Baanga abaana banö baikaaye ahase homoteera baraberekerana na abaande kongaamba enënë iga, 

17  ‘Ntöbagaambiiyi ekeböröögö, mokaanga gotëënga! Ntööbarentiiyi amareentio agamachiichi, siböönö mokaanga gukuura!’ 

18  Hanö Yöhana aachere naaisasere na taanyooye itibaai hai, abaanto bakagaamba iga, ‘Naana ikihui!’ 

19  Hanö oMööna woMoonto aachere ararea na kunyua, bakagaamba iga, ‘Tamaaha omoonto onö! Wë nomööyöku na numunyui, nomosaani wabaiiria biriguuti na abanyamaraga!’ Siböönö ninyööra niigö obong'aiini bueNöökoe nkomaahoabore kobohëënë buamaköra gaaë.” Abaanto banö batagukumia (Rk 

10  :

13  -

15  ) 

20  Yeeso agataanga kuruusia amasuura imigi genö wanyöörre aaköra amakönö amaaru, kugira abaanto bimigi geyo mbaangere gutiga amaraga gaabö. 

21  “Ehobe yumugi goKorasiini! Ehobe yumugi goBetisaita! Kugira amakönö ganö gaaköroa hare baiinyu nyööre gaakorroe Tiiro na Siitoni, nyööre abaanto baahö böönsoe mbagaitoreeye ichingebo chamagönëëra na kuihaka iriibu gokoorokia iga baatiga amaraga gaabö. 

22  Siböönö ndabateebia iga, kurusiko rogokëënga ikiina Nöökoe naremaahera abaanto baTiiro na Siitoni amaabe gokera baiinyu! 

23  Nauwë Kaberenaumu, waatunere kuiriinia umuëënë kuya kuriooba? Noratabutue haanse kuya kuibëri riomörrö; kugira nkanyöörre amakönö ganö waaköreeyoe nSötöma gaakörekaiine, nyööre umugi goyo nehö gokere kuhika rëërö! 

24  Siböönö ndabateebia iga, kurusiko rogokëënga ikiina Nöökoe aremaahera abaanto baSötöma amaabe gokera baiinyu!” Muuchë hareuni mumuunyë (Rk 

10  :

21  -

22  ) 

25  Gonkaaga eyo Yeeso akagaamba iga, “Taata, oMonënë waigoro na haanse! Ndakogoonga gikugira abaanto bieseemi na abang'aiini wababisa amang'ana ganö, na kogoorokia kobaana. 

26  Eee, Taata, ganö göönsoe nkëëbö waahaanchere gabë. 

27  “Taata aang'a ibiinto biöönsoe. Tewoonde amanyere oMööna hai getare iga nTaata umuëënë amomanyere, na tewoonde amanyere Taata hai getare iga noMööna umuëënë amomanyere na ore wöönsoe onö oMööna aahooye iga amohonyorre Taata. 

28  “Muuchë hareuni baara böönsoe, mukuiriira na banö mööritöheroa na emesaire imiritö, nauni nendabamuunyi. 

29  Muimuki ichöögi yaanë na mueege kurua hareuni, kugira uni nomohaabunde, na numusuukinde komööyö; na baiinyu moranyööre ukumuunya. 

30  Kugira ichöögi yaanë enö ndabahë nehoho na omosaire göönë gonö ndabatoorre nomohoho.”

