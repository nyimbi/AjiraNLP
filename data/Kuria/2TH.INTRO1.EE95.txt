AMANG'ANA GOGOTAANGA
Amang'ana ngaagëëndërrëëyi kobeebeha igoro yukuriinga goKresto na korëënta uruaambai na kuiriiria abaanto gokanisa enö ereenge Tesaronike. Inyaruba enö yakabere yaBauro yaandekeroe gokaania amaiigio goborööngö ganö gaare kogaamba iga urusiko roMonënë röisa koba hö karai. Bauro araruungihia iriitëgëërrö reyo gokogaamba iga ukuriinga goKresto nkoretaangateroa na obobeebe na ubunyaanku obonënë. Nabö mborenënëha bohekeerë ekerëëngërë ekenënë, haanse yobotaangati böore atamanyekaine oora akoberekeroa iga “UMunyaanku oora,” onö arekerana na Kresto.
Omotomoa Bauro ngusumaachaare arasimisiria iga nkeragere iga abaTesaronike baimeerre boroonge kubukumia bööbö. Ninyööra mbaana inyaankö na imiiriirö, siböönö baköre emeremö banyööre egëëkorea këëbore Bauro na baara baareenge nawë baare goköra. Wiiki akabateebia iga bagëëndërri koba na oborëmërria goköra amaköra amaiiya.
Ganö gaamo
Amang'ana gogotaanga 1:1-2
Egoongö na okomaaha buuya 1:3-12
Amaragirrio igoro yuguucha goKresto 2:1-17
Ogotakia igoro yorogëëndö roegeKresto 3:1-15
Amang'ana gogosookerria 3:16-18