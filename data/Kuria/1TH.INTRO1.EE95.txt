AMANG'ANA GOGOTAANGA
Tesaronike ngö gööreenge umugi omonënë korong'ööngö roMaketonia ronö rööre kogaamberoa na abaRuumi. Hanö Bauro aaruure Biribi, naageeye hö agasimia hö ekanisa. Siböönö boongo mbaarichökëëye hö abaYahuti banö baataangere gokerana na Bauro gokomomaahera irihari kohaara aanyöörre amarichökërö amaiiya hanö aaruundiri aMang'ana Amaiiya kobaanto banö bataareenge abaYahuti banö wanyöörre baruteroe kuya gutiini yabaYahuti. Gukugira yogokerana na abaYahuti, Bauro naaruure Tesaronike akaya Berööya, sooki akaya Köriinto. Hanö wanyöörre areenge Köriinto Bauro naanyöörre amang'ana kurua hare Timoteo, omogöönchë waaë, omoköri wemeremö hamui nawë, onö aamoteebiri këëbore amang'ana gaareenge gokanisa yaTesaronike.
Kohayo, inyaruba enö yambërë kobaTesaronike yaandekeroe kugutirimikia na kogotoora omööyö abaKresto. Bauro nkuruusiaare egoongö gikugira yamang'ana ganö aaiguure igoro yubukumia na obohaanchi bööbö. Wiiki nkobahiitukiaare igoro yirimënya renö aabaaye nariö nkaaga wanyöörre amënyere hare bö. Sooki nkobahuunchukiriaare igoro yamabuurio ganö gaarichökëëye gokanisa igoro yukuriinga goKresto. Amabuurio agamui ganö gaarichökëëye ngöganö: umukumia onö aakua Kresto atarariinga naretora kunyööra obohoru bokuyeeyo hanö Kresto aririinga? Gose, ndoohai Kresto aririinga? Bauro naaimukiri iribaga reyo rekuruusia amahuunchukio goteebia abaTesaronike baköre emeremö gëëbö batairiirre nkaaga bakoganya kuguitëng'ëra ukuriinga goKresto.
Ganö gaamo
Amang'ana gogotaanga 1:1
Egoongö na emegöökö 1:2-3:13
Ogotakia igoro yorogëëndö ruegeKresto 4:1-12
Amaragirrio igoro yuguucha goKresto 4:13-5:11
Ogotakia kogosookerria 5:12-22
Amang'ana gagosookerria 5:23-28