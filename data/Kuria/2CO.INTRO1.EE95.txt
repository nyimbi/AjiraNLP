AMANG'ANA GOGOTAANGA
Inyaruba enö yakabere kobaKöriinto yaandekeroe gonkaaga enö obosaani gatai yaBauro na ekanisa enö yaareenge Köriinto bööbaaye obobeebe. Abakumia abamui gokanisa eyo mbaabaaye na ububisa na Bauro gukumurueera amang'ana amaritö, siböönö wë naatunere bokong'u iga bagöötanibue. Na hanö baasookiri kogöötanibua Bauro naabaaye na omogöökö omonënë.
Kuing'eenga rembërë rinyaruba enö Bauro ngusumaacheraare obosaani bööë na ekanisa yaKöriinto, nkogaambaare kenö këëgirre akahuunchukiria koborro ukurueeroa amang'ana na okööngoa na ekanisa. Wiiki nkogaambaare këëbore aagöökere gokomaaha iga irihuunchukio rëëë rioborro ndërëëntere ogotobora na okogöötanibua. Haakurua Bauro arasaba iga ekanisa iruusi ikiruusio gutuurria abaKresto abatobu babuYahuti. Kubisaku biagosookerria Bauro nguikeengeraare obotomoa bööë botagaasëroa gukugira yabaanto abakë iigö baKöriinto banö baikörre iga mbö abatomoa abahëënë, naguchööngëra Bauro iga nomotomoa woborööngö.
Ganö gaamo
Amang'ana gogotaanga 1:1-11
Bauro na ekanisa yaKöriinto 1:12-7:16
Ikiruusio kuya kobaKresto babuYahuti 8:1-9:15
Uguikeengera koBauro igoro yobotomoa bööë 10:1-13:10
Ogosookerria 13:11-14