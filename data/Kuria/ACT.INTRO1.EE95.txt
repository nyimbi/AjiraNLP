AMANG'ANA GOGOTAANGA
Egetabo kenö Amaköra gaBatomoa, nkogëëndërriakere gusumaacha amang'ana kerarööba kurua haara egetabo keRuuka këëhekeeye. Mbuuya eheetokoe iga Ruuka bëënë newë areenge omööndiki wabiöönsoe. Ikibunë ekenënë gëëkiö nokoorokia këëbore abieega bambërë baYeeso baaraandiri aMang'ana Amaiiya igoro yaaë “Yerusareemu, buYahuti yöönsoe na Samaria, na gokebara giöönsoe,” (1:8). Nkoorokiakere mona këëbore oboKresto böötaangere gatai yabaYahuti na wiiki bokaraanda bokaba ubukumia gokebara giöönsoe. Wiiki Ruuka naatoondorreeyoe koorokia iga abaKresto tabaanto banö baare gutuna kohoonchora obogaambi boRuumi hai. Wiiki nkoorokiaare iga oboKresto nkohekeeraniabore itiini yabaYahuti.
Amaköra keratora gutuëënoa komang'eenga atato, nagö nkoorokiagare këëbore aMang'ana Amaiiya igoro yaYeeso gaaraandere kuya ichintahana hagarehagare na eKanisa egasimibua kö. Amang'eenga gayo ngöganö: (1) Ogotaanga guekanisa Yerusareemu hanö Yeeso aasookiri kuya igoro kuriooba. (2) Okoraanda guekanisa kuya guchintahana chiinde chiaBaresitina; (3) na okoraanda okonënë guekanisa kuya gukiaaro keMetitereniani ninyööra kuhika Ruumi.
Eng'ana enö ekoorokibua borabu kogetabu kenö nemeremö giuMuiika oMohoreeru. UMuiika oMohoreeru ngööchere guchiinguru kobakumia kurusiko roBëntëkosti kumugi goYerusareemu, na gokagëëndërria koröngööcha na koha ekanisa na abataangati baayo ichiinguru komang'ana göönsoe ganö gaare gokörëkana. Eng'ana enënë enö yaateeberriibui na abaKresto bambërë yaahoonchooye irimënya riabakumia, na korëënta obosaangi gokanisa. Gayo göönsoe nkoorokibuagare na amaköra ganö gareenge kogetabo kenö.
Ganö gaamo
Ogoseemia kuruusia ubutuburi
a. Iriragirrio reYeeso regosookerria na endago yaaë 1:1-14
b. Onö aaimukiri iribaga reYuuta 1:15-26
Ubutuburi kumugi goYerusareemu 2:1-8:3
Ubutuburi buYahuti na Samaria 8:4-12:25
Obokörri boBauro
a. Orogëëndö rombërë roBauro 15:1-14:28
b. Igiikaro ekenënë kumugi goYerusareemu 15:1-35
c. Orogëëndö rokabere oroBauro 15:36-18:22
d. Orogëëndö rogatato oroBauro 18:23-21:16
e. Bauro areenge omoböhë Yerusareemu, Gaisaaria, na Ruumi 21:17-28:31