AMANG'ANA GOGOTAANGA
Gokenënë inyaruba enö yakabere yaBauro hare Timoteo neena amaragirrio hare Timoteo umuëënë. Kugira naareenge omoköri wemeremö hamui na Bauro, wiiki umutuurria waaë. Eng'ana enënë enö igusumaachoa nigoro yukugumiirria. Timoteo ngoteebibuaare na gotooroa omööyö iga agëëndërri kuruusia ubutuburi hare Yeeso Kresto kobohëënë. Wiiki arateebibua iga agöötërrë bokong'u amaiigio amahëënë agaMang'ana Amaiiya na ageNdagano Enkoro, na ahiki emeremö gëëë kohaara areenge umuiigia na omoteebeerria wamang'ana amaiiya, ninyööra naana imiiriirö na mbaahö banö bagokerana nawë.
Timoteo ngotakibuaare igoro yobobeebe bogosöha guchinkaani ichinkaangi chinö chitaana buuya bore böönsoe, etare iga ngosariachire baara baguchitëgëërra.
Kogayo göönsoe Timoteo nkuhiitukibuaare agöötë igituubanio kirimënya reBauro umuëënë - ubukumia, ubugumiirria, obohaanchi na oborëmërria bööë, hamui na ukunyanka kumiiriirö.
Ganö gaamo
Amang'ana gogotaanga 1:1-2
Egoongö na ogotakia 1:3-2:13
Okoragirria na ogokoga 2:14-4:5
Amang'ana ganö gaakörekaine hare Bauro 4:6-18
Amang'ana gogosookerria 4:19-22