AMANG'ANA GOGOTAANGA
Inyaruba enö yambërë yaYöhana yaandekeroe gikugira yamang'ana amanënë abere. Eng'ana yambërë nogotoora abakumia omööyö bamënyë kobogöötaine na eNöökoe hamui na oMööna waaë, Yeeso Kresto. Iyakabere nogokoga abakumia batakagööta amaiigio goborööngö ganö gagotora gosaria obogöötaine bööbö na eNöökoe hamui na oMööna waaë. Amaiigio gayo goborööngö ngaare kuiigia iga ubunyaanku nkurichökërabore hanö omoonto asöha gokebara kenö. Kohayo Yeeso, oMööna weNöökoe, tagaatorre koba omoonto kimui hai. Abaiigia bayo boborööngö mbaare kuiigia iga hanö omoonto atigana na amang'ana giekebara kenö angë gotoondorroa nagö hayo nanyöörre ubuituuria. Wiiki mbaakaiigiri iga omoonto onö anyöörre ubuituuria tatoondorreeyoe na irimënya iriroonge gose obohaanchi kobaanto baande hai.
Kogokaania amaiigio gayo Yöhana nkogaambaare borabu iga Yeeso Kresto naareenge omoonto kimui. Wiiki ngusimisiriaare iga böönsoe banö bakumiri Yeeso na mbahaanchere eNöökoe kuhika bahaanchane abiëënë kubiëënë.
Ganö gaamo
Amang'ana gogotaanga 1:1-4
Oborabu na igisuunte 1:5-2:29
Abaana bieNöökoe na abaana biRisaambo 3:1-24
Obohëënë na oborööngö 4:1-6
Këëbore keragere abaanto bahaanchane 4:7-21
Ubukumia bonö bogokera 5:1-21