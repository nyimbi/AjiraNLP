Wimbo wa Sifa na Sala kwa Yerusalemu
Wimbo wa kupanda mlima.
1
Nalifurahi waliponiambia,
Na twende nyumbani kwa BWANA.
2Miguu yetu imesimama
Ndani ya malango yako, Ee Yerusalemu.
3
Ee Yerusalemu uliyejengwa
Kama mji ulioshikamana,
4
Huko ndiko walikopanda kabila,
Kabila za BWANA;
Ushuhuda kwa Israeli,
Walishukuru jina la BWANA.
5Maana huko viliwekwa viti vya hukumu,
Viti vya enzi vya mbari ya Daudi.
6
Utakieni Yerusalemu amani;
Na wafanikiwe wakupendao;
7Amani na ikae ndani ya kuta zako,
Na kufanikiwa ndani ya majumba yako.
8Kwa ajili ya ndugu zangu na rafiki zangu
Niseme sasa, Amani ikae nawe.
9Kwa ajili ya nyumba ya BWANA, Mungu wetu,
Nikutafutie mema.