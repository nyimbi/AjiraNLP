Nastuki
Deftere Balndi hawti balndi e ekkitinolji ɗuuɗɗi anndinanɗi hikma. Suleymaanu, laamiiɗo Isra'iila, winndi nde (1:1). Nde winndaama bee laawol balndi e cappaaji e bolle lugguɗe. Nde ɗon dari dow wolde nde'e: “Kulol Jawmiraawo woni fuɗɗam anndal” (1:7). Fodde deftere nde'e hikma ɓuri kuuje fuu saman. Marɗo hikma o kakkilɗo, o waɗan koo ɗume nder ne'aare e bee anniya laaɓka.
Deftere Balndi wolwataa haala diina tan, ammaa haala gondal bee yimɓe woɗɓe e haala ne'aare boo. Ɓurna bolle ɗe'e ɗe dammuɗe, ɗe ɗon mbaŋgina anndal jaŋnginooɓe ɓooyma nder Isra'iila: No kakkilɗo huuwrata nder saare mum, bee ngorgiraaɓe nder luumo boo. Ɗe ɗon mbolwa dow yaŋkinaare e munyal, dow gooŋgaaku heedi soobiraaɓe e dow hakkilango talaka'en e woownugo derke'en laawol ngol haani ɓe tokko. Sawariiji ɗi'i mballan yimɓe fuu sakkomaa derke'en.
Tokkindirki haalaaji:
Maŋgtoore hikma e anndal 1—9
Balndi Suleymaanu10—29
Bolle Aguuru 30
Bolle goɗɗe e maŋgtoore debbo tiiniiɗo 31