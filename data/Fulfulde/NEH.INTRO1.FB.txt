Nastuki
Nehemiya o Yahuuduujo gonɗo haa laamorde Persiya. O jaggiiɗo Artahasta, laamiiɗo Persiya. O heɓi duŋayeere haa jaagorɗo maako yahugo nyiɓtaago Urusaliima. Nde o yotti ton, o suusɗini banndiraaɓe maako, ɓe kawti, ɓe nyiɓti mahi Urusaliima koo nde konne'en ɓilli ɓe ɗuuɗɗum boo. Ɓaawoɗon o laati ngomnaajo lesdi Yahuuda. O hawtani Esira yaake juulde diina mawnde, saa'i Esira jaŋngi Deftere Tawreeta haa yeeso Isra'iila'en fuu. Lewi'en passitiri nde, ngayliti nde ngam yimɓe ɓe nanataa Ibraniŋkeere. Yimɓe tuubi hakkeeji muuɗum'en, kesɗitini joonde muuɗum'en haa yeeso Allah. Nden Nehemiya ardani juulde cenki mahol ngol ɓe nyiɓti. Ɓaawo man o tokkitini dartingo kuuɗe diina. Deftere nde'e ɗon tinndina no Nehemiya o goɗɗo cuusɗo, kakkilɗo, baawɗo huuwugo kuuɗe, o waɗi do'aare ngam kuuɗe maako fuu.
Tokkindirki haalaaji:
Taaskara jahaaŋgal Nehemiya e puɗɗuki kuuɗe haa Urusaliima 1—2
Nyiɓtaaki mahi Urusaliima 3—6
Jaŋgde tawreeta e koo'uki anniya ummaatoore 7—11
Cenki mahi Urusaliima 12
Bo'itinki kuuɗe diina 13