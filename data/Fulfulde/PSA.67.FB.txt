Sey ummaatooje maŋgta Allah
1Ngam kaliifaajo gime: Bee moolooji. Yimre.
2Yaa Allah, hinna min, barkiɗin min,
woonan min!
3Ngam haa duniyaaru fuu annda no kuuwrata kuuɗe ma,
ummaatooje fuu annda an woni kisnoowo!
4Sey ummaatooje maŋgte, yaa Allah!
Sey ummaatooje fuu maŋgte!
5Sey jama'aaje ngima bee seyo e welwelo!
Ngam a ɗon hiito ummaatooje bee kiita ndarnuka,
a ɗon ɗowa jama'aaje nder duniyaaru.
6Sey ummaatooje maŋgte, yaa Allah!
Sey ummaatooje fuu maŋgte!
7Lesdi waɗi ƴaamle muuɗum,
Allah, Allah meeɗen barkiɗina en.
8Allah barkiɗina en!
Yimɓe duniyaaru fuu kula mo!