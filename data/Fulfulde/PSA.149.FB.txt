Sey hoolaaɓe Jawmiraawo maŋgta mo
1 Halleluya!
Ngimane Jawmiraawo yimre hesre!
Ngime maŋgtoore maako nder mooɓtorde hoolaaɓe maako!
2Ummaatoore Isra'iila seyoro tagɗo ɗum,
yimɓe Siyona mbelmbelta ngam Laamiiɗo muuɗum'en!
3Sey ɓe maŋgta innde maako bee gami,
ngimane mo bee bawɗi e moolooji!
4Jawmiraawo ɗon seyoro ummaatoore mum,
o ɗon teddina toskaaɓe bee hisnugo ɓe!
5Sey hoolaaɓe maako ceyoro tedduŋgal muuɗum'en,
ɓe mbelmbelta koo ɓe ɗon mbaali dow be'itte maɓɓe.
6Sey ɓe ngimana Allah maŋgtooje,
ɓe njogo kaafaaje marɗe mbeldiiji ɗiɗi,
7ngam waataago ummaatooje
e hiitaago jama'aaje,
8ngam haɓɓugo laamiiɓe maaje bee callalluuji,
mawɓe maaje boo bee kaɓɓorli njamndi,
9ɓe kiito ɓe bana ko winnda.
Kanjum woni tedduŋgal ngam hoolaaɓe Allah fuu.
Halleluya!