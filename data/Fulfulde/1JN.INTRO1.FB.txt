Nastuki
Yuhanna winndi bataakewol ngo'ol ngam suusɗingo nuɗɗinɓe haa ɓe tabito nder kawtal maɓɓe bee Yeesu Almasiihu (2:14), ɓe njooɗo nder annoora ngam Allah o annoora (2:5).
Yuhanna siftinori nuɗɗinɓe boo haala yiide deerɗiraagu (3:11). Mo walaa yiide, ɗon jooɗi nder nyiɓre tawon (3:14). Marɗo yiide yiɗa deerɗum. Sey yiide waŋgina kuuɗe maare (3:18). Marɗo yiide o danyaaɗo e Allah, o anndi Allah (4:7).
Yuhanna winndi bataakewol ngo'ol boo ngam reentingo nuɗɗinɓe dow konne'en Almasiihu ekkitinanɓe pewe. Ɓe ɗon ngedda Baabiraawo e Ɓiɗɗo (2:22,26), ɓe ɗon ngedda garki Yeesu Almasiihu bee ɓanndu bana ndu neɗɗo (3:3). Bee non fuu tokkiiɓe Almasiihu njaaloto duniyaaru bee nuɗɗinki muuɗum'en (5:4).
Yuhanna winndi bataakewol ngo'ol boo ngam haa nuɗɗinɓe Ɓiɗɗo Allah, annda fakat ɓe ngoodi ngeendam nduumiiɗam (5:13).
Tokkindirki haalaaji:
Wolde ngeendam 1:1-4
Annoora e nyiɓre 1:5—2:29
Ɓikkoy Allah e ɓikkoy Iblisa 3
Gooŋga e fewre 4:1-6
Yiide Allah e yiɗindirgo 4:7-21
Nuɗɗinki jaalotooki 5