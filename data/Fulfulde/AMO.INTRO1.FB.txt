Nastuki
Amos o goɗɗo lesdi Yahuuda, o gaynaako. O waɗi annabaaku maako dow laamu Isra'iila zamanu laamiiɗo Yerobo'am ɗiɗaɓo. Zamanu man Isra'iila ɗonno nder de'ere e nder jeynitaare. Isra'iila'en ɗonno ndewa Allah haa Baytila, laamorde kuuɗe diina maɓɓe (1 Laam 12:26-33). Saa'iire man nden Amos anndini ɓe halkere maɓɓe diga Baytila (2:6-16; 3—6). Allah annini hiitaago ɓe daliila halleende maɓɓe: Ɓe acci kiita ngooŋɗuka, ɓe mbaɗi rusiya, ɓe torri laafuɓe, ɓe mbaɗi rikici, ɓe ndewi labbi. Nii non ɓe tampiniri diina maɓɓe (4:4-5; 5:21-27). Koo nde Jawmiraawo elti ɓe ammaa ɓe lortaaki haa maako (4:6-11).
Halleende nde'e jaanyani ɓe maayde e masiibooji ɗuuɗɗi naawɗi (6:8). Ammaa haa timmoode, Jawmiraawo, Allah honooɓe asama hinnoto luttuɓe Yusufu (5:15,24; 9:11-15).
Tokkindirki haalaaji:
Kiita dow heeddiɗɗiraaɓe Isra'iila 1:1—2:5
Kiita dow Isra'iila2:6—6:14
Wahayuuji jowi 7:1—9:10
Isra'iila wartan bana naane 9:11-15