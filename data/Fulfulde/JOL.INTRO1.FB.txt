Nastuki
Tinndinooje dow Yo'el ɗuuɗaay. Yimɓe anndaa ndey o huuwi. Yo'el, o ɓii Petuwel, o wolwi dow joonde lesdi Yahuuda (1:1). O anndini garki nyalaade Jawmiraawo (1:15; 2:1,11; 3:4; 4:14). Nyalaade maajum masiibooji ukkanto lesdi Yahuuda: Baɓɓatti ngaran, mbonnan geese, mooɓre konu semmbiɗnde toonyan yimɓe maari ammaa Jawmiraawo hisnan ewnotooɓe mo. Yimɓe e dabbaaji cooyan koo ɗume.
Allah yiɗi yimɓe ummaatoore muuɗum, ngam maajum o ewni ɓe haa ɓe cuumo, ɓe tuuba (1:14; 2:12-15). Saa'i ɓe tuubani mo, o mo'anan ɓe, o wartiran lesdi maɓɓe bana naane. Ummaatoore nde'e heewan nyaamdu e seyo maako, nde meetataa semtineego (2:18-27; 4:17-21). Allah waanjan Ruuhu muuɗum dow ummaatoore nde'e (3). Ɗum fuu ɗum hiɓɓi nyannde garki Ruuhu Ceniiɗo (KN 2:16-21). Nden to Almasiihu lorake, o waatoto honɓe ummaatoore maako bee ukkango ɓe haɓre saatunde e masiibooji naawɗi (4:1-16) …
Tokkindirki haalaaji:
Asar garki baɓɓatti 1
Nyalaade Jawmiraawo ɓaditake 2:1-11
Ewnaandu ngam tuubu 2:12-17
Iinawol mo'ere 2:18-27
Baannjuki Ruuhu 3
Kiita dow ummaatooje 4