Nastuki
Pol jo'ini jama'aare nuɗɗinɓe Korintu yaake jahaaŋgal maako ɗiɗaɓal. O jooɗi ton baakin lebbi sappo e joweetati (KN 18). Saa'i man Korintu wonno berniwol maŋngol caka berniiji Yunaniŋke'en. Ngol laati laamorde lesdi Akaya. Koo ɗume fuu ɗuuɗi ton: Filu e risku, anndal e jaŋgɗe, diinaaji e hakkeeji. O winndi bataakewol aranol ngo'ol nder jahaaŋgal maako tataɓal diga Efesus (16:8) ngam timmingo ngaaba nder jama'aare nuɗɗinɓe nde o jo'inno. Nuɗɗinɓe ton narraay dow yahdu e ekkitinol Masiihiŋke'en. Ɓe cenndi geɓe geɓe, ngam koo moy tokki ardiiɗo mo fottani ɗum (1:10-13; 4:6).
Pol haɓdi bee cakle feere feere nder jama'aare nuɗɗinɓe, bana cennduki hakkunde nuɗɗinɓe e daakaareeku e haala teegal, kadiboo ko haandani e ko haandanaay jama'aare nuɗɗinɓe, ko fotti nder yahdu nuɗɗinɓe e ko fottaay. Ɓe marno haaje ekkitineego dow dokke Ruuhu Allah e dow ummitineeki maayɓe.
Fasluwol 13 ɓuri anndeego haa bataakewol ngo'ol. Pol tinndini ton haala yiide: Nde ɓuri dokke Allah goɗɗe fuu saman.
Tokkindirki haalaaji:
Fuɗɗoode 1:1-9
Cennduki nder jama'aare 1:10—4:21
Haala daakaareeku e teegal e gondal booɗŋgal haa saare 5—7
Nuɗɗinɓe e sooya-nuɗɗinki'en 8:1—11:1
Haala Kiirtaari Jawmiraawo11:2-34
Dokke Ruuhu Ceniiɗo e yiide 12—14
Ummitineeki Almasiihu e ummitineeki nuɗɗinɓe 15
Ballal ngam nuɗɗinɓe haa lesdi Yahudiya 16:1-4
Anniyaaji Pol, wasuyeeji ragareeji e koofli 16:5-24