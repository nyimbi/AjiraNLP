Danygol Issakar
1Ɓiɓɓe Issakar ngoni: Tola e Puwa e Yasuba e Simron, ɓe nayo. 2Ɓiɓɓe Tola boo: Uzzi e Refaya e Yeriyel e Yahamay e Yipsam e Samuyila. Kamɓe ngoni baaba-ci'e'en nder danygol Tola, ɓe honooɓe semmbiɗɓe, suusɓe fodde gide maɓɓe. Limgal maɓɓe zamanu laamu Daawuda, ujine noogas e ɗiɗo e teemeɗɗe njoweego (22.600). 3Ɓii Uzzi, Yisrahiya. Ɓiɓɓe Yisrahiya boo: Mika'iilu e Obadiya e Yo'el e Yissiya, hawti mawɓe njowo. 4Mooɓe jama'aare konu ujine cappanɗe tato e njoweego (36.000) ngondi bee maɓɓe, fodde gide maɓɓe e ci'e maɓɓe, ngam ɓe ngoodi rewɓe e ɓiɓɓe ɗuuɗɓe. 5Banndiraaɓe maɓɓe nder ci'e Issakar'en fuu, limgal winndaaɓe nder deftere asli waɗi honooɓe semmbiɗɓe ujine cappanɗe njoweetato e njoweeɗiɗo (87.000).
Danygol Benyamin
6Ɓiɓɓe Benyamin ngoni: Bela e Beker e Yedi'ayel, ɓe tato. 7Ɓiɓɓe Bela boo: Esbon e Uzzi e Uzziyel e Yerimot e Iiri, ɓe njowo. Ɓe baaba-ci'e'en, honooɓe semmbiɗɓe. Limgal winndaaɓe maɓɓe waɗi ujine noogas e ɗiɗo e cappanɗe tato e nayo (22.034). 8Ɓiɓɓe Beker boo: Zimira e Yo'as e Eli'ezer e Eliyo'enay e Omri e Yeremot e Abiya e Anatot e Alemet, ɓe fuu ɓe ɓiɓɓe Beker. 9Winndaaɓe nder deftere asli maɓɓe fodde baaba-ci'e'en maɓɓe, honooɓe semmbiɗɓe ujine noogas e teemeɗɗe ɗiɗo (20.200). 10Ɓii Yedi'ayel, Bilhan. Ɓiɓɓe Bilhan boo: Ye'us e Benyamin e Ehuudi e Kenana e Zetan e Tarsis e Ahisahar. 11Ɓe fuu ɓe ɓiɓɓe Yedi'ayel, fodde baaba-ci'e'en, honooɓe semmbiɗɓe, waawɓe konu ujine sappo e njoweeɗiɗo e teemeɗɗe ɗiɗo (17.200). 12Suppim e Huppim ngoni ɓiɓɓe Iir, Husim woni ɓii Aher.
Danygol Neftali
13Ɓiɓɓe Neftali ngoni: Yahaciyel e Guni e Yejer e Sallum. Kamɓe ngoni danygol Bilha.
Danygol Manassa
14Ɓiɓɓe Manassa ngoni: Asriyel mo culaaɗo Manassa Siriyaajo danyi. O danyi boo Makir, baaba Gile'at. 15Makir te'ani Huppim e Suppim rewɓe. Innde deerɗiiko debbo, Ma'aka, innde ɓiyiiko ɗiɗaɓo, Celofhad. Kaŋko o walaa ɓiɓɓe worɓe, sey ɓiɓɓe rewɓe. 16Ma'aka, debbo Makir danyi ɓiɗɗo gorko, inndi mo Peres. Innde deerɗiiko, Zeres. Ɓiɓɓe Zeres boo: Ulam e Rekem. 17Ɓii Ulam boo, Bedan. Kamɓe ngoni ɓiɓɓe Gile'at ɓii Makir ɓii Manassa. 18Hammoleket, deerɗu Gile'at debbo danyi Isihoda e Abi'ezer e Mahala. 19Ɓiɓɓe Semida boo: Ahiyan e Sikem e Likhi e Ani'am.
Danygol Efrayim
20Ndaa danygol Efrayim: Efrayim danyi Sutelaha, Sutelaha danyi Beeret, Beeret danyi Tahat, Tahat danyi El'aada, El'aada danyi Tahat, 21Tahat danyi Zabada, Zabada danyi Sutelaha. Non boo Ezer e El'aadi ɓe yimɓe Gaat danyaaɓe nder lesdi maajum mbari, ngam ɓe njahno jaɓtugo tokke maɓɓe. 22Baaba maɓɓe Efrayim woyi ɓe nyalɗe ɗuuɗɗe, deerɗiraaɓe maako ngari de'itingo mo. 23Nden o hawti bee debbo maako, kaŋko o reedi, o danyi ɓiɗɗo gorko. Efrayim inndi mo Beri'a ngam sarru ɗon haa saare maako. 24O woodi boo ɓiɗɗo debbo. Innde maako Se'era mo nyiɓi Baytihurun-les e Baytihurun-dow e Uzzen-Se'era. 25Beri'a danyi Refaha, Refaha danyi Resef, Resef danyi Telaha, Telaha danyi Tahan, 26Tahan danyi La'adan, La'adan danyi Ammihudu, Ammihudu danyi Eliisama, 27Eliisama danyi Nuuna, Nuuna danyi Yosuwa. 28Ɓe njooɗi haa berniwol Baytila bee gure maagol e Na'ara haa fuunaaŋge Gezer bee gure maagol haa hiirnaaŋge e Sikem bee gure maagol, haa yotti Ayya bee gure maagol. Ɗum laati maral maɓɓe.
29Ammaa ɓiɓɓe Manassa mari Bayti-Se'an bee gure maagol e Ta'enak bee gure maagol e Megiddo bee gure maagol e Door bee gure maagol. Nder maaji fuu danygol Yusufu ɓii Isra'iila njooɗi.
Danygol Aser
30Ɓiɓɓe Aser ngoni: Yimna e Yisuwa e Yisuwi e Beri'a e Seraha, deerɗiraawo maɓɓe debbo. 31Ɓiɓɓe Beri'a boo: Heber e Malkiyel, baaba Birzawit. 32Heber danyi Yaflet e Somer e Hotam e Su'a, deerɗiraawo maɓɓe debbo. 33Ɓiɓɓe Yaflet boo: Pasak e Bimahal e Asuwat, kamɓe ngoni ɓiɓɓe Yaflet. 34Ɓiɓɓe Somer boo: Ahi e Rohaga e Huba e Siriya. 35Ɓiɓɓe Helem, deerɗiraawo Somer ngoni: Sofaha e Yimna e Seles e Amal. 36Ɓiɓɓe Sofaha boo: Suuha e Harnefer e Su'al e Beeri e Yimra 37e Beser e Hoodi e Samma e Silsa e Yitiran e Beera. 38Ɓiɓɓe Yeter boo: Yefunna e Pispa e Ara. 39Ɓiɓɓe Ulla boo: Araha e Hanniyel e Risiya. 40Ɓe fuu ɓe ɓiɓɓe Aser, baaba-ci'e'en suɓaaɓe, ardiiɓe mawɓe, honooɓe semmbiɗɓe. Limgal winndaaɓe maɓɓe nder jama'aare konu waɗi ujine noogas e njoweego (26.000).