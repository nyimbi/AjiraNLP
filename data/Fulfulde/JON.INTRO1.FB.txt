Nastuki
Deftere Yonas nanndaay bee defte annabaaku goɗɗe, ngam ɗum ɗon tinndina ko annabiijo oo waɗi nde o tefi luutugo umrooje Allah. Allah wi'i mo o yaha Niniwe, laamorde laamu maŋngu ngu Assuura, wanywanyɓe Isra'iila. Ammaa Yonas yiɗaa yahugo ton bee habaru Allah, ngam o numi fakat Allah halkataa Niniwe bana o wi'i. Ɓaawo kaayeefiiji ɗi Allah waɗi, o yehi koo nde o yiɗaano. Ɓernde maako metti nde o yi'aay halkere yimɓe Niniwe.
Deftere nde'e ɗon tinndina Allah mari baawɗe dow ko o tagi. Ammaa dow maajum fuu nde ɗon tinndina no Allah o yiide, o mo'ereejo, mo ɓuri yiɗugo yaafaago wanywanyɓe yimɓe mum dow halkugo ɓe.
Tokkindirki haalaaji:
Ewnaandu Yonas e haa'inaare mum 1:1—2:1
Tuubu e kisneeki Yonas 2:2-11
Waazu Yonas dow Niniwe 3
Mo'ere Allah dow Niniwe 4