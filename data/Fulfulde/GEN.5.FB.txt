1Ndaa deftere danygol Aadamu: Saa'i Allah tagi neɗɗo dow jaati muuɗum, o tagi mo dow nanndal maako. 2O tagi gorko e debbo, o barkiɗini ɓe. Nyalaade nde ɓe taga, o hokki ɓe innde: Neɗɗo. 3Nde Aadamu waɗi duuɓi teemerre e cappanɗe tati (130), o danyi ɓiɗɗo gorko nannduɗo bee maako, fodde jaati maako, o inndi mo Setu. 4Duuɓi Aadamu ɓaawo o danyi Setu, teemeɗɗe joweetati (800). O danyi ɓiɓɓe worɓe e rewɓe. 5Duuɓi Aadamu ngaɗi fuu teemeɗɗe joweenayi e cappanɗe tati (930), nden o maayi.
6Nde Setu waɗi duuɓi teemerre e jowi (105), o danyi Enos. 7Duuɓi Setu ɓaawo o danyi Enos, teemeɗɗe joweetati e joweeɗiɗi (807). O danyi ɓiɓɓe worɓe e rewɓe. 8Duuɓi Setu ngaɗi fuu, teemeɗɗe joweenayi e sappo e ɗiɗi (912), nden o maayi.
9Nde Enos waɗi duuɓi cappanɗe joweenayi (90), o danyi Kaynam. 10Duuɓi Enos ɓaawo o danyi Kaynam, teemeɗɗe joweetati e sappo e jowi (815). O danyi ɓiɓɓe worɓe e rewɓe. 11Duuɓi Enos ngaɗi fuu, teemeɗɗe joweenayi e jowi (905), nden o maayi.
12Nde Kaynam waɗi duuɓi cappanɗe joweeɗiɗi (70), o danyi Mahalaleel. 13Duuɓi Kaynam ɓaawo o danyi Mahalaleel, teemeɗɗe joweetati e cappanɗe nayi (840). O danyi ɓiɓɓe worɓe e rewɓe. 14Duuɓi Kaynam ngaɗi fuu, teemeɗɗe joweenayi e sappo (910), nden o maayi.
15Nde Mahalaleel waɗi duuɓi cappanɗe joweego e jowi (65), o danyi Yarat. 16Duuɓi Mahalaleel ɓaawo o danyi Yarat, teemeɗɗe joweetati e cappanɗe tati (830). O danyi ɓiɓɓe worɓe e rewɓe. 17Duuɓi Mahalaleel ngaɗi fuu, teemeɗɗe joweetati e cappanɗe joweenayi e jowi (895), nden o maayi.
18Nde Yarat waɗi duuɓi teemerre e cappanɗe joweego e ɗiɗi (162), o danyi Anuhu. 19Duuɓi Yarat ɓaawo o danyi Anuhu, teemeɗɗe joweetati (800). O danyi ɓiɓɓe worɓe e rewɓe. 20Duuɓi Yarat ngaɗi fuu, teemeɗɗe joweenayi e cappanɗe joweego e ɗiɗi (962), nden o maayi.
21Nde Anuhu waɗi duuɓi cappanɗe joweego e jowi (65), o danyi Matusala. 22Anuhu yahdi bee Allah duuɓi teemeɗɗe tati (300), ɓaawo o danyi Matusala. O danyi ɓiɓɓe worɓe e rewɓe. 23Duuɓi Anuhu ngaɗi fuu, teemeɗɗe tati e cappanɗe joweego e jowi (365). 24Anuhu tokki laawol Allah, o majjiti, ngam Allah eeŋgini mo.
25Nde Matusala waɗi duuɓi teemerre e cappanɗe joweetati e joweeɗiɗi (187), o danyi Lamek. 26Duuɓi Matusala ɓaawo o danyi Lamek, teemeɗɗe joweeɗiɗi e cappanɗe joweetati e ɗiɗi (782). O danyi ɓiɓɓe worɓe e rewɓe. 27Duuɓi Matusala ngaɗi fuu, teemeɗɗe joweenayi e cappanɗe joweego e joweenayi (969), nden o maayi.
28Nde Lamek waɗi duuɓi teemerre e cappanɗe joweetati e ɗiɗi (182), o danyi ɓiɗɗo gorko. 29O inndi mo Nuuhu, o wi'i: “Kaŋko de'itinta en dow kuugal meeɗen e torra juuɗe meeɗen ngam lesdi ndi Jawmiraawo naali ɗum.” 30Duuɓi Lamek ɓaawo o danyi Nuuhu, teemeɗɗe jowi e cappanɗe joweenayi e jowi (595). O danyi ɓiɓɓe worɓe e rewɓe. 31Duuɓi Lamek ngaɗi fuu, teemeɗɗe joweeɗiɗi e cappanɗe joweeɗiɗi e joweeɗiɗi (777), nden o maayi.
32Nde Nuuhu waɗi duuɓi teemeɗɗe jowi (500), o danyi Sem e Haamu e Yafet.