Nastuki
Annabi Sefaniya waɗi annabaaku muuɗum zamanu Yusiya, laamiiɗo Yahuuda. Zamanu man yimɓe ɗonno cakli daliila Assuura'en e Baabila'en. Ɓe numno Allah suklantaako ɓiɓɓe Aadama. Sefaniya anndini ɓe Jawmiraawo hiitoto Urusaliima (1—2:3; 3:1-8) ngam yimɓe berniwol ngo'ol ɗakkotiraay bee maako (1:12) ammaa ɓe ɗakkotiri bee labbi (1:4-5,8-9), ɓe mbaɗi rikici e toonyaare. Jawmiraawo nattinan boo heeddiɗɗiraaɓe Yahuuda (2:4-15) ngam ɓe cujidani labbi feere feere.
Annabi Sefaniya anndini no nyalaade Jawmiraawo ɓaditake. Jawmiraawo nattinan Urusaliima e ummaatooje goɗɗe fuu. O laɓɓinan jooɗiiɓe haa Urusaliima non boo ummaatooje goɗɗe go (3:9-20). Allah huuwtiniran leesɓe e laafuɓe ngam waɗugo ɗum. O jooɗoto boo haa Urusaliima (3:17).
Tokkindirki haalaaji:
Nyalaade kiita Jawmiraawo 1:1—2:3
Halkere heeddiɗɗiraaɓe Isra'iila'en 2:4-15
Kiita e kisndam Urusaliima 3