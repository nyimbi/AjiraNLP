Nastuki
Defte Habaruuji Nyalaaɗe ɗon tinndina taariha ummaatoore Allah e haala haykaliiru maheteendu fodde anniya Jawmiraawo Allah diga fuɗɗam duniyaaru. Binndoowo defte ɗe'e anndi tawreeta. O huuwtiniri habaruuji anndaaɗi laaɓɗi, aartuɗi, waato Habaruuji Samuyila e Defte Laamiiɓe Yahuuda e Isra'iila e habaruuji annabi'en.
Defte ɗe'e ɗon anndina boo Allah feere muuɗum ɗon laamano Isra'iila, laamiiɓe laati jaggiiɓe maako. Daawuda o laamiiɗo adiliijo. O nyaami Urusaliima, ɓaawoɗon ngol laati berniwol ceniiŋgol, jooɗorde Allah daliila haykaliiru. Daawuda ardani kuuɗe laamu, o taaskitini kuuje nyiɓugo haykaliiru, Suleymaanu boo nyiɓi ndu.
Nde laamu senndi ɗiɗi, waato Isra'iila bee Yahuuda, Allah accaay wondugo bee danygol Daawuda. Ngam gooŋɗingo haala ka, binndoowo defte ɗe ɗon siftinora en kuuɗe mawɗe, booɗɗe ɗe Daawuda e Suleymaanu kuuwi, no Yusafat, Hezekiya e Yusiya mo'iniri diina, no ɗuuɗɓe nder yimɓe boo tokkori ɗowtanaago Allah. Laamiiɓe halluɓe bana Manassa keɓi yerduye Allah fahin nde ɓe ngayliti heedi Allah.
Tokkindirki haalaaji:
Inɗe kaakiraaɓe Isra'iila'en 1—9
Laamu Daawuda 10—29
a. Maayde Sawulu e tabitinki laamu Daawuda 10—12
b. Nastinki sundukru Allah haa Urusaliima 13—16
c. Alkawal Jawmiraawo bee Daawuda 17
d. Jaalorgal Daawuda 18—20
e. Taaskara ngam nyiɓugo haykaliiru 21—29