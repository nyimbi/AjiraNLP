Ɓiɓɓe Isra'iila
(Laataanooji 35:22-26)
1Ɓiɓɓe Isra'iila ngoni: Ruben, Simeyon, Lewi, Yahuuda, Issakar, Zabulon, 2Dan, Yusufu, Benyamin, Neftali, Gada, Aser.
Danygol Yahuuda
3Ɓiɓɓe Yahuuda tato ɓe ɓii Su'a Kanaaniijo danyani mo ngoni: Eer e Oonan e Sela. Ammaa Eer, afo Yahuuda o kalluɗo yeeso Jawmiraawo, Jawmiraawo mbari mo. 4Ammaa Tamar, esiiko debbo danyani mo Peres e Zeraha. Ɓiɓɓe Yahuuda worɓe fuu, ɓe njowo.
5Ɓiɓɓe Peres ngoni: Hesruunu e Hamul. 6Ɓiɓɓe Zeraha ngoni: Zimiri e Etan e Heman e Kalkol e Dara, fuu maɓɓe, ɓe njowo. 7Ɓii Karmi boo, Akar mo nastini Isra'iila nder sarru ngam o yewi umroore Allah, o hoo'i kuuje kaɗaaɗe. 8Ɓii Etan boo, Azariya.
9Ɓiɓɓe Hesruunu danyanaaɓe mo ngoni: Yerahameel e Ram e Kelubay. 10Ram danyi Amminadabu, Amminadabu danyi Nahasunu, ardiiɗo ɓiɓɓe Yahuuda. 11Nahasunu danyi Salma, Salma danyi Bo'es, 12Bo'es danyi Obet, Obet danyi Yessa. 13Yessa danyi Eliyabu, afo muuɗum, nden Abinadabu ɗiɗaɓo e Sim'a tataɓo 14e Netaneyel nayaɓo e Radday njowaɓo 15e Ocem njoweegoojo e Daawuda njoweeɗiɗaɓo. 16Deerɗiraaɓe maɓɓe rewɓe ngoni: Seruyatu e Abigayil. Ɓiɓɓe Seruyatu boo: Abisay e Yo'ab e Asa'el, ɓe tato. 17Abigayil danyi Amasa. Baaba Amasa, Yeter Isma'iiluujo.
18Kaaleb ɓii Hesruunu danydi bee debbo muuɗum Ajuba e bee Yeri'ot. Ajuba danyi Yeser e Soobaba e Ardon. 19Nden Ajuba maayi. Kaaleb ɓaŋgi Efratu, kaŋko danyani mo Huuru. 20Huuru danyi Uuri, Uuri danyi Becaleel.
21Ɓaawo maajum Hesruunu waaldi bee ɓii Makir debbo, Makir woni baaba Gile'at. Hesruunu marno duuɓi cappanɗe joweego saa'i o ɓaŋga debbo man. O danyani mo Seguba. 22Seguba danyi Ya'ir mo mari gure noogas e tati nder lesdi Gile'at. 23Ammaa yimɓe Gesur e Siriya kooci gure Ya'ir haa maɓɓe, non boo berniwol Kenat e gure maagol, waato gure cappanɗe joweego. Kamɓe fuu ɓe ɓiɓɓe Makir, baaba Gile'at. 24Ɓaawo maayde Hesruunu haa Kaaleb-Efratu, Abiya debbo maako danyani mo Askuru, baaba Teko'a.
25Ɓiɓɓe Yerahameel, afo Hesruunu ngoni: Ram, afo maako e Buna e Oren e Ocem e Ahiya. 26Yerahameel woodi boo debbo feere, innde maako Atara. Kaŋko woni daada Onam. 27Ɓiɓɓe Ram, afo Yerahameel ngoni: Ma'as e Yamin e Eker. 28Ɓiɓɓe Onam boo: Sammay e Yada. Ɓiɓɓe Sammay boo: Nadab e Abisuru. 29Innde debbo Abisuru, Abihayil. Kaŋko danyani mo Ahaban e Molidi. 30Ɓiɓɓe Nadab ngoni: Selet e Appayim. Selet maayi, heɓaay ɓikkoy. 31Ɓii Appayim boo, Yisi. Ɓii Yisi boo, Seesan. Ɓii Seesan boo, Ahilay. 32Ɓiɓɓe Yada, deerɗu Sammay ngoni: Yeter e Yonatan. Yeter maayi, heɓaay ɓikkoy. 33Ɓiɓɓe Yonatan boo: Pelet e Zaaza. Kamɓe ngoni ɓiɓɓe Yerahameel.
34Ammaa Seesan walaa ɓiɓɓe worɓe, sey rewɓe. Seesan woodi maccuɗo Misraajo, innde maako Yarha. 35Seesan te'ni maccuɗo muuɗum Yarha ɓiyum debbo. Kaŋko o danyani mo Attay. 36Attay danyi Natan, Natan danyi Zabada, 37Zabada danyi Efilal, Efilal danyi Obet, 38Obet danyi Yeehu, Yeehu danyi Azariya, 39Azariya danyi Heeles, Heeles danyi El'aasa, 40El'aasa danyi Sismay, Sismay danyi Sallum, 41Sallum danyi Yekamiya, Yekamiya danyi Eliisama.
42Ɓiɓɓe Kaaleb, deerɗiraawo Yerahameel ngoni: Afo maako, Meesa, baaba Zif e ɓiɓɓe Maresa, baaba Heburuun. 43Ɓiɓɓe Heburuun boo: Koora e Tappuha e Rekem e Sema. 44Sema danyi Raham, baaba Yorke'am. Rekem danyi Sammay. 45Ɓii Sammay boo, Ma'on. Ma'on woni baaba Bayti-Cura. 46Efa, culaaɗo Kaaleb danyi Haran e Moosa e Gaajes. Haran danyi Gaajes. 47Ɓiɓɓe Yaaday ngoni: Regem e Yotam e Geesan e Pelet e Efa e Sa'af. 48Ma'aka, culaaɗo Kaaleb danyi Seber e Tirhana. 49Nden o danyi Sa'af, baaba Madamanna e Sewu, baaba Makabena e baaba Gibiya. Ɓii Kaaleb debbo boo, Aksa. 50Kamɓe ngoni ɓiɓɓe Kaaleb.
Ɓiɓɓe Huuru, afo Efratu debbo Kaaleb ngoni: Sobal, baaba Kiriyat-Ye'arim 51e Salma, baaba Baytilaama e Haref, baaba Bayti-Gader. 52Ɓiɓɓe Sobal, baaba Kiriyat-Ye'arim ngoni: Haroye e reeta Manooha'en. 53Ci'e nder danygol Kiriyat-Ye'arim ngoni: Yitiri'en e Puti'en e Sumati'en e Misirayi'en. Haa maɓɓe yimɓe Cor'a e Estawol iwi. 54Ɓiɓɓe Salma ngoni: Baytilaama e Netofa'en e Atarot-Bayti-Yo'ab e reeta Manooha'en e Cor'i'en. 55Geɓe nder lenyol winndooɓe jooɗiiɓe haa Ya'bes ngoni: Tirati'en e Simati'en e Sukati'en. Kamɓe ngoni Keni'en iwɓe haa Hammat, baaba saare Rekab.