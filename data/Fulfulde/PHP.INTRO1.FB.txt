Nastuki
Pol winndani jama'aare nuɗɗinɓe wonnde haa Filippi bataakewol ngo'ol yaake o ɗonno haa fursina (KN 28:14-31). O waazi berniwol ngo'ol yaake jahaaŋgal maako ɗiɗaɓal (KN 16:9-40).
Pol yiɗi Filippi'en masin. O seyori ɓe daliila nuɗɗinki e kuuwdal maɓɓe bee maako. Ɓe kawtani mo nder kuugal Linjiila, ɓe mballiti mo nde ɗuuɗɗum bee jawdi maɓɓe (1:5; 2 Ko 11:9). Ballal ngal nuɗɗinɓe neldi mo bee juŋngo Epafrodit humti haaje Pol fuu (2:25; 4:10-18).
Pol yetti Filippi'en nder bataakewol ngo'ol (4:10-18), o anndini ɓe joonde maako (1:20,25-26). O suusɗini ɓe haa ɓe tabito nder nuɗɗinki koo nder caɗeele (1:27-30). O tori ɓe boo haa ɓe njooɗodo hakkiilo wooto (1:27; 2:2-4,14; 3:16), nder narral (1:27; 2:2-4,14; 3:16; 4:21) e nder yaŋkinaare bana Almasiihu (2:1-11). O yiɗi Filippi'en mbaŋgina kuuɗe booɗɗe (2:12-18), ɓe ceyoro kawtal maɓɓe bee Jawmiraawo (3:1; 4:4). Pol dartani boo konne'en gaafaaŋgal Almasiihu e ekkitinooɓe pewe (3:18-19). O tabitini kisndam sey haa Almasiihu tan (3:8-10).
Tokkindirki haalaaji:
Yettoore e tornde Pol 1:1-11
Habaruuji Pol 1:12-26
Ngeendam kesam nder kawtal bee Almasiihu 1:27—2:18
Habaruuji Timote e Epafrodit 2:19-30
Juulnol Yahuudu'en e anndugo Almasiihu 3
Seyo e salaaman nder Almasiihu 4:1-9
Yettoore Pol ngam ballal Filippi'en 4:10-20
Koofli 4:21-23