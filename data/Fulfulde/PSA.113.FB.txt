Maŋgtoore Allah teddinanɗo laafuɗo
1 Halleluya!
Onon jagganooɓe Jawmiraawo,
maŋgte innde maako!
2Maŋgtoore laatano innde Jawmiraawo
diga jonta haa foroy!
3Maŋgtoore laatano innde Jawmiraawo
diga fuɗirde naaŋge haa mutirde maage!
4Jawmiraawo ɗon laamano ummaatooje fuu,
tedduŋgal maako ɓuri asamanji mawnugo.
5Moy nanndi bee Allah Jawmiraawo men?
O ɗon jooɗi haa ɓaŋgiiɗum,
6ammaa o ɗon leesna hoore maako ngam laarugo asama e lesdi fuu.
7O umminan laafuɓe diga mbulwuldi,
o hoocan talaka'en diga jiddere, o ɓaŋgtan ɓe.
8O jo'inan ɓe kommbi tedduɓe,
kommbi mawɓe ummaatoore maako.
9O jo'inan dimaro boo nder saare mum,
o seynan mo bee hokkugo mo ɓikkoy.
Halleluya!