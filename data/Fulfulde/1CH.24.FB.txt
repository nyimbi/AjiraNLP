1Ndaa geɓe nder danygol Haruna. Ɓiɓɓe Haruna ngoni: Nadab e Abihu e Eli'azaaru e Itamar. 2Ammaa Nadab e Abihu aarti baaba muuɗum'en maayugo, ɓe keɓaay ɓikkoy. Eli'azaaru e Itamar tan kuuwi kuugal limanku.
3Daawuda e Cadok mo danygol Eli'azaaru e Ahimelek mo danygol Itamar cenndi yimɓe Haruna ngam geɓe kuugal maɓɓe. 4Worɓe nder danygol Eli'azaaru ɓuri worɓe nder danygol Itamar ɗuuɗugo. Ngam man ɓe cenndi ɓe bana nii: Haa danygol Eli'azaaru baaba-ci'e'en sappo e njoweego, haa danygol Itamar boo baaba-ci'e'en njoweetato. 5Ɓe cenndi ɓe fuu bee kur'u, ngam mawɓe haykaliiru seniindu e jaggiiɓe Allah ɗon caka danygol Eli'azaaru bana ɓe ɗon nder danygol Itamar. 6Sema'ya ɓii Netaneyel, binndoowo Lewiijo, kaŋko o winndi inɗe maɓɓe yeeso laamiiɗo e mawɓe e Cadok limanjo e Ahimelek ɓii Abiyatar e baaba-ci'e'en liman'en e Lewi'en. Ɓe mbaɗi kur'u: Ɓe koo'i saare woore ngam Eli'azaaru e saare woore ngam Itamar. 7Kur'u aranu waŋgini Yoyariba, ɗiɗaɓu Yeda'ya, 8tataɓu Harim, nayaɓu Se'orim, 9njowaɓu Malkiya, njoweego'oowu Miyamin, 10njoweeɗiɗaɓu Hakkoos, njoweetataɓu Abiya, 11njoweenayaɓu Yeesu'a, sappoowu Sekaniya, 12sappo e ngo'oowu Eliyasib, sappo e ɗiɗaɓu Yakim, 13sappo e tataɓu Huppa, sappo e nayaɓu Yesebaba, 14sappo e njowaɓu Bilga, sappo e njoweego'oowu Immer, 15sappo e njoweeɗiɗaɓu Hezira, sappo e njoweetataɓu Happisses, 16sappo e njoweenayaɓu Petahiya, noogaswu Ezekiyel, 17noogas e ngo'oowu Yakin, noogas e ɗiɗaɓu Gamul, 18noogas e tataɓu Delaya, noogas e nayaɓu Ma'ajiya. 19Kanje ngoni geɓe kuugal maɓɓe, haa ɓe nasta haykaliiru Jawmiraawo fodde umroore nde Jawmiraawo Allah umrino kaaka maɓɓe Haruna.
20Lewi'en luttuɓe ngoni: Subayel haa danygol Amram. Yehedeya haa danygol Subayel. 21Haa danygol Rehabiya boo, Yissiya woni arano. 22Haa ɓiɓɓe Yicehar boo, Selomit. Haa ɓiɓɓe Selomit boo, Yahat. 23Ɓiɓɓe Heburuun ngoni: Yeriya arano e Amariya ɗiɗaɓo e Yahajiyel tataɓo e Yekame'am nayaɓo. 24Ɓii Uzziyel, Mika. Haa ɓiɓɓe Mika boo, Samir. 25Deerɗiraawo Mika, Yissiya. Haa ɓiɓɓe Yissiya boo, Zekariya.
26Ɓiɓɓe Meraari ngoni: Mahali e Musi e ɓiɓɓe ɓiyiiko Ya'ajiya. 27Ndaa danygol Meraari bee Ya'ajiya ɓiyum: Soham e Zakkur e Ibri. 28Haa Mahali boo, Eli'azaaru. Ammaa kaŋko o walaa ɓiɓɓe worɓe. 29Haa Kis boo, Yerahameel. 30Ɓiɓɓe Musi boo, Mahali e Eder e Yerimot. Kamɓe ngoni Lewi'en fodde ci'e maɓɓe. 31Kamɓe boo, ɓe mbaɗi kur'u bana banndiraaɓe maɓɓe yimɓe Haruna. Ɓe mbaɗi ɗum yeeso laamiiɗo Daawuda e Cadok e Ahimelek e baaba-ci'e'en liman'en e Lewi'en. Bana non ɗum laati ngam baaba saare mawɗo e pamaro fuu.