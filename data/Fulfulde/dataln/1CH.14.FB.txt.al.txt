2   Samuyila 

5  :

11  -

12  ) 

1  Hiram, laamiiɗo Tirus neli nelaaɓe haa Daawuda. O neldi boo leɗɗe cemmbiɗɗe e sehooɓe e mahooɓe, ngam haa ɓe nyiɓana mo laamorde. 

2  Laamu Daawuda heɓi tedduŋgal ɗuuɗŋgal, bana nii Daawuda anndiri Jawmiraawo tabitini mo o laamiiɗo dow Isra'iila ngam daliila yimɓe muuɗum Isra'iila'en. Ɓiɓɓe Daawuda danyaaɓe haa Urusaliima (

1   Habaruuji Nyalaaɗe 

3  :

5  -

9  ; 

2   Samuyila 

5  :

13  -

16  ) 

3  Haa Urusaliima Daawuda te'i rewɓe feere, o ɓesdi danyugo ɓiɓɓe worɓe e rewɓe. 

4  Ndaa inɗe ɓiɓɓe maako worɓe danyaaɓe haa Urusaliima: Sammu'a e Sobaba e Natan e Suleymaanu 

5  e Yibehar e Elisuwa e Elpalet 

6  e Nooga e Nefek e Yafiya 

7  e Eliisama e Be'eliyada e Elifelet. Daawuda jaali Filisti'en (

2   Samuyila 

5  :

17  -

25  ) 

8  Nde Filisti'en nani Isra'iila'en moyti Daawuda, laatini mo laamiiɗo muuɗum'en, ɓe fuu ɓe ngari haa ɓe ɗaɓɓita mo. Ammaa Daawuda nani ɗum. O wurti ngam fottugo bee maɓɓe. 

9  Filisti'en ngari, kippi waadiwol Refayim. 

10  Daawuda ƴami Allah: “Mi haɓa bee Filisti'en na? A hokkatam jaalorgal dow maɓɓe na?” Jawmiraawo jaabi mo: “Yah, mi hokkete.” 

11  Ɓe njehi haa Ba'al-Perasiima, ton Daawuda jaali Filisti'en. O wi'i: “Jawmiraawo seeki caka konne'en am bee juŋngo bana ildugol ndiyam.” Ngam maajum nokkuure nde'e wi'ete Ba'al-Perasiima. 

12  Filisti'en acci labbi muuɗum'en ton. Daawuda umri wulugo ɗi. 

13  Fahin Filisti'en ngari, kippi waadiwol Refayim. 

14  Daawuda ƴami Allah kadiboo, ammaa Allah wi'i mo: “Taa tokka ɓaawo maɓɓe, ammaa wakka daayiiɗum bee maɓɓe, nden war dow maɓɓe diga wakeere leɗɗe balsani. 

15  To a nani sonyo palanɗe dow ko'e leɗɗe man, nden ukkana ɓe, ngam mi ɗon aarta yeeso maaɗa ngam honugo jama'aare Filisti'en.” 

16  Daawuda waɗi ko Jawmiraawo umri mo, ɓe njaali jama'aare Filisti'en diga Gibiyon haa yotti Gezer. 

17  Diga wakkati man, innde Daawuda teddinaama koo toy, Jawmiraawo ukkani ummaatooje fuu kulol daliila Daawuda.

