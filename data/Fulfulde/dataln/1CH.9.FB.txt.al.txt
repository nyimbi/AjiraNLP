1  Bana nii Isra'iila'en fuu mbinndaama fodde gide muuɗum'en nder Deftere Laamiiɓe Isra'iila. Ammaa yimɓe Yahuuda dahaama haa Baabila ngam ɓe ngewi umroore Jawmiraawo. 

2  Aartuɓe wartugo haa ɓe njooɗo nder maral maɓɓe e nder gure maɓɓe, ɗum Isra'iila'en woɗɓe e liman'en e Lewi'en e huuwooɓe kuuɗe pamare nder haykaliiru. 

3  Yimɓe Yahuuda e Benyamin e Efrayim e Manassa woɗɓe boo njooɗi haa Urusaliima. 

4  Nder yimɓe Yahuuda: Utay ɓii Ammihudu ɓii Omiri ɓii Imiri ɓii Baani, nder danygol Peres ɓii Yahuuda 

5  e nder Selani'en boo: Asaya, afo Selan e ɓiɓɓe maako. 

6  Nder ɓiɓɓe Zeraha boo: Ye'uwel e banndiraaɓe maɓɓe teemeɗɗe njoweego e cappanɗe njoweenayo (

690  ). 

7  Nder yimɓe Benyamin boo: Sallu ɓii Mesullam ɓii Hodawiya ɓii Hassenuwa 

8  e Yibniya ɓii Yeroham e Ela ɓii Uzzi ɓii Mikiri e Mesullam ɓii Sefatiya ɓii Re'uwel ɓii Yibniya. 

9  Limgal banndiraaɓe maɓɓe fodde defte asli maɓɓe, waɗi yimɓe teemeɗɗe njoweenayo e cappanɗe njowo e njoweego (

956  ). Ɓe fuu ɓe baaba-ci'e'en maɓɓe. 

10  Nder liman'en: Yeda'ya e Yoyaribu e Yakin 

11  e Azariya ɓii Hilkiyya ɓii Mesullam ɓii Cadok ɓii Merayot ɓii Ahitooba, kaliifaajo haykaliiru Allah. 

12  Non boo Adaya ɓii Yeroham ɓii Pashuuru ɓii Malkiya e Ma'asay ɓii Adiyel ɓii Yahasera ɓii Mesullam ɓii Mesillemit ɓii Immer 

13  e banndiraaɓe maɓɓe, baaba-ci'e'en ujineere e teemeɗɗe njoweeɗiɗo e cappanɗe njoweego (

1  .

760  ), ɓe worɓe waawɓe kuugal haa haykaliiru Allah. 

14  Nder Lewi'en Sema'ya ɓii Hassuba ɓii Azrikam ɓii Hasabiya mo danygol Meraari 

15  e Bakbakkar e Heeres e Galal e Mattaniya ɓii Mika ɓii Zikiri ɓii Asaf 

16  e Obadiya ɓii Sema'ya ɓii Galal ɓii Yedutuun e Berekiya ɓii Asa ɓii Elkaana, mo jooɗi nder gure Netofa'en. 

17  Ɓe'e ngoni aynooɓe dammuɗe: Sallum e Akkubu e Talmon e Ahiman e banndiraaɓe maɓɓe. Sallum woni hooreejo maɓɓe. 

18  Haa wargo hannde ɓe ɗon ayna Dammugal Laamiiɗo haa wakeere suudu fuunaaŋgeere. Kamɓe ngoni aynooɓe dammuɗe saŋngeere Lewi'en. 

19  Sallum ɓii Koore ɓii Ebiyasaf ɓii Koora e deerɗiraaɓe maako iwɓe haa saare baaba maako, waato Koora'en, kamɓe ɓe keɓi kuugal aynugo dammugal laymaaru, bana kaakiraaɓe maɓɓe aynirno nastirde haa saŋngeere Jawmiraawo. 

20  Ɓooyma Pinehas ɓii Eli'azaaru wonno hooreejo maɓɓe, ngam Jawmiraawo ɗonno wondi bee maako. 

21  Zekariya ɓii Meselemiya wonno aynoowo haa dammugal laymaaru fottirde. 

22  Suɓaaɓe ngam aynugo dammuɗe, limgal maɓɓe waɗi teemeɗɗe ɗiɗo e sappo e ɗiɗo (

212  ). Ɓe winndaaɓe nder deftere asli maɓɓe haa gure maɓɓe. Daawuda e Samuyila gi'oowo kalfitini ɓe kuugal maajum. 

23  Kamɓe e ɓiɓɓe maɓɓe ndari ngam aynol haa dammuɗe haykaliiru Jawmiraawo, waato suudu laymaaru. 

24  Aynooɓe dammuɗe go ndari haa alkibilaaji nayi fuu, haa fuunaaŋge e hiirnaaŋge e woyla e fombina. 

25  Banndiraaɓe maɓɓe wonɓe nder gure boo, doole ɓe ngara saa'i feere feere ngam huuwdugo bee maɓɓe nyalɗe joweeɗiɗi. 

26  Aynooɓe nayo mawɓe go ɗon kuuwa kuugal muuɗum'en foroy. Lewi'en ayni cigorɗi e ndesaaje haa suudu Allah. 

27  Koo bee jemma boo ɓe ɗon baŋnge haykaliiru nder taarde fuu, ngam ɓe halfinaaɓe aynol. Nde weeti fuu ɓe maɓɓiti dammuɗe boo. 

28  Lewi'en woɗɓe ɗon ngam aynugo kuuwruɗe. Ɓe limi ɗe, wakkati ɗe nastina malla ɗe ngurtina. 

29  Woɗɓe fahin ɗon ngam aynugo kuuje goɗɗe e kuuje cenaaɗe fuu e kuroori ɗiggundi e inaboojam e nebbam e uurle uureteeɗe e kuuje uurɗe. 

30  Ammaa woɗɓe haa ɓiɓɓe liman'en njilli kuuje uurɗe man. 

31  Matitiya Lewiijo halfinaama kuugal sa'ugo tamseeje. O afo Sallum Kooraajo. 

32  Woɗɓe haa banndiraaɓe maɓɓe nder yimɓe Kahat kalfinaama kuugal tamseeje jo'inteeɗe, ɓe taaskitina ɗum nyalɗe ciwtorɗe fuu. 

33  Ammaa ɗowooɓe gimi, baaba-ci'e'en Lewi'en, njooɗi nder cuuɗi pamari haa haykaliiru Allah. Kamɓe ɓe kuuwaay kuugal feere, ngam ɓe ɗon cukli bee kuugal maɓɓe jemma e naaŋge fuu. 

34  Kamɓe ngoni baaba-ci'e'en Lewi'en fodde deftere asli maɓɓe. Ɓe njooɗi haa Urusaliima. Deftere asli Sawulu 

35  Ye'iyel, baaba Gibiyon jooɗi haa Gibiyon. Innde debbo maako, Ma'aka. 

36  Abdon woni afo maako, nden o danyi boo Cuuru e Kis e Ba'al e Neer e Nadab 

37  e Gedor e Ahiyo e Zekariya e Mikilot. 

38  Mikilot danyi Simam. Kamɓe ɓe njooɗodi bee banndiraaɓe maɓɓe haa Urusaliima, ɓe tiitotiri. 

39  Neer danyi Kis, Kis danyi Sawulu, Sawulu danyi Yonatan e Malkisu'a e Abinadabu e Esba'al. 

40  Ɓii Yonatan boo, Merib-Ba'al. Merib-Ba'al danyi Mika. 

41  Ɓiɓɓe Mika boo: Piton e Melek e Tahare'a. 

42  Akas danyi Ya'ara, Ya'ara danyi Alemet e Azmawet e Zimiri. Zimiri danyi Moosa. 

43  Moosa danyi Bine'a, Bine'a danyi Refaya, Refaya danyi El'aasa, El'aasa danyi Acel. 

44  Acel woodi ɓiɓɓe worɓe njoweego. Inɗe maɓɓe, Azrikam e Bokuru e Isma'iilu e Se'ariya e Obadiya e Hanan. Kamɓe ngoni ɓiɓɓe Acel.

