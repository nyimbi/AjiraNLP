1  Ndaa, laamiiɗo waŋgan, o laamoto fodde adilaaku, ardiiɓe boo laamoto fodde kiita ngooŋɗuka. 

2  Koo moy laatoto bana biirnol yeeso henndu, bana suuɗirde yeeso naargewol, bana maaje ndiyam nder nokkuure yoornde, bana ɗowdi tapaare mawnde dow harde. 

3  Nden kam gite waawɓe yi'ugo maɓɓataako fahin, noppi waawɓe nanugo boo keɗititto. 

4  Ɓerɗe sooya-hakkiilo'en keɓan faamu, ɗemɗe me'ooɓe mbolwan law bee laaɓɗum. 

5  Ɓe ewnataako paataaɗo tedduɗo, ɓe mbi'ataa faasikiijo caahiiɗo. 

6  Ngam paataaɗo ɗon wolwa faataare, ɓernde maako ɗon nufo halleende, haa o huuwa geddal, o wolwa kalluka dow Jawmiraawo, haa o acca dolɗo bee dolo mum, o haɗa ɗomɗuɗo yarugo. 

7  Balmi faasikiijo, ɗi kalluɗi: O ɗon nufo dabareeji ngam halkugo yurumɓe bee pewe, koo to laafuɗo mari gooŋga. 

8  Ammaa tedduɗo ɗon nufo ko mari saman, o daroto dow nufayeeje maako booɗɗe. Deentinki rewɓe Urusaliima 

9  Umme, onon rewɓe riskuɓe, nane ko mbi'anmi! Onon ɓiɓɓe rewɓe ɓe ngalaa saklere, keɗite bolle am! 

10  Lutti nduuɓu bee balɗe seɗɗa, on ndiwnan, onon rewɓe ɓe ngalaa saklere, ngam ittuki inabooje timmi, teɓol ɓiɓɓe leɗɗe warataa fahin. 

11  Kultore, onon riskuɓe! Ndiwne, onon sooyɓe saklere! Ɓorte limce mooɗon, temmbiɗe, kadde limce buhuuje! 

12  Mboye, piye biɓɓe mon, ngam daliila gese booɗɗe e inabooje dimooje! 

13  Gi'e e giŋngille njaɓti lesdi yimɓe am. Mboye ngam daliila cuuɗi welwelo nder berniwol ceyiiŋgol. 

14  Yimɓe accan laamorde, berniwol keewŋgol hoolo ferwan, towndiire laamorde e suudu aynirdu laatoto lowi haa foroy. Bamɗe ladde ceyoto, tokke nduran ton, 

15  haa to Allah waanji Ruuhu mum dow amin, haa to ladde laatake ciraka, ciraka boo laatake bana laynde. 

16  Nden kiita ngooŋɗuka tabitan nder ladde, adilaaku boo jooɗoto haa ciraka. 

17  Adilaaku waddan salaaman e de'ere e hoolaare ngam foroy. 

18  Ummaatoore am jooɗoto haa nokkuure salaaman, nder ci'e tabitɗe, haa pelle de'uɗe ngam siwtaare. 

19  Daliila mallimallooje, laynde nattan, berniwol boo yibban. 

20  Barka laatanto on! On mbaawan aawugo haa ndiyam woni fuu, walaa haaje on toŋga na'i e bamɗe.

