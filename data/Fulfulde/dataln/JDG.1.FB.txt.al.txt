1  Ɓaawo maayde Yosuwa, Isra'iila'en ƴami Jawmiraawo: “Lenyol ngole nder le'i amin aartata yahugo haa Kanaani'en ngam haɓugo bee maɓɓe?” 

2  Jawmiraawo jaabi: “Lenyol Yahuuda aarta yahugo. Mi hokki ngol lesdi man.” 

3  Yimɓe Yahuuda mbi'i yimɓe Simeyon banndiraaɓe muuɗum'en: “En njahda haa geɗal lesdi ngal laatani min, en kaɓa bee Kanaani'en. Nden minin boo min njahdan bee mooɗon haa geɗal mon.” Nden yimɓe lenyol Simeyon kawti bee lenyol Yahuuda. 

4  Nden ɓe ndilli haɓoygo bee maɓɓe. Jawmiraawo hokki ɓe Kanaani'en e Perezzi'en. Ɓe mbari worɓe ujine sappo (

10  .

5  Nder berniwol ngo'ol, ɓe tawi Adoni-Bezek, ɓe kaɓi bee maako, ɓe njaali Kanaani'en e Perezzi'en. 

6  Adoni-Bezek doggi, ammaa ɓe taasni mo, ɓe naŋngi mo, ɓe ta'i mo kooli gorɗi, juuɗe e kosɗe fuu. 

7  Nden o wi'i: “Laamiiɓe cappanɗe njoweeɗiɗo ta'aaɓe kooli gorɗi, juuɗe e kosɗe ɗonno cuɓta piccite colɗe les taabal am. Jonta Allah waatani yam bana kuuwmi ɓe!” Kadiboo ɓe njahri laamiiɗo oo haa Urusaliima haa o maayi ton. Yimɓe Yahuuda nyaami Urusaliima e Heburuun 

8  Yimɓe Yahuuda kippi berniwol Urusaliima, ɓe nyaami ngol, ɓe mbari wonɓe ton bee kaafahi, ɓe nguli ngol. 

9  Ɓaawo man ɓe ndiirti haa lesdi kooseeje, Lesdi Fombina e haa lesdi towndiije ngam haɓugo bee Kanaani'en. 

10  Ɓe ummini konu dow jooɗiiɓe haa Heburuun, ɓooyma ɓe ɗonno mbi'a berniwol ngol: Kiriyat-Arba. Ton ɓe mbari Sesay e Akiman e Talmay. Otniyel nyaami berniwol Debir (Yosuwa 

15  :

13  -

19  ) 

11  Ɓe ummi ton ɓe ndilli ɓe kippi jooɗiiɓe haa Debir, ɓooyma ɓe ɗonno mbi'a berniwol ngol: Kiriyat-Sefer. 

12  Kaaleb wi'i: “Mi te'nan Aksa ɓiyam debbo haa mo jaali, nyaami Kiriyat-Sefer.” 

13  Otniyel ɓii Kenas, minyiraawo Kaaleb, nyaami ngol. Kaaleb te'ni mo Aksa ɓiyum debbo. 

14  Nde o yotti haa kommbi Otniyel, o ɓilli mo, o toro baaba maako ngesa, ɓaawo man o jippi wamnde maako, Kaaleb ƴami mo ko o yiɗi. 

15  O jaabi: “Yerdanam ko mi toroto ma. A hokki yam Lesdi Fombina njoorndi, hokkam ceeɓooje ndiyam boo.” Ngam maajum Kaaleb hokki mo seeɓoore haa dow hooseere e seeɓoore haa les maare. Le'i Yahuuda e Benyamin nyaami lesdi 

16  Keni'en, asŋgol esiraawo Muusa, ummodi diga Berniwol-Dibinooje, bee yimɓe Yahuuda, ɓe ngari ɓe njooɗi haa ladde hamaadaare fombina lesdi Yahuuda, haa fombina Arat. Ɓe njehi ɓe njooɗi caka ummaatoore Amaleki'en. 

17  Yimɓe Yahuuda njahdi bee yimɓe lenyol Simeyon deerɗiraawo Yahuuda, ɓe kaɓi bee Kanaani'en jooɗiiɓe haa Safat, ɓe njaali ɓe. Ɓe nattini berniwol man, ɓe inndi ngol Horma bana wi'ugo nattere. 

18  Ɓaawo man yimɓe Yahuuda nyaami berniiji ɗi'i: Gaaza, Askalon e Ekuruun e non boo gure taariiɗe berniiji ɗin. 

19  Jawmiraawo ɗonno wondi bee maɓɓe, ɓe nyaami lesdi kooseeje. Ammaa ɓe mbaawaay riiwugo jooɗiiɓe haa waadiiji, ngam yimɓe man ɗonno bee mootaaji njamɗe bee pucci. 

20  Ɓe ndokki Heburuun haa Kaaleb bana Muusa umruno, Kaaleb riiwi ɓiɓɓe Enak tato jooɗinooɓe ton. 

21  Ammaa yimɓe Benyamin ndiiwaay Yebusi'en jooɗinooɓe haa Urusaliima e haa hannde yimɓe ɓe ɗon njooɗodi bee yimɓe Benyamin. Yimɓe Yusufu nyaami Baytila 

22  Yimɓe danygol Yusufu, ndilli honugo Baytila, Jawmiraawo wondi bee maɓɓe. 

23  Ɓe aarti nelugo yimɓe ngam horoygo berniwol bi'eteeŋgol Luus ɓooyma. 

24  Horooɓe ngi'i goɗɗo gurtiiɗo ngol. Ɓe mbi'i mo: “Hollu min no min nastirta berniwol ngol, nden kam min mboonante.” 

25  Goɗɗo oo holli ɓe pellel nastugo. Bana nii yimɓe danygol Yusufu mbardi yimɓe berniwol man bee kaafahi. Ammaa ɓe acci goɗɗo go dilli jam bee saare muuɗum fuu. 

26  Goɗɗo oo dilli jooɗi haa lesdi Heti'en, o mahi berniwol, o inndi ngol Luus, ɗum laati innde maagol haa wargo hannde. Yimɓe ɓe Isra'iila'en ndiiwaay 

27  Yimɓe Manassa ndiiwaay yimɓe Bayti-Se'an e Ta'anak Door e Yible'am e Megiddo e jooɗiiɓe haa gure taariiɗe berniiji ɗi'i. Kanaani'en kasdi jooɗaago nder lesdi man. 

28  Nde Isra'iila'en ɓesdi semmbe, ɓe laatini Kanaani'en maccuɓe maɓɓe, ɓe ndiiwaay ɓe fuu. 

29  Yimɓe Efrayim boo ndiiwaay Kanaani'en jooɗiiɓe haa Gezer. Yimɓe ɓe tokki jooɗaago caka yimɓe Efrayim haa ton. 

30  Yimɓe Zabulon ndiiwaay Kanaani'en jooɗiiɓe haa Kitiron e Nahalol. Yimɓe ɓe'e tokki jooɗaago caka maɓɓe. Yimɓe lenyol Zabulon laatini ɓe maccuɓe muuɗum'en. 

31  Yimɓe Aser ndiiwaay jooɗiiɓe haa Akko e Sidon e Ahalab e Akizib e Helba e Afik e Rehob. 

32  Ngam maajum ɓe njooɗi caka Kanaani'en jooɗiiɓe haa lesdi man. 

33  Yimɓe Neftali ndiiwaay Kanaani'en jooɗiiɓe haa Bayti-Semes e Bayti-Anat. Ɓe njooɗodi haa lesdi man, ammaa ɓe laatini ɓe maccuɓe maɓɓe. 

34  Amoori'en ngerɓi yimɓe Dan haa gal hooseere, ɓe nduŋanaaki ɓe jippaago nder waadiwol. 

35  Amoori'en tokki jooɗaago haa Eloon e Saalbiima, non boo haa hooseere Heres. Ammaa yimɓe Yusufu laamani ɓe bee caatal, ɓe laatini ɓe maccuɓe maɓɓe. 

36  Keerol Amoori'en yehi diga wa'orde Akrabbiima, diga Sala haa yahugo dow.

