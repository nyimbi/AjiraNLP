1  Fahin ndaarmi toonyaaŋgeeji caalotooɗi haa duniyaaru fuu. Toonyaaɓe ɗon mboya, ammaa walaa goɗɗo ngam de'itingo ɓe. Toonyooɓe ɓen mari baawɗe, ngam man walaa goɗɗo ngam de'itingo ɓeya. 

2  Mi wi'i: Barka laatani maayɓe diga naane ko ɓuri yeeɗɓe jonta. 

3  Ammaa mo siwaa yeeɗugo sam, ɓuri ɓe ɗiɗo fuu. Kaŋko o meeɗaay yi'ugo kuugal kalluŋgal caalotooŋgal haa duniyaaru. 

4  Nden mi yi'i daliila torra e goniiku neɗɗo nder kuugal mum fuu, ɗum kaajindirki. Kanjum boo ɗum meere, ɗum naŋngugo henndu. 

5  Paataaɗo ɗon falindira juuɗe mum, o ɗon mbara hoore maako bee weelo. 

6  Ndikka juŋngo wooto heewŋgo bee siwtaare dow juuɗe ɗiɗi keewɗe bee torra e naŋngugo henndu. 

7  Nden mi yi'i meereejum feere haa duniyaaru: 

8  Ndaa goɗɗo feere mum, o walaa ɓiɗɗo malla deerɗiraawo. Ammaa torra kuugal maako walaa keerol, o saftataa risku boo. Ngam moy o torroto, o haɗata ɓernde maako hayru fuu? Kanjum boo ɗum meere e suklere hallunde. 

9  Ɗiɗo ɓuri gooto, ngam torra maɓɓe heɓan mbarjaari mboondi. 

10  To gooto maɓɓe do'ake, oya ɓaŋgtan mo. Bone laatanto do'iiɗo to feere mum. Walaa ɗiɗaɓo ngam ɓaŋgtugo mo. 

11  Non boo waaldanɓe ɗiɗo, ɓe maatan gulɗum. Ammaa noy goɗɗo feere mum maatirta gulɗum? 

12  Teema goɗɗo jaaloto goɗɗo mo ɗon feere mum, ammaa ɗiɗo ndartanto mo. Ɓoggol baalitaaŋgol bee ɓoggi tati, ta'ataa law. 

13  Ndikka derkeejo talakaajo hikmaajo dow laamiiɗo nayeejo paataaɗo mo anndaa sarwaago fahin, 

14  koo to derkeejo oo suudu fursina wurti ngam laamaago malla boo o danyaama o talakaajo nder laamu maako. 

15  Mi yi'i yeeɗɓe, waancanɓe haa duniyaaru fuu ɗon ngondi bee derkeejo mo tammi heɓugo pellel oya. 

16  O ardoto yimɓe ɗuuɗɓe ɓe ngalaa limgal. Ammaa bee non fuu, waranɓe ɓaawoɗon ceyortaako mo. Kadi kanjum boo ɗum meere, ɗum naŋngugo henndu. Faataare togaago bee jaawal 

17  Hakkilan hoore ma to a ɗon yaha suudu Allah. Ɓadita ngam heɗitaago, ɗum ɓuran lii'aago kirseteeŋga faataaɓe, ngam ɓe anndaa ɓe ɗon kuuwa kalluɗum.

