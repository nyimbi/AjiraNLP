1  Mi ɗon nelda on Febe mo ngerdiimi. O deerɗiraawo men debbo, balloowo jama'aare nuɗɗinɓe haa Keŋkereya. 

2  Njaɓe mo bee innde Jawmiraawo bana no haandani senaaɓe. Mballe mo nder haaje maako fuu, ngam kaŋko o walli yimɓe ɗuuɗɓe, o walli yam boo. 

3  Koofne Piriska e Akilas, huuwdiɗɗiraaɓe am ngam Yeesu Almasiihu, 

4  foondiraaɓe maayugo ngam hisnugo yoŋki am. Naa min feere am yettata ɓe, ammaa jama'aaje nuɗɗinɓe nder ummaatooje fuu. 

5  Koofne nuɗɗinɓe mooɓtotooɓe haa saare maɓɓe boo. Koofne Epaynetus giɗaaɗo am, nuɗɗinɗo Almasiihu aartuɗo nder lesdi Asiya. 

6  Koofne Mariyama mo huuwani on bee tiinaare ɗuuɗnde. 

7  Koofne boo Andronikus e Yuniyas, yimɓe lenyol am, haɓɓidaaɓe bee am nder fursina. Ɓe tedduɓe caka nelaaɓe, ɓe aarti yam nuɗɗingo Almasiihu boo. 

8  Koofne Ampiliyatus giɗaaɗo am nder Jawmiraawo. 

9  Koofne Urbanus, kuuwdiɗɗiraawo meeɗen ngam Almasiihu. Non boo Istakis giɗaaɗo am. 

10  Koofne Apelles baŋginɗo nuɗɗinki laaɓki nder Almasiihu. Koofne yimɓe saare Aristobul. 

11  Koofne Herodiyon mo lenyol am. Non boo yimɓe Jawmiraawo nder saare Narsis. 

12  Koofne Tirifena e Tirifosa, deerɗiraaɓe men rewɓe, tiiniiɓe jagganaago Jawmiraawo. Non boo Persis deerɗiraawo debbo, giɗaaɗo men mo huuwani Jawmiraawo bee tiinaare ɗuuɗnde. 

13  Koofne Rufus cuɓaaɗo Jawmiraawo. Non boo daada maako laatiiɗo bana daada am boo. 

14  Koofne Asiŋkirit e Felegon e Hermes e Patorobas e Hermas e deerɗiraaɓe wonduɓe bee maɓɓe fuu. 

15  Koofne Filologus e Yuliya, non boo Neriyus e deerɗum debbo e Olimpas e nuɗɗinɓe wonduɓe bee maɓɓe fuu. 

16  Koofnindire, karlotire bana no ɗum haandani senaaɓe. Jama'aaje nuɗɗinɓe Almasiihu fuu koofni on. Wasuyeeji ragareeji 

17  Deerɗiraaɓe am, mi ɗon toro on: Ndeente e waɗooɓe luural, wonnooɓe nuɗɗinki yimɓe waato luutuɓe anndinol ngol njaɓɗon. Ndaaye ɓe. 

18  Irin maɓɓe kuuwantaa Almasiihu, Jawmiraawo men, sey deeɗi maɓɓe tan. Ɓe ɗon majjina sooyɓe anndal bee bolle ne'iiɗe e haalaaji belɗi. 

19  Onon kam, koo toy yimɓe anndi on ɗowtaniiɓe Jawmiraawo. Ngam maajum mi ɗon seyoro on. Ko ngiɗmi kam, on keɓa hikma waɗgo mbooɗeeŋga, ammaa on ndaayo halleende. 

20  Allah dokkoowo en jam, hokkan on jaalorgal timmuŋgal dow Sayɗaanu, on ndamman mo les kosɗe mon. Mo'ere Jawmiraawo men Yeesu Almasiihu wonda bee mooɗon fuu. 

21  Timote, kuuwdiɗɗiraawo am, hoofni on, non boo Lukiyus e Yason e Sosipater, yimɓe lenyol am. 

22  Min Tertiyus, binnduɗo bataakewol ngo'ol, mi hoofni on nder kawtal men bee Jawmiraawo. 

23  Gayus, beero am e beero nuɗɗinɓe haa ɗo fuu, hoofni on. Non boo Erastus, aynoowo ceede wuro e Kawartus, deerɗiraawo men. [

24  Mo'ere Jawmiraawo men Yeesu Almasiihu wonda bee mooɗon fuu. Aamiina!] Maŋgtoore 

25  Tedduŋgal laatano Allah! Kaŋko o woodi baawɗe semmbiɗingo on fodde Linjiila ka ngaazinanmi. Linjiila ɗon anndina haala Yeesu Almasiihu, ka ɗon waŋgina gooŋga Allah sirriiha. Gooŋga man ɗonno suuɗi diga ɓooyma, 

26  ammaa jonta ka waŋginaama. Defte annabi'en boo ɗon ceedo ka. Fodde umroore Allah duumiiɗo ka anndinaama yimɓe nder ummaatooje fuu, ngam haa ɓe nuɗɗina ka, ɓe ɗowtano Allah. 

27  Allah feere muuɗum mari hikma. Tedduŋgal laatano mo bee Yeesu Almasiihu haa foroy! Aamiina!

