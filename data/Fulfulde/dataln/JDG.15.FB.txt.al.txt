1  Ɓaawo seɗɗa, wakkati wa'go alkamaari, Samson yilli debbo muuɗum. O wari bee jawgel mbeewa, o wi'i baaba debbo: “Haa mi nasta suudu debbo am.” Ammaa baaba debbo maako haɗi mo nastugo, 

2  wi'i: “Fakat, mi tammino a wanyi mo, ngam maajum mi te'ni mo soobaajo ma. Ammaa minyiraawo maako ɓuri mo wooɗugo. Hoo'u mo mbattudi maako.” 

3  Samson wi'i: “Jonta kam mi walaa aybe to mi huuwi Filisti'en kalluɗum.” 

4  O yehi, o naŋngi doldolɗe teemeɗɗe tati (

300  ), o haɓɓi ɗe wicco bee wicco, o waɗi jame hakkunde bicce ɗiɗi ɗiɗi. 

5  Nden o huɓɓi jame man, o yoofti doldolɗe nder gese alkamaari Filisti'en. Bana nii o wuldi kaɓɓe alkamaari codaandi e alkamaari ndi sodaaka tawon, koo gese inabooje e jaytunje boo. 

6  Filisti'en ƴami: “Moy waɗi ɗum?” Woɗɓe mbi'i: “Samson waɗi ɗum ngam daliila esum Timnaajo mo hooci debbo Samson, hokki ɗum soobaajo maako.” Filisti'en fuu njehi, nguli debbo e baaba mum bee yiite. 

7  Samson wi'i ɓe: “Asee, bana nii mbaɗoton na? Fakat, mi accataa on haa to mi waatake haa mooɗon!” 

8  O ukkani ɓe bee semmbe, o mbari ɗuuɗɓe maɓɓe. Nden o jippi, o jooɗi nder lowol tapaare haa Etaam. Samson mbardi Filisti'en haa Lehi 

9  Filisti'en mba'i, caŋngini nder lesdi Yahuuda, ɓe keewi nder wuro Lehi. 

10  Yimɓe lenyol Yahuuda ƴami ɓe: “Koni njippuɗon honugo min?” Ɓe njaabi: “Min njippi ngam haɓɓugo Samson, haa min mbaɗa mo bana o waɗi min.” 

11  Worɓe Yahuuda ujine tato (

3  .

12  Ɓe mbi'i mo: “Min ngari ngam haa min kaɓɓe, min ndokke haa juuɗe Filisti'en.” Samson wi'i ɓe: “Kunaneeɗam onon on mbarataa yam!” 

13  Ɓe njaabi mo: “Nonnon, ammaa min kaɓɓete, min ndokke haa juuɗe maɓɓe. Minin min mbarataa ma.” Ɓe kaɓɓi mo bee ɓoggi kesi ɗiɗi, bana nii ɓe ngurtiniri mo lowol tapaare. 

14  Nde o wari haa Lehi, Filisti'en potti bee maako, ɓe ngooki. Ɗon nii Ruuhu Jawmiraawo wari dow maako, semmbiɗini mo. Ɓoggi haa juuɗe maako piisti bana gaaraaji leŋ gulaaɗi. 

15  O tawi galaŋgal wamnde keccal. O forti juŋngo maako, o hoo'i ngal, o mbari worɓe ujineere (

1  .

16  Wakkati maajum Samson yimi: “Bee galaŋgal wamnde mbarmi ujineere, bee galaŋgal wamnde mi waagini maayɓe.” 

17  Saa'i o timmini yimugo, o sakkini galaŋgal man daayiiɗum, ɓe inndi nokkuure man Ramat-Lehi. 

18  Ɓaawo man Samson ɗomɗi masin, o tori Jawmiraawo, o wi'i: “Yaa Jawmiraawo, an hokki yam jaalorgal maŋngal nga'al. Ammaa jonta ɗomka mbaratam, mi maaya haa juuɗe saadooni'en na?” 

19  Allah seeki tapaare wonnde haa Lehi, ndiyam wurti nder lugguɗum maare. Samson yari ɗam, semmbe maako warti. Ɓe inndi seeɓoore nde “En-Hakkore”. Nde ɗon haa Lehi haa hannde. 

20  Samson waɗi alkaaliiku Isra'iila duuɓi noogas, zamanu Filisti'en ɗonno haa lesdi man.

