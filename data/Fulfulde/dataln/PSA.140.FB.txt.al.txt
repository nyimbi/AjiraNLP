1  Ngam kaliifaajo gime. Yimre Daawuda. 

2  Yaa Jawmiraawo, hisnam juuɗe halluɓe, aynam e toonyooɓe! 

3  Ɓerɗe maɓɓe ɗon nufo kalluɗum, nyalɗe fuu ɓe ɗon ummina haɓre. 

4  Ɗemɗe maɓɓe nanndi bee boɗɗe mbarooje, bolle maɓɓe laati bana tooke foosokre. 

5  Yaa Jawmiraawo, aynam e juuɗe halluɓe! Aynam e toonyooɓe nufotooɓe no ɓe ndo'irammi! 

6  Mawnitiiɓe tuufani yam tuuforli feere feereeji, koo toy haa laawol am ngam naŋngugo yam. 

7  Mi wi'i Jawmiraawo: “An woni Allah am.” Nan tornde am, yaa Jawmiraawo! 

8  An woni kisnoowo yam cemmbiɗɗo, yaa Allah Jawmiraawo am, a ayni yam nyalaade haɓre. 

9  Taa hokku halluɓe ko ɓe ɗaɓɓata, yaa Jawmiraawo, haɗ dabareeji maɓɓe hawtugo ngam taa ɓe mawnito! 

10  Sarru ngu taariiɓe yam mbolwi, loro dow ko'e maɓɓe! 

11  Toɓnu ƴulɓe yiite dow maɓɓe! Ɓe nguba ɓe nder ngaska lugguka, taa ɓe keɓa wurtaago ka! 

12  Taa waɗooɓe tufle tabita nder lesdi! Sarru taasna toonyooɓe bilaa siwtaare! 

13  Yaa Jawmiraawo, mi anndi a ɗon gooŋɗina laafuɓe, a ɗon tabitina gooŋga ɓilliiɓe. 

14  Adili'en maŋgtan innde ma, gooŋga'en njooɗoto yeeso maaɗa.

