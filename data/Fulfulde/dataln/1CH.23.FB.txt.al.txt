1  Nde Daawuda ndottidi, haari balɗe, o laamini ɓiyiiko Suleymaanu dow Isra'iila. Geɓe e kuuɗe Lewi'en e liman'en 

2  O mooɓti mawɓe Isra'iila e liman'en e Lewi'en fuu. 

3  Ɓe limi Lewi'en, mo duuɓi cappanɗe tati e ko ɓuri. Limgal maɓɓe, gooto gooto fuu, worɓe ujine cappanɗe tato e njoweetato (

38  .

4  Daawuda wi'i: “Ujine noogas e nayo (

24  .

6  .

5  Ujine nayo (

4  .

4  .

6  Daawuda senndi ɓe haa waɗa geɓe fodde ɓiɓɓe Lewi: Gersom e Kahat e Meraari. 

7  Haa yimɓe Gersom: La'adan e Sim'i. 

8  Ɓiɓɓe La'adan boo, Yehiyel woni arano, nden Zetam e Yo'el, ɓe tato. 

9  Ɓiɓɓe Sim'i boo, Selomit e Haziyel e Haran, ɓe tato. Kamɓe ngoni baaba-ci'e'en La'adan. 

10  Woɗɓe ɓiɓɓe Sim'i boo, Yahat e Jina e Ye'us e Beri'a, kamɓe ngoni ɓiɓɓe Sim'i, ɓe nayo. 

11  Yahat woni arano, Ziza boo ɗiɗaɓo. Ammaa Ye'us e Beri'a ngalaa ɓiɓɓe ɗuuɗɓe, ngam maajum ɓe laati saare woore, yeɓre woore. 

12  Ɓiɓɓe Kahat ngoni: Amram e Yicehar e Heburuun e Uzziyel, ɓe nayo. 

13  Ɓiɓɓe Amram boo, Haruna e Muusa. Ammaa Haruna suɓaama ngam o sena kuuje ɓurɗe senaago, kaŋko e ɓiɓɓe maako haa foroy, ngam o wula uurle yeeso Jawmiraawo, o huuwana mo, o barkiɗina yimɓe bee innde Jawmiraawo haa foroy. 

14  Muusa boo, goɗɗo Allah, ɓiɓɓe maako limaama nder lenyol Lewi. 

15  Ɓiɓɓe maako ngoni: Gersom e Eli'ezer. 

16  Nder ɓiɓɓe Gersom, Sebuwel woni arano. 

17  Nder ɓiɓɓe Eli'ezer boo, Rehabiya woni arano. Eli'ezer walaa ɓiɓɓe woɗɓe, ammaa ɓiɓɓe Rehabiya, ɓe ɗuuɗɓe masin. 

18  Nder ɓiɓɓe Yicehar, Selomit woni arano. 

19  Nder ɓiɓɓe Heburuun boo, Yeriya woni arano e Amariya ɗiɗaɓo e Yahajiyel tataɓo e Yekame'am nayaɓo. 

20  Nder ɓiɓɓe Uzziyel boo, Mika woni arano e Yissiya boo ɗiɗaɓo. 

21  Ɓiɓɓe Meraari ngoni: Mahali e Musi. Ɓiɓɓe Mahali boo, Eli'azaaru e Kis. 

22  Eli'azaaru maayi, walaa ɓiɓɓe worɓe, sey ɓiɓɓe rewɓe. Ɓiɓɓe Kis, banndiraaɓe maɓɓe ɓaŋgi ɓe. 

23  Ɓiɓɓe Musi boo, Mahali e Eder e Yeremot, ɓe tato. 

24  Kamɓe ngoni yimɓe Lewi fodde saare kaakiraaɓe maɓɓe, waato baaba-ci'e'en maɓɓe, huuwooɓe kuugal haa haykaliiru Jawmiraawo. Ɓe limaama gooto gooto maɓɓe fuu bee innde innde, mo duuɓi noogas e ko ɓuri. 

25  Ngam Daawuda wi'no: “Allah Jawmiraawo Isra'iila hokki salaaman haa ummaatoore muuɗum. O ɗon jooɗi haa Urusaliima haa foroy. 

26  Bana nii Lewi'en tokkataako roondaago jooɗorde Jawmiraawo e kuuje kuugal nder maare”. 

27  Lewi'en mbinndaama nder deftere limgal diga mo duuɓi noogas e ko ɓuri, fodde bolle Daawuda ragareeje. 

28  Ammaa ɓe kuuwan njaggu maɓɓe nder haykaliiru Jawmiraawo haa baŋnge ɓiɓɓe Haruna. Ɓe kalfitini ɓe kuugal dow babe e dow cuuɗi pamari e dow kuugal laɓɓitingo kuuje cenaaɗe fuu e dow kuugal taaskitingo kuuje dewal nder haykaliiru Allah 

29  e ngam taaskitingo tamseeje jo'inteeɗe e kuroori ɗiggundi ngam dokke nyaamdu e tamseeje bette ɗe ufnaaka e ca'aaɗe e tamsaaɗum fuu e ngam hakkilango poondirɗe feere feere. 

30  Ɓe taasko boo fajiri e kiikiiɗe fuu ngam yettugo e maŋgtugo Jawmiraawo, 

31  ɓe lii'o guleteeɗi fuu nder nyalɗe ciwtorɗe e juulɗe lewru hesru e juulɗe goɗɗe, yeeso Jawmiraawo tum fodde limgal ngal Jawmiraawo umri ɓe. 

32  Ɓe ɗon kuuwa haa laymaaru fottirde e haykaliiru seniindu, ɓe kuuwana boo banndiraaɓe maɓɓe, ɓiɓɓe Haruna, kuugal nder haykaliiru Jawmiraawo.

