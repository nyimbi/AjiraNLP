1  Yimre Daawuda. Mi ɗon yette bee ɓernde am fuu, mi ɗon yima maŋgtoore ma yeeso ɗowanteeɓe. 

2  Mi ɗon sujida yeeso haykaliiru ma seniindu haa mi maŋgta innde ma ngam daliila mbooɗeeŋga e gooŋgaaku ma, ngam a hebbitini iinaaji ma ko ɓuri tammunde amin. 

3  Saa'i mi ewni ma, a jaabi yam, a semmbiɗini yoŋki am masin. 

4  Yaa Jawmiraawo, laamiiɓe duniyaaru fuu ngettete, to ɓe nani bolle maaɗa! 

5  Ɓe ngima maŋgtoore kuuɗe Jawmiraawo, ngam tedduŋgal maako ɗuuɗŋgal. 

6  Koo nde Jawmiraawo o Ɓaŋiiɗo, o ɗon laara leesɓe, ammaa o ɗon anndita mawnitiiɓe diga daayiiɗum. 

7  Koo to ɓillaaje taarake yam, an a ɗon ayna yoŋki am. A fortan juŋngo ma dow konne'en am tikkananɓe yam, nyaamo ma hisnatam. 

8  A timminan haala am jam, yaa Jawmiraawo, mbooɗeeŋga ma ɗon tabiti haa foroy. Taa wudin tagaaɓe maaɗa!

