6   

1  To a jooɗake haa a nyaamda bee mawɗo, taa yejjitit moy ɗon jooɗi yeeso ma. 

2  To a ɗuuɗa-nyaamɗeejo, sey a wallina laɓi haa kondondol ma. 

3  Taa suuna nyaamdu maako welndu, teema o ɗaɓɓan estugo ma bee maaru. 

7   

4  Taa somnu hoore ma ngam riskugo, accu numugo haala man. 

5  To a tiitini gite ma dow risku, walaa ko keɓata, ngu waɗan bileeji, ngu fiiran haa asama bana dutal. 

8   

6  Taa nyaamdu bee ɗawɗo, taa suuna nyaamduuji maako belɗi, 

7  ngam o ɗon waɗa lisaafi haa ɓernde maako. O wi'ete: “Nyaam, yar”, ammaa ɓernde maako wondataa bee maaɗa. 

8  Loŋngere nde moɗɗa, a tuutan nde, a mani nyaamdu maako meere non. 

9   

9  Taa wolwu haa noppi paataaɗo, ngam o samɗintaa bolle ma. 

10   

10  Taa sottin keerol ngesa atiime'en ngam mawningo maral ma. 

11  Ɓe ngoodi balloowo cemmbiɗɗo: Allah jiŋngan ɓe, haala man loroto dow maaɗa. 

11   

12  Nanan anndinoowo ma, heɗita bolle anndinki fuu. 

12   

13  Taa sala eltugo derkeejo. A mbarataa mo to a ɓocci mo. 

14  Fakat, to a ne'i mo bana nii, a hisnan yoŋki maako e halkere. Sawariiji baaba ngam ɓiyum 

13   

15  Ɓiŋngel am, to a laatake kakkilɗo, ɓernde am seyoto. 

16  To mi nani bolle hikma haa hunnduko ma, mi juroto ngam daliila maaɗa. 

14   

17  Taa ɓernde ma haaja hayru hakke'en, ammaa nde heewa kulol Jawmiraawo nyalɗe fuu. 

18  Nden kam jaŋngo ɗon ngam maaɗa, tammunde ma boo halkataa. 

15   

19  Nan, ɓiŋngel am, laata hikmaajo, yahru ɓernde ma dow laawol darnuŋgol. 

20  Taa wondu bee yarooɓe nguykinoojam e ɗuɗɗinooɓe nyaamɗe kusel, 

21  ngam guykoowo e ɗuuɗa-nyaamɗeejo talkiɗan, ɗuuɗal ɗoyɗi boo ɓornan goɗɗo bance. 

16   

22  Nanan baaba ma, danyɗo ma, taa yawa daada ma boo to o naywi. 

23  Soodu gooŋga, taa soorru ka, non boo hikma, anndinki e hakkiilo. 

24  Baaba goɗɗo adiliijo welweltan, danyɗo hikmaajo boo seyorto mo. 

25  Accu baaba ma e daada ma ceyo, danyɓe ma keɓa welwelo. 

17   

26  Ɓiŋngel am, heɗitam bee ɓernde ma fuu, kuuɗe am laatano ma misaalu. 

27  Reenta e debbo daakaare, ngam o ngaska lugguka, debbo jananno boo woni ɓulndu ɓilliindu. 

28  Ɓe ɗon mbaaltano ma bana fasooɓe, ɓe ɗon ɗuɗɗina faasiki'en caka worɓe. No guykoowo wa'i 

18   

29  Moy wi'ata foroy: “Ayye” malla: “Kayya”? Moy ɗon bee jokkirli e uumaali tum? Ɓanndu moy heewi kuuduuje meere? Moy mari gite boɗeeje? 

30  Ɗum hiirdooɓe bee inaboojam, ɗaɓɓitooɓe njaramji guykinooji koo ɗiye. 

31  Taa laar inaboojam no ɗam woojiri, no ɗam yaynirta nder jardugel. Ɗam moɗoto bee koyɗum, 

32  ammaa ɓaawoɗon ɗam ŋatan bana mboodi, hoore ma yiilan bana to foosokre ŋati ma. 

33  Gite ma ngi'an kuuje kayɗiniiɗe, a wolwan haalaaji paataaɗi. 

34  A laatoto bana baaliiɗo caka mbeela, bana ɗaaniiɗo haa wicco koommbowal. 

35  To hakkiilo ma warti, a wi'an: “Ɓe piyi yam sike, ammaa ɗum naawaay yam, ɓe tappi yam, ammaa mi maataay ɗum. Ndey pinanmi booɗɗum? Mi yiɗi njaram fahin.”

