1  Min ndottiijo, mi ɗon winndana soobaajo am Gayus mo ngiɗmi bee gooŋga bataakewol ngo'ol. 

2  Soobaajo am giɗaaɗo, mi ɗon yelano ma hayru nder koo ɗume fuu, a yamɗa bana no ɓernde ma boo ɗon ɓesdoro nder hayru. 

3  Mi seyi masin nde deerɗiraaɓe ngari, ceedi gooŋga maaɗa, no a yeeɗiri nder gooŋga. 

4  Walaa ko ɓuri seynugo yam bana nanugo ɓikkoy am ɗon ngeeɗa nder gooŋga. Yuhanna mani Gayus 

5  Soobaajo am giɗaaɗo, a ɗon huuwa bee gooŋgaaku ngam wallugo deerɗiraaɓe, koo jananɓe. 

6  Kamɓe ceedi haala yiide maaɗa yeeso jama'aare nuɗɗinɓe. Ɗum wooɗan to a walli ɓe dow haaje jahaaŋgal maɓɓe bana ko fottanta Allah. 

7  Ngam ɓe ɗon mbaɗa jahaaŋgal nga'al ngam Almasiihu, bilaa jaɓugo koo ɗume diga tampa-diina'en. 

8  Enen boo, sey en njaɓɓo irin yimɓe ɓe'e, ngam haa en kuuwda bee maɓɓe nder kuugal nuɗɗinki. Diyoterefes bee Demetiriyus 

9  Woodi ko mi winndani jama'aare nuɗɗinɓe, ammaa Diyoterefes mo yiɗi laataago mawɗo nder jama'aare man, jaɓɓaaki min. 

10  Ngam man, to mi wari, mi waŋginan kuuɗe ɗe o huuwi, waato pewe e bolle kalluɗe ɗe o wolwata dow amin. Naa kanjum tan, ammaa o jaɓɓataako deerɗiraaɓe to ɓe ngari, o ɗon haɗa yiɗɓe jaɓɓaago ɓe, o ɗon faarta ɓe diga jama'aare nuɗɗinɓe. 

11  Soobaajo am giɗaaɗo, taa tokka halleende, ammaa tokka mbooɗeeŋga. Baɗanɗo mbooɗeeŋga woni goɗɗo Allah, baɗanɗo halleende meeɗaay anndugo Allah. 

12  Yimɓe fuu ngerdi Demetiriyus. Koo fodde gooŋgaaku boo o booɗɗo. Nden minin boo min ɗon ceedo ɗum. A anndi seedamku amin, ɗum gooŋga. Koofli ragareeji 

13  Woodi kuuje ɗuuɗɗe ɗe mi yiɗi winndango ma, ammaa mi yiɗaa winndugo ɗe dow ɗereewol. 

14  Mi tammi en ngiidan nii seɗɗa. En ngeewtidan hunnduko bee hunnduko. 

15  Salaaman laatano ma! Soobiraaɓe ma koofni ma. An boo hoofnu soobiraaɓe meeɗen haa ton gooto gooto.

