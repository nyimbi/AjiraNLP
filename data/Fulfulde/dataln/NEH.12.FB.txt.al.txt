1  Ndaa inɗe liman'en e Lewi'en warduɓe bee Zorobaabila ɓii Salatiyel e Yeesu'a: Seraya, Yeremiya, Esira, 

2  Amariya, Malluku, Hattus, 

3  Sekaniya, Rehum, Meremot, 

4  Iddo, Ginnetoy, Abiyya, 

5  Miyamin, Ma'adiya, Bilga, 

6  Sema'ya, Yoyaribu, Yeda'ya, 

7  Sallu, Amok, Hilkiyya, Yeda'ya. Kamɓe ngoni ardiiɓe liman'en e deerɗiraaɓe maɓɓe nder zamanu Yeesu'a. 

8  Lewi'en ngoni: Yeesu'a, Binnuy, Kadmiyel, Serebiya, Yahuuda e Mattaniya. Kaŋko e deerɗiraaɓe maako ngoni halfitinaaɓe gime maŋgtooje. 

9  Bakbukiya e Unni e deerɗiraaɓe muuɗum'en tiitotiri bee maɓɓe nder kuuɗe muuɗum'en. 

10  Yeesu'a danyi Yooyakim, Yooyakim danyi Eliyasib, Eliyasib danyi Yoyada, 

11  Yoyada danyi Yonatan, Yonatan danyi Yaddu'a. 

12  Nder zamanu Yooyakim, ɓe'e ngoni baaba-ci'e'en liman'en: Meraya ngam saare Seraya, Hananiya ngam saare Yeremiya, 

13  Mesullam ngam saare Esira, Yehohanan ngam saare Amariya, 

14  Yonatan ngam saare Meliku, Yusufu ngam saare Sebaniya, 

15  Adna ngam saare Harim, Helkay ngam saare Merayot, 

16  Zekariya ngam saare Iddo, Mesullam ngam saare Ginneton, 

17  Zikiri ngam saare Abiyya, Piltay ngam ci'e Miyamin e Mo'adiya, 

18  Sammu'a ngam saare Bilga, Yonatan ngam saare Sema'ya, 

19  Mattenay ngam saare Yoyaribu, Uzzi ngam saare Yeda'ya, 

20  Kallay ngam saare Sallay, Eber ngam saare Amok, 

21  Hasabiya ngam saare Hilkiyya, Netaneyel ngam saare Yeda'ya. 

22  Nder zamanu Eliyasib e Yoyada e Yohanan e Yaddu'a, inɗe Lewi'en laatiiɓe baaba-ci'e'en mbinndaama non boo liman'en haa wargo laamu Dariyus Persiijo. 

23  Lewi'en laatiiɓe baaba-ci'e'en mbinndaama nder Deftere Habaruuji Nyalaaɗe, haa wargo zamanu Yohanan ɓii Eliyasib. 

24  -

25  Mawɓe Lewi'en, ɓe'e: Hasabiya e Serebiya e Yeesu'a ɓii Kadmiyel. Deerɗiraaɓe maɓɓe Mattaniya e Bakbukiya e Obadiya tiitotiri bee maɓɓe ngam maŋgtugo e yettugo Jawmiraawo fodde geɓe maɓɓe, bana Daawuda, goɗɗo Allah umruno. Mesullam e Talmon e Akkubu ngoni aynooɓe dammuɗe ngam aynugo cigorɗi haa dammuɗe. 

26  Kamɓe ɓe ngeeɗi nder zamanu Yooyakim ɓii Yeesu'a ɓii Yocadak e Nehemiya ngomnaajo e Esira, limanjo e moodibbo tawreeta. Cenki mahol Urusaliima 

27  Saa'i cenki mahol Urusaliima, ɓe ɗaɓɓitoyi Lewi'en haa nokkuuje ɓe ngoni fuu haa ɓe ngara Urusaliima, ɓe mbaɗa juulde cenki mahol bee seyo, bee gettooje e gimi, bee koŋsiije e moolooji e garayaaji. 

28  -

29  Yimooɓe ngari diga gure taariiɗe Urusaliima e kawyeeji Netofa'en e Bayti-Gilgal e laɗɗe Geba e Azmawet, ɓe mooɓtotiri haa Urusaliima, ngam yimooɓe man nyiɓanino ko'e muuɗum'en kawyeeji taariiɗi Urusaliima. 

30  Liman'en e Lewi'en aarti senugo ko'e muuɗum'en. Nden ɓe ceni yimɓe e dammuɗe e mahol. 

31  Min, mi wa'ini ardiiɓe Yahuuda dow mahol, mi darni yimooɓe geɓe mawɗe ɗiɗi ngam yimugo gime gettooje. Yeɓre woore yehi dow hoore mahol gal juŋngo nyaamo heedi Dammugal Jiddere. 

32  Hosa'ya tokki nde bee reeta ardiiɓe Yahuuda. 

33  Non boo Azariya e Esira e Mesullam 

34  e Yahuuda e Benyamin e Sema'ya e Yeremiya 

35  e woɗɓe liman'en bee algaytaaji e Zekariya ɓii Yonatan ɓii Sema'ya ɓii Mattaniya ɓii Mikaya ɓii Zakkur ɓii Asaf 

36  e deerɗiraaɓe muuɗum'en Sema'ya e Azareyel e Milalay e Gilalay e Ma'ay e Netaneyel e Yahuuda e Hanani, bee kuuje gimruɗe Daawuda, goɗɗo Allah. Moodibbo Esira ardi ɓe. 

37  Ɓe mba'i Dammugal Seeɓoore, ɓe tiiti cir, ɓe mba'i jaaɓruɗe haa Berniwol Daawuda, ɓe tokki wa'orde mahol dow saare Daawuda yahugo Dammugal Ndiyam haa fuunaaŋge. 

38  Yeɓre ɗiɗawre boo yehi gal juŋngo nano. Mi tokki nde bee reeta ardiiɓe Yahuuda feere dow mahol. Min tokki mahol dow suudu towndu wi'eteendu Defrudu, haa yotti mahol jaasŋgol. 

39  Min tokkiti dow Dammugal Efrayim e Dammugal Yesana e Dammugal Liɗɗi e suudu Hananiyel towndu e suudu towndu wi'eteendu Teemerre e Dammugal Baali. Min kaaɗi haa Dammugal Aynol. 

40  Geɓe yimooɓe ɗiɗi fuu ndari haa haykaliiru Allah. Reeta kaliifa'en ɗon ngondi bee am, 

41  non boo liman'en Eliyakim e Ma'aseya e Miyamin e Mikaya e Eliyo'enay e Zekariya e Hananiya, bee algaytaaji 

42  e Ma'aseya e Sema'ya e Eli'azaaru e Uzzi e Yohanan e Malkiyya e Elam e Ezer. Nden yimooɓe puɗɗi yimugo, Yisrahiya limtani ɓe. 

43  Nyannde maajum ɓe lii'ani Allah kirsaaɗi ɗuuɗɗi. Ɓe ceyi, ngam Allah hokki ɓe seyo maŋngo. Rewɓe e ɓikkoy ceyodi bee maɓɓe. Hoolo seyo Urusaliima yehi daayiiɗum. Nguure liman'en e Lewi'en 

44  Nyannde nde ɓe njo'ini aynooɓe haa cuuɗi cigorɗi ngam dokke e ɓenndalooje aartuɗe e zakkaaji, ngam sigaago ton ko yimɓe ngaddi diga gese taariiɗe gure, waato geɗe ɗe tawreeta ta'ani liman'en e Lewi'en. Yahuudu'en ceyori kuugal liman'en e Lewi'en. 

45  Ɓe kuuwi kuugal Allah maɓɓe e kuugal cenki. Yimooɓe e aynooɓe dammuɗe, kamɓe boo ɓe kuuwi fodde umroore Daawuda e ɓiyum Suleymaanu. 

46  Ngam diga ɓooyma, nder zamanu Daawuda e Asaf, woodino ardiiɓe dow yimooɓe e gimi maŋgtooje e gettooje ngam Allah. 

47  Nder zamanu Zorobaabila e zamanu Nehemiya, Isra'iila'en fuu ndokki geɗe haa yimooɓe e aynooɓe dammuɗe, fodde haaje kala nyalaade fuu. Non boo dokke cenaaɗe ngam Lewi'en. Lewi'en boo ndokki liman'en, danygol Haruna, ko tawreeta yeɗani ɓe nder dokke ɗe'e.

