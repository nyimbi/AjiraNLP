1  Ngam kaliifaajo gime. Yimre nde ɓiɓɓe Koora. 

2  Onon ummaatooje fuu, kelle juuɗe, teddine Allah bee hoolo seyo! 

3  Ngam Jawmiraawo Ɓaŋiiɗo, o kuleteeɗo, o laamiiɗo mawɗo dow duniyaaru fuu! 

4  O leesnani en jama'aaje, o ɗowtinani en ummaatooje! 

5  O suɓani en maral meeɗen, en ceyori ɗum, enen danygol Yaakubu ngol o yiɗi. 

6  Allah wa'ake leeso laamu mum, caka hoolo e fuufaaŋgo luwe. 

7  Ngime! Ngimane Allah men maŋgtooje! Ngime! Ngimane laamiiɗo men maŋgtooje! 

8  Ngam Allah woni laamiiɗo duniyaaru fuu, ngimane mo yimre ɓurnde wooɗugo. 

9  Allah ɗon jooɗi dow leeso laamu mum seniiŋgo. O ɗon laamano ummaatooje fuu. 

10  Mawɓe ummaatooje ɗon mooɓo hawtaade bee ummaatoore Allah mo Ibrahiima. Ngam Allah jeyi bawarɗe duniyaaru, o ɓaŋiiɗo masin.

