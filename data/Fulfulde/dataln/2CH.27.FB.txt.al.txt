2   Laamiiɓe 

15  :

32  -

38  ) 

1  Yotam woodi duuɓi noogas e jowi, saa'i o laamo. O laami haa Urusaliima duuɓi sappo e joweego. Innde daada maako, Yeruusa ɓii Cadok. 

2  O waɗi ko fottani Jawmiraawo, bana baaba maako Uzziya waɗno fuu, bilaa woofugo bee nastugo nder haykaliiru Jawmiraawo, ammaa ummaatoore tokki waɗugo kalluɗum. 

3  Yotam mahi dammugal ɓaŋgiiŋgal haa haykaliiru Jawmiraawo, o nyiɓi ɗuuɗɗum boo dow mahol haa Ofel. 

4  O nyiɓi berniiji nder kooseeje Yahuuda. Nder layɗe boo o nyiɓi cuuɗi mawɗi cemmbiɗɗi e cuuɗi towɗi cemmbiɗɗi. 

5  O haɓi bee laamiiɗo Ammooni'en, o jaali mo. Nduuɓu maajum Ammooni'en ndokki mo cardi baakin kilo ujine tati (

3  .

20  .

6  Yotam laati baawɗo, ngam o tokki laabi Jawmiraawo Allah maako bilaa selugo ɗi sam. 

7  Luttuɗum haala Yotam e kuuɗe mum fuu, konuuji mum e kuuɗe mum fuu, ɗum winndaama nder Deftere Laamiiɓe Isra'iila e Yahuuda. 

8  O woodi duuɓi noogas e jowi, saa'i o laamo. O laami haa Urusaliima duuɓi sappo e joweego. 

9  Yotam maayi, ɓe uwi mo baŋnge genaale kaakiraaɓe maako nder Berniwol Daawuda. Ɓiyiiko Akas laami haa pellel maako.

