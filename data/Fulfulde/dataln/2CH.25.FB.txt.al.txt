2   Laamiiɓe 

14  :

1  -

22  ) 

1  Amasiya woodi duuɓi noogas e jowi, saa'i o laamo. O laami haa Urusaliima duuɓi noogas e joweenayi. Innde daada maako, Yo'addan mo Urusaliima. 

2  Amasiya waɗi ko fottani Jawmiraawo, ammaa naa bee ɓernde woore. 

3  Nde Amasiya semmbiɗi nder laamu, o mbari jaggiiɓe mbarnooɓe laamiiɗo Yo'as, baaba maako. 

4  Ammaa o mbaraay ɓiɓɓe maɓɓe. O waɗi fodde ko winnda nder tawreeta, deftere Muusa. Ton Jawmiraawo umri: “Taa baabiraaɓe maaya ngam daliila hakkeeji ɓiɓɓe muuɗum'en. Taa ɓiɓɓe boo maaya ngam daliila hakkeeji baabiraaɓe muuɗum'en. Ammaa koo moy maaya ngam daliila hakke muuɗum tan.” 

5  Amasiya mooɓti worɓe nder laamu muuɗum, yimɓe Yahuuda e Benyamin fodde ci'e muuɗum'en e dow ardaaŋgal ardiiɓe dow honooɓe ujineere e ardiiɓe dow honooɓe teemerre. O limi koo moy mo duuɓi noogas e ko ɓuri. Limgal maɓɓe waɗi waawɓe konu suɓaaɓe ujine teemeɗɗe tato (

300  .

6  O hoo'i boo Isra'iila'en ujine teemerre (

100  .

3  .

7  Ammaa goɗɗo Allah wari haa maako, wi'i mo: “Barkaama, taa accu jama'aare Isra'iila'en yahda bee maaɗa, ngam Jawmiraawo wondaay bee danygol Efrayim fuu, waato yimɓe laamu Isra'iila. 

8  To ɓe njahdi bee maaɗa, koo to an a haɓi bee semmbe ma fuu, Jawmiraawo do'ete yeeso konne'en ma. Ngam Allah mari baawɗe wallugo e do'ugo fuu.” 

9  Amasiya ƴami goɗɗo Allah man: “E noy cardi fuu ndi njoɓmi ngam jama'aare Isra'iila'en?” O jaabi: “Jawmiraawo waawan hokkugo ma ɓuranɗum ɗu'um!” 

10  Amasiya senndiri jama'aare Isra'iila'en bee yimɓe mum, wi'i Isra'iila'en kuuca. Ngam maajum ɓe tikkani Yahuuda masin, ɓe kooti bee tikkere saatunde. 

11  Nden Amasiya tiɗɗini ɓernde mum, yahri yimɓe mum haa Waadiwol Mannda. Ton ɓe mbari ɓiɓɓe Se'ir ujine sappo (

10  .

12  Yimɓe Yahuuda naŋngi woɗɓe ujine sappo (

10  .

13  Ammaa jama'aare Isra'iila'en ɓe Amasiya wi'i ɓe kuuca ngam taa ɓe mballa mo nder haɓre, jama'aare man hippi gure Yahuuda diga Samariya haa yotti Baytihurun, mbari yimɓe ujine tato (

3  .

14  Nde Amasiya jaali Edoomi'en, o hoori ɗowanteeɓe yimɓe Se'ir, o darni ɓe haa ɓe laato ɗowanteeɓe maako. O sujidani ɓe, o wulani ɓe uurle boo. 

15  Jawmiraawo tikkani Amasiya, neli annabiijo haa maako, haa o wi'a mo: “Koni ɗakkotirɗa bee ɗowanteeɓe ɓe mbaawaay hisnugo yimɓe muuɗum'en hokkaaɓe haa juŋngo ma?” 

16  Saa'i o ɗon wolwa tawon, Amasiya wi'i mo: “Min mbaɗi ma dawranoowo laamiiɗo na? Accu! Malla a yiɗi mbareego?” Annabiijo acci felugo laamiiɗo, ammaa o wi'i: “Mi anndi Allah anniyi halkugo ma, ngam a waɗi ɗum, a nanaay wasuyeewol am boo.” 

17  Amasiya, laamiiɗo Yahuuda sarwotiri bee yimɓe mum. Nden o neli nelaaɓe haa Yo'as ɓii Yo'ahas ɓii Yeehu, laamiiɗo Isra'iila, ɓe mbi'a mo: “War potten, kaɓen!” 

18  Yo'as, laamiiɗo Isra'iila neli haa Amasiya laamiiɗo Yahuuda, wi'ugo mo: “Wumre gi'e Libanon neli haa lekki cemmbiɗki Libanon, wi'ugo: Accu ɓiyam gorko te'a ɓiya debbo. Ammaa ndabbaawa ladde ngonŋga haa Libanon saali ton, dammi wumre gi'e. 

19  Gooŋga, a jaali Edoom, kanjum ɓernde ma mawniti, a teddini hoore ma! Jonta kam, jooɗa haa saare ma. Koni ngiɗɗa fooɗango hoore ma sarru haa ndo'oɗa, an e Yahuuda fuu?” 

20  Ammaa Amasiya faalaay bolle ɗe'e ngam ɗum iwi haa Allah mo muuyi hokkugo Yahuudu'en haa juŋngo Yo'as, ngam ɓe ɗakkotiri bee ɗowanteeɓe Edoomi'en. 

21  Nden Yo'as, laamiiɗo Isra'iila wari, fotti bee Amasiya, laamiiɗo Yahuuda, ɓe kaɓi haa Bayti-Semes nder maral Yahuuda. 

22  Isra'iila jaali Yahuuda, yimɓe Yahuuda ndoggi, koo moy haa saare mum. 

23  Yo'as laamiiɗo Isra'iila naŋngi Amasiya ɓii Yo'as ɓii Yo'ahas haa Bayti-Semes, nden o yahri mo haa Urusaliima. O sumpiti mahol Urusaliima, diga Dammugal Efrayim haa Dammugal Toldu, baakin meetir teemeɗɗe ɗiɗi. 

24  O hooci kaŋŋeeri e cardi e kuuje marɗe saman gonɗe nder haykaliiru Allah les aynol Obet-Edoom, non boo ndesaaje saare laamu fuu. O hooci boo naŋngaaɓe, o lorti haa Samariya. Timmuki laamu Amasiya 

25  Ammaa ɓaawo maayde Yo'as ɓii Yo'ahas, laamiiɗo Isra'iila, Amasiya ɓii Yo'as, laamiiɗo Yahuuda tokki yeeɗugo duuɓi sappo e jowi. 

26  Luttuɗum haala Amasiya, diga fuɗɗoode haa timmoode, ɗum winndaama nder Deftere Laamiiɓe Yahuuda e Isra'iila. 

27  Diga Amasiya acci tokkaago Jawmiraawo, ɓe tuurtani mo haa Urusaliima. O doggi haa Lakis. Ammaa ɓe neli ɗaɓɓitoygo mo haa Lakis, ɓe tawi mo, ɓe mbari mo ton. 

28  Ɓe njahri ɓanndu maako bee pucci, ɓe uwi mo baŋnge kaakiraaɓe maako haa berniwol Yahuuda.

