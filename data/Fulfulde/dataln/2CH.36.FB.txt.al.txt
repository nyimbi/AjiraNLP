2   Laamiiɓe 

23  :

31  -

35  ) 

1  Ɓaawo man yimɓe lesdi Yahuuda cuɓi Yo'ahas ɓii Yusiya, laamini mo haa pellel baaba maako haa Urusaliima. 

2  Yo'ahas woodi duuɓi noogas e tati, saa'i o laamo. O laami haa Urusaliima lebbi tati. 

3  Neko, laamiiɗo Misra ɓorti mo laamu haa Urusaliima, yowani lesdi Yahuuda jomorgol, cardi baakin kilo ujine tati e kaŋŋeeri baakin kilo cappanɗe tati. 

4  Laamiiɗo Misra waɗi Eliyakim deerɗiraawo Yo'ahas laamiiɗo Yahuuda e Urusaliima, sannji innde maako bee Yooyakim. Ammaa deerɗiiko Yo'ahas, Neko naŋngi mo, yahri mo haa Misra. Laamu Yooyakim (

2   Laamiiɓe 

23  :

36  ; 

24  :

7  ) 

5  Yooyakim woodi duuɓi noogas e jowi, saa'i o laamo. O laami haa Urusaliima duuɓi sappo e go'o. O waɗi kalluɗum yeeso Jawmiraawo Allah maako. 

6  Nabukodonosor laamiiɗo Baabila wari hippi mo, haɓɓi mo bee callalluuji ngam yahra mo haa Baabila. 

7  Nabukodonosor hooci kuuje goɗɗe haa haykaliiru Jawmiraawo, yahri ɗe haa Baabila, nastini ɗe nder saare laamu mum. 

8  Luttuɗum haala Yooyakim e kuuɗe mum nyidduɗe e ko heɓi mo fuu, ɗum winndaama nder Deftere Laamiiɓe Isra'iila e Yahuuda. Ɓiyiiko Yooyakin laami haa pellel maako. Laamu Yooyakin (

2   Laamiiɓe 

24  :

8  -

17  ) 

9  Yooyakin woodi duuɓi joweetati, saa'i o laamo. O laami haa Urusaliima lebbi tati bee balɗe sappo. O waɗi kalluɗum yeeso Jawmiraawo. 

10  Mawri man, haa fuɗɗoode hitaande, laamiiɗo Nabukodonosor neli ngam naŋngugo mo. Ɓe njahri mo haa Baabila, hawtaade bee kuuje haykaliiru Jawmiraawo ɗuuɗa-samanje. Nabukodonosor waɗi Sedekiya bappaanyo Yooyakin laamiiɗo Yahuuda e Urusaliima. Laamu Sedekiya e do'ere Urusaliima (

2   Laamiiɓe 

24  :

18  -

20  ; 

25  :

8  -

21  ; Yeremiya 

39  :

8  -

10  ; 

52  :

1  -

3  ,

12  -

30  ) 

11  Sedekiya woodi duuɓi noogas e go'o, saa'i o laamo. O laami haa Urusaliima duuɓi sappo e go'o. 

12  O waɗi kalluɗum yeeso Jawmiraawo Allah maako. O leestinaay hoore maako yeeso annabi Yeremiya, bolwanɗo mo wolde Jawmiraawo. 

13  Laamiiɗo Nabukodonosor hunni mo bee innde Allah haa o ɗowtano mo. Ammaa o tuurtani mo. O saatini hoore maako, o sali lortaago haa Jawmiraawo Allah Isra'iila. 

14  Mawɓe liman'en e yimɓe boo tokki yewugo umroore Allah. Ɓe kuuwi fodde kuuɗe nyidduɗe ɗe ummaatooje goɗɗe kuuwi fuu. Ɓe coɓni haykaliiru Jawmiraawo ndu o senno haa Urusaliima. 

15  Nde ɗuuɗɗum Jawmiraawo Allah kaakiraaɓe maɓɓe nelani ɓe nelaaɓe mum, ngam o yurmini yimɓe maako e jooɗorde maako. 

16  Ammaa ɓe njanci nelaaɓe Allah, ɓe njawi bolle maako, ɓe njali annabi'en maako haa tikkere Jawmiraawo ummi dow yimɓe mum, haa joonde nde'e wo'tataake. 

17  Nden Jawmiraawo yahri laamiiɗo Kaldiya'en dow maɓɓe. O mbardi honooɓe Yahuuda suɓaaɓe bee kaafahi haa haykaliiru maɓɓe seniindu. O enɗaay suka'en e faanyɓe rewɓe, koo ndotti'en e ɗuuɗa-duuɓi'en boo. Allah hokki mo ɓe fuu haa juŋngo maako. 

18  Laamiiɗo Kaldiya'en ɓofti kuuje mawɗe e pamare fuu haa haykaliiru Jawmiraawo, non boo ndesaaje gonɗe haa maaru e haa ndesaaje laamiiɗo e mawɓe mum, o yahri ɗum fuu haa Baabila. 

19  Honooɓe maako nguli haykaliiru Allah, ngibbini mahol taariiŋgol Urusaliima, nguli cuuɗi cemmbiɗɗi haa laamorde, kalki kuuje marɗe saman fuu. 

20  O dahi daɗɓe kaafahi fuu haa Baabila. Ton ɓe laati maccuɓe maako e maccuɓe danygol maako haa wargo laamu Perezzi'en. 

21  Bana nii Jawmiraawo hebbitiniri ko o wi'no bee hunnduko Yeremiya: “Lesdi ferwan, siwtoto duuɓi cappanɗe joweeɗiɗi, haa to ndi safti kitaale siwtaare ɗe'e.” Koores duŋi nyiɓtugo haykaliiru (Esira 

1  :

1  -

4  ) 

22  Nder nduuɓu Koores, laamiiɗo Persiya aranu, Jawmiraawo anniyi hebbitingo wolde muuɗum nde o wi'no bee hunnduko annabi Yeremiya, o ummini ɓernde Koores haa o neldi wooynaandu nder laamu maako fuu, bee hunnduko e binndol fuu, wi'ugo: 

23  “Ndaa nii Koores, laamiiɗo Persiya wi'i: Jawmiraawo Allah mo asama, hokki yam laamuuji duniyaaru fuu. Kaŋko o umri yam mi nyiɓana mo haykaliiru haa Urusaliima nder lesdi Yahuuda. Moy caka mooɗon ɗon nder ummaatoore Allah? Allah wonda bee maako. Sey o yaha ton.”

