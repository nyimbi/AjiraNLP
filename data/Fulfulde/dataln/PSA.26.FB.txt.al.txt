1  Yimre Daawuda. Gooŋɗinam, yaa Jawmiraawo, ngam mi laaɓɗo, mi hooli Jawmiraawo, mi dimmbataako sam! 

2  Linyam, yaa Jawmiraawo! Foondu gooŋgaaku am! Lincitu numooji am e anniyaaji ɓernde am! 

3  Ngam tum mi ɗon siftora mbooɗeeŋga ma, mi ɗon tokko gooŋgaaku ma. 

4  Mi jooɗodottaako bee faasiki'en, mi waancidittaa bee naafiki'en. 

5  Mi ɗon wanya mooɓtorde waɗooɓe zunuuba, mi jooɗataako caka halluɓe. 

6  Yaa Jawmiraawo, mi lootan juuɗe am ngam waŋgingo mi walaa aybe. Mi taaroto hirsirde ma, yaa Jawmiraawo, 

7  ngam haa mi yima maŋgtoore ma bee sawtu, mi seedo kaayeefiiji ma fuu. 

8  Yaa Jawmiraawo, mi yiɗi suudu ma, haa njooɗiiɗa e jooɗorde tedduŋgal ma. 

9  Taa laaram bana ndaardata hakke'en, taa laaram bana ndaardata rufooɓe ƴiiƴam. 

10  Juuɗe maɓɓe ɗon mbaɗa zunuuba, nyaamo koo moy maɓɓe heewi ngeenaari zammba. 

11  Ammaa min kam, mi laaɓɗo. Rimɗinam, mo'anam! 

12  Kosɗe am ɗon ndari haa nokkuure tabitnde, mi maŋgtan Jawmiraawo nder mooɓtorɗe jama'aare mum.

