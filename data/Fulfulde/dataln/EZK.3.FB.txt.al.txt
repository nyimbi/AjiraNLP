1  O wi'i yam: “Ɓii-Aadama, nyaam ko woni yeeso ma, nyaam deftere taggaande nde'e. Nden yah, wolwan yimɓe Isra'iila!” 

2  Mi maɓɓiti hunnduko, o nyaamni yam deftere taggaande nde'e. 

3  O wi'i yam: “Ɓii-Aadama, nyaam nde, hebbin reedu ma bee deftere taggaande nde'e!” Mi nyaami nde, nde weli haa hunnduko am bana njumri. 

4  Nden o wi'i yam: “Ɓii-Aadama, yah haa yimɓe Isra'iila jonta, yeccu ɓe bolle am. 

5  Mi nelaay ma haa ummaatoore wolwannde ɗemŋgal janannal malla bolle caɗɗe, ammaa haa yimɓe Isra'iila. 

6  Naa haa ummaatooje ɗuuɗɗe bolwanɗe ɗemŋgal janannal malla bolle caɗɗe ɗe a faamataa. To mi nelno ma haa maɓɓe kam maa, ɓe nananno ma. 

7  Ammaa yimɓe Isra'iila nanantaa ma, ngam ɓe cali nanango yam min, ko'e maɓɓe caati. 

8  Ndaa, mi yoornan gite ma bana ɗe maɓɓe, mi saatinan hoore ma boo bana maɓɓe. 

9  Mi saatinan hoore ma bana hayre ɓurnde saatugo. Taa hul ɓe, taa gite maɓɓe kulne, ngam ɓe tuurtooɓe.” 

10  Nden o wi'i yam: “Ɓii-Aadama, bolle ɗe mi wi'ete fuu, nan ɗe bee noppi ma, jaɓ ɗe haa ɓernde ma! 

11  Yah haa dahaaɓe, haa yimɓe ummaatoore ma, koo ɓe nanan koo ɓe caloto nanugo, yeccu ɓe: Ndaa nii Allah Jawmiraawo wi'i.” 

12  Nden Ruuhu Allah eeŋgini yam. Mi nani hoolo semmbiɗŋgo haa ɓaawo am ɗon wi'a: Tedduŋgal laatano Jawmiraawo haa nokkuure mum! 

13  Mi nani hoolo bileeji tagle geete go, ɗi ɗon meemindira e hoolo pallooje go baŋnge maaje e hoolo semmbiɗnde. 

14  Ruuhu eeŋgini yam, dilliri yam, mi hooti bee tikkere saatunde nder ɓernde am, ngam juŋngo Jawmiraawo teddani yam. 

15  Bana non njottoriimi dahaaɓe jooɗiiɓe haa Tel-Abiba, haa fomoonde maayo Kebar. Mi jooɗi ton caka maɓɓe nyalɗe joweeɗiɗi, mi cakliiɗo. Ezekiyel laati aynoowo Isra'iila (Ezekiyel 

33  :

1  -

9  ) 

16  Haa timmoode nyalɗe joweeɗiɗi, Jawmiraawo wolwani yam bolle ɗe'e: 

17  “Ɓii-Aadama, mi darni ma a aynoowo yimɓe Isra'iila. A nana wolde wurtotoonde hunnduko am, a reentina ɓe bee innde am. 

18  To mi wi'i goɗɗo kalluɗo: Fakat a maayan, an boo a reentinaay mo, a wolwaay, a reentinaay kalluɗo haa o acca laawol maako kalluŋgol, o hisna yoŋki maako, nden kam kalluɗo oo maayan ngam aybe mum, ammaa mi ƴaman ƴiiƴam maako haa maaɗa. 

19  Ammaa to a reentini kalluɗo, kaŋko boo o accaay halleende maako, o accaay laawol maako kalluŋgol, nden kam o maayan nder aybe maako, an kam a hisni yoŋki ma. 

20  To adiliijo acci adilaaku mum, waɗi kalluɗum, to an a reentinaay mo, min boo mi do'i mo, o maayi, nden kam o maayi nder hakke maako, walaa mo siftorta kuuɗe maako adiliije ɗe o huuwi. Ammaa mi ƴaman ƴiiƴam maako haa maaɗa. 

21  To a reentini adiliijo ngam taa o waɗa hakke, to o waɗaay hakke, nden kam o yeeɗan fakat ngam o jaɓi reentineego, an boo a hisni yoŋki ma.” Ezekiyel muukɗi 

22  Kadiboo, juŋngo Jawmiraawo naŋngi yam haa Tel-Abiba. O wi'i yam: “Umma, wurta, yah haa waadiwol, haa mi wolwane ton.” 

23  Mi ummi, mi wurti, mi yehi haa waadiwol. Ndaa, tedduŋgal Jawmiraawo ɗon dari ton, bana ko ngi'mi haa maayo Kebar. Nden mi sujidi. 

24  Ruuhu nasti nder am, darni yam dow kosɗe am. Jawmiraawo wolwani yam, wi'i: “Nastu suudu ma, maɓɓu dammugal. 

25  Ɓii-Aadama, ton yimɓe kaɓɓete bee ɓoggi, ngam taa a wurto, a wonda bee maɓɓe. 

26  Min boo mi takkan ɗemŋgal ma nder hunnduko ma ngam muukɗingo ma, nden a waawataa felugo ɓe, ngam ɓe tuurtooɓe. 

27  Ammaa saa'i mi wolwante, mi maɓɓitan hunnduko ma, ngam a yecca ɓe: Ndaa nii Allah Jawmiraawo wi'i. Mo yiɗi nanugo, nanan. Mo saloto boo, nanataa. Ngam ɓe tuurtooɓe fakat.”

