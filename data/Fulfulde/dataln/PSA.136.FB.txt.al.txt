1  Ngette Jawmiraawo, ngam o booɗɗo – mbooɗeeŋga maako ɗon haa abada. 

2  Ngette Allah Mawɗo – mbooɗeeŋga maako ɗon haa abada. 

3  Ngette Jawmiraawo jawmiraaɓe – mbooɗeeŋga maako ɗon haa abada. 

4  Kaŋko feere maako ɗon waɗa kaayeefiiji mawɗi – mbooɗeeŋga maako ɗon haa abada. 

5  O tagi asamanji bee hikma – mbooɗeeŋga maako ɗon haa abada. 

6  O we'iti lesdi dow ndiyamji – mbooɗeeŋga maako ɗon haa abada. 

7  O waɗi jayli mawɗi – mbooɗeeŋga maako ɗon haa abada. 

8  naaŋge ngam laamanaago nyalawma – mbooɗeeŋga maako ɗon haa abada – 

9  lewru e koode boo ngam laamanaago jemma – mbooɗeeŋga maako ɗon haa abada. 

10  O mbari ɓiɓɓe Misra'en afɓe – mbooɗeeŋga maako ɗon haa abada. 

11  O wurtini yimɓe Isra'iila diga Misra – mbooɗeeŋga maako ɗon haa abada – 

12  bee juŋngo maako semmbiɗŋgo – mbooɗeeŋga maako ɗon haa abada. 

13  O senndi maayo Maaliya geɓe ɗiɗi – mbooɗeeŋga maako ɗon haa abada. 

14  O eerni yimɓe Isra'iila haa caka maago – mbooɗeeŋga maako ɗon haa abada. 

15  O majjini Firawna e mooɓre honooɓe mum nder maago – mbooɗeeŋga maako ɗon haa abada. 

16  O ɗowi ummaatoore maako nder ladde – mbooɗeeŋga maako ɗon haa abada. 

17  O mbari laamiiɓe mawɓe – mbooɗeeŋga maako ɗon haa abada, 

18  o mbari laamiiɓe tedduɓe – mbooɗeeŋga maako ɗon haa abada, 

19  Sihon, laamiiɗo Amoori'en – mbooɗeeŋga maako ɗon haa abada, 

20  e Ook, laamiiɗo Baasan – mbooɗeeŋga maako ɗon haa abada. 

21  O hokki lesɗe maɓɓe haa ummaatoore maako – mbooɗeeŋga maako ɗon haa abada, 

22  ɗe laati maral Isra'iila'en jagganooɓe mo – mbooɗeeŋga maako ɗon haa abada. 

23  O yejjitaay en saa'i en toskaaɓe – mbooɗeeŋga maako ɗon haa abada. 

24  O hisni en juuɗe konne'en men – mbooɗeeŋga maako ɗon haa abada. 

25  O ɗon nyaamna tagefooji fuu – mbooɗeeŋga maako ɗon haa abada. 

26  Ngette Allah mo asama – mbooɗeeŋga maako ɗon haa abada.

