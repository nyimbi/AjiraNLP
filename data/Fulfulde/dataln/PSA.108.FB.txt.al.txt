57  :

6  ,

8  -

11  ; 

60  :

7  -

14  ) 

1  Yimre Daawuda. 

2  Mi hoolake ma, yaa Allah, mi hoolake ma fakat! Mi yiman, mi maŋgtete bee yoŋki am fuu. 

3  Hiddeko weeta, mi fina, mi fiya moolooru am bee hoodu am! 

4  Mi yettete caka ummaatooje, yaa Jawmiraawo! Mi yimante caka jama'aaje! 

5  Ngam mbooɗeeŋga ma ɗon yaha gaɗa asamanji, gooŋgaaku ma boo yottake duule. 

6  Yaa Allah, maŋngu ma ɓaŋgo dow asamanji! Tedduŋgal ma ɓaŋgo dow duniyaaru fuu! 

7  ngam haa yiɗaaɓe ma kisa! Hisnu min bee nyaamo ma, jaabam! 

8  Allah wolwi nder haykaliiru mum seniindu, wi'i: “Mi jaaloto, mi senndan Sikem, mi foondan waadiwol Sukkot. 

9  Gile'at min jeyi, non boo Manassa, Efrayim woni hufneere am njamndiire, Yahuuda woni sawru laamu am. 

10  Mo'ab woni yiiworde am, mi sakkinan faɗo am dow lesdi Edoom, mi umminan gookaali dow lesdi Filistiya. 

11  Moy yahratammi nder berniwol cemmbiɗŋgol? Moy ɗowatammi haa Edoom?” 

12  Yaa Allah, gooŋga a wudini min na? A acci wondugo bee jama'aaje konu amin na? 

13  Wallu min jaalaago konne'en amin! Ngam ballal yimɓe nafataa sam! 

14  To Allah ɗon wondi bee meeɗen, en keɓan jaalorgal, ngam kaŋko dammata konne'en meeɗen!

