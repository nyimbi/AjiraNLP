1  Nyannde feere, Samson yehi Gaaza. O fotti bee debbo daakaareejo ton, o waaldi bee maako. 

2  Yimɓe Gaaza nani Samson ɗon ton. Ɓe taari mo, ɓe mbaɗi baaltol haa dammugal berniwol jemmaare man fuu. Ammaa walaa ko ɓe mbaɗi Samson jemmaare man, ɓe mbi'i: “En ndeena haa fajiri nden en mbara mo.” 

3  Samson waali, ammaa caka jemma o ummi. O naŋngi pareeje dammugal berniwol bee daŋraŋge maaje ɗiɗi fuu. O ɗoofi daŋraŋge bee palduŋgal dammugal, o hoo'i ɗum fuu dow balbe maako, o roondi ɗum haa dow hooseere tiitotirnde bee Heburuun. Deliila zammbi Samson 

4  Ɓaawo man Samson fuɗɗi yiɗugo debbo bi'eteeɗo Deliila, jooɗiiɗo haa waadiwol Soorek. 

5  Laamiiɓe Filisti'en njowo ngari mbi'i Deliila: “Ƴoyru Samson o anndine haa o heɓi semmbe fantunde nde'e. E no goɗɗo heɓrata naŋngugo mo. Bana nii min mbaawan haɓɓugo mo, min tampina mo. Koo moy amin hokkete ceede cardi ujineere e teemerre (

1  .

100  ).” 

6  Nden Deliila ƴami Samson: “Useni anndinam haa keɓata semmbe fantunde nde'e. Bee ɗume goɗɗo haɓɓete ngam tampingo semmbe ma?” 

7  Samson jaabi mo: “To ɓe kaɓɓi yam bee jiriiji kecci joweeɗiɗi ɗi ciwaa yoorugo, mi tampan, mi laatoto bana yimɓe fuu mba'i.” 

8  Laamiiɓe Filisti'en ngaddani Deliila jiriiji kecci joweeɗiɗi ɗi njooraay tawon. O haɓɓi Samson bee maaji. 

9  Deliila nyukkinino yimɓe nder suudu cakaaru. Nden o wooki, o wi'i: “Samson, Filisti'en ngari naŋngugo ma!” Samson ta'i jiriiji go bana ɓoggol gulaaŋgol. Bana nii walaa mo heɓti sirri semmbe maako. 

10  Deliila wi'i Samson: “A janci yam bee fewugo yam. Jonta kam yeccam no goɗɗo waawrata haɓɓugo ma.” 

11  O jaabi mo: “To ɓe kaɓɓiri yam ɓoggi kesi ɗi kuuwtiniraaka tawon, mi tampan, mi laatoto boo bana yimɓe fuu mba'i.” 

12  Deliila hoo'i ɓoggi kesi, haɓɓi Samson bee maaji. Nden o wooki: “Samson, Filisti'en ngari naŋngugo ma!” Saa'i man worɓe woɗɓe ɗon mbaaltani mo haa nder suudu cakaaru. Ammaa Samson ta'i ɓoggi man haa juuɗe muuɗum bana gaaraaji. 

13  Deliila wi'i Samson: “A janci yam kadiboo bee fewugo yam. Jonta kam, gooŋga anndinam no goɗɗo waawrata haɓɓugo ma.” Samson jaabi mo: “To a wamindiri bami gaasa hoore am joweeɗiɗi bee gaaraaji geesaaɗi, a tiggi ɗum bee tiggirgal nder cannyirɗum, nden kam mi tampan, mi laatoto bana yimɓe fuu mba'i.” 

14  Deliila esti Samson ɗaani, o hoo'i bami gaasa hoore maako joweeɗiɗi, o wamindiri ɗi bee gaaraaji geesaaɗi, o tiggi ɗum bee tiggirgal haa nder cannyirɗum. Nden o wooki: “Samson, Filisti'en ngari naŋngugo ma!” Samson fini, o ɗoofi tiggirgal bee gaaraaji e cannyirɗum man fuu. 

15  Deliila wi'i Samson: “Ɗume tabitinta a yiɗi yam, alhaali boo a hoolaaki yam? Ndaa a janci yam nde tati e a sali boo anndingo yam haa keɓata semmbe fantunde nde'e.” 

16  Bana nii o tokkori Samson bee haala man nyalɗe fuu, haa Samson somi, waawaay munyango ɗum. 

17  Nden o wi'i Deliila: “Gaasa hoore am meeɗaay laɓeego, ngam mi cenaaɗo Allah diga nyalaade danyeeki am. To mi laɓi, semmbe am accatam, mi tampan, mi laatoto bana yimɓe fuu mba'i.” 

18  Nde Deliila anndi Samson wi'i mo gooŋga, o neli ewnaago laamiiɓe Filisti'en, o wi'i: “Ngare jonta, ngam o yecci yam gooŋga.” Laamiiɓe Filisti'en ngari, ɓe ngaddi ceede go boo. 

19  Deliila wallini hoore Samson dow koppi mum haa o ɗaano. Nden o ewni goɗɗo ngam ta'ugo bami gaasa Samson joweeɗiɗi. Deliila fuɗɗi doolugo Samson, ngam semmbe maako majjiri mo. 

20  Deliila wooki: “Samson, Filisti'en ngari naŋngugo ma!” Samson fini, tammi o hisan bana foroy, ngam o anndaa Jawmiraawo acci wallugo mo. 

21  Filisti'en naŋngi mo, ɗoppiti gite maako. Nden ɓe njahri mo haa Gaaza. Ɓe kaɓɓi mo bee callalluuji njamndi mboɗeeri, ɓe ndooli mo namugo alkamaari nder fursina. 

22  Ammaa gaasa hoore maako fuɗi fahin. Kuugal Samson ragarewal e maayde muuɗum 

23  Nyannde feere laamiiɓe Filisti'en mooɓi ngam waɗugo juulde jaalorgal muuɗum'en e lii'anaago ɗowanteeɗo muuɗum'en bi'eteeɗo Daagon kirseteeŋga maŋnga. Ɓe ɗonno ngima: “Ɗowanteeɗo meeɗen hokki en konneejo men Samson.” 

24  Ummaatoore laari Samson, ɓe teddini ɗowanteeɓe maɓɓe ɓe mbi'i: “Ɗowanteeɗo meeɗen hokki en konneejo men. Kaŋko o wonni lesdi, o mbari ɗuuɗɓe nder ummaatoore meeɗen.” 

25  Nde ɓerɗe maɓɓe ɗon ceyi, ɓe mbi'i: “Ngurtine Samson haa min pijira mo!” Ɓe ngurtini Samson nder fursina, ɓe pijiri mo. Nden ɓe ndarni mo caka daŋraŋge suudu, Daagon, 

26  o wi'i derkeejo mo ɗon ɗowa mo: “Ɗowam haa mi meema daŋraŋge doondiiɗe suudu ndu, haa mi ɓaaro ɗe.” 

27  Suudu man heewi worɓe e rewɓe, laamiiɓe Filisti'en njowo fuu ɗon ton, dow soorowol boo yimɓe ujine tato (

3  .

28  Nden Samson tori Jawmiraawo: “Yaa Allah Jawmiraawo, siftoram, hokkitam semmbe am ngam saa'iire nde'e tan, haa mi waato Filisti'en nde woore ngam gite am ɗiɗi.” 

29  Ɓaawo man o naŋngi daŋraŋge cakaaje ɗiɗi, doondiiɗe suudu fuu. O meemi nga'al bee nyaamo maako, ngala boo bee nano maako. 

30  O hooli: “Sey Filisti'en maayda bee am!” Nden o yerɓi bee semmbe maako fuu. Suudu yibbi dow laamiiɓe e yimɓe wonɓe nder maaru fuu. Mbaraaɓe Samson nder maayde muuɗum ɓuri ɗuuɗugo dow mbaraaɓe muuɗum nder wakkati ngeendam muuɗum. 

31  Deerɗiraaɓe maako e banndiraaɓe maako woɗɓe ngari, kooci ɓanndu maako. Ɓe uwi mo hakkunde Cor'a e Estawol nder yenaande Manooha, baaba maako. Samson laatino alkaaliijo Isra'iila duuɓi noogas.

