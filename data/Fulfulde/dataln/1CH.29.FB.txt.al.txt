1  Fahin laamiiɗo Daawuda wolwani jama'aare fuu, wi'i: “Ɓiyam Suleymaanu mo Allah suɓi ɗum kanyum tan, o derkeejo mo walaa kirseeku tawon. Ammaa kuugal mawni masin, ngam laamorde nde laatataako ngam yimɓe, ammaa ngam Allah Jawmiraawo. 

2  Bee baawɗe am fuu taaskitinmi kuuje ngam haykaliiru Allah am: Kaŋŋeeri ngam kuuje kaŋŋeeri e cardi ngam kuuje cardi e njamndi mboɗeeri ngam kuuje njamndi mboɗeeri e njamndi ɓaleeri ngam kuuje njamndi ɓaleeri e leɗɗe ngam kuuje leɗɗe e kaa'e onikis e kaa'e ngam jaagnugo e kaa'e ɓaleeje e ɗe noone feere feere e kaa'e marɗe saman e kaa'e daneeje ɗuuɗɗe masin. 

3  Ko ɓuri ɗum, goɗɗum kaŋŋeeri e cardi ndi marmi, mi hokkan ndi ngam haykaliiru Allah am, ngam mi seyorake ndu. Mi ɓesdan ɗum haa ko taaskitinmi ngam haykaliiru seniindu: 

4  Kaŋŋeeri diga Ofir baakin kilo ujine cappanɗe joweenayi (

90  .

210  .

5  ngam huuwugo kuuje kaŋŋeeri e cardi e ngam kuuɗe fawne ɗe waɗooɓe sanaa'a mbaɗata. Kadi moy haa mooɗon yerdake hokkugo caahu ngam Jawmiraawo jonta bee anniya ɓernde mum?” 

6  Baaba-ci'e'en e ardiiɓe le'i e ardiiɓe dow honooɓe ujineere e ardiiɓe dow honooɓe teemerre e mawɓe dow kuuɗe laamiiɗo, ɓe fuu ɓe ngerdi hokkugo caahuuji. 

7  Ɓe ndokki ngam kuugal nder haykaliiru Allah kaŋŋeeri baakin kilo ujine teemerre e cappanɗe jowi (

150  .

10  .

300  .

540  .

3  .

8  Marɓe kaa'e ɗuuɗa-samanje boo, ndokki ɗe nder ndesaari haykaliiru Jawmiraawo haa juŋngo Yehiyel, goɗɗo lenyol Gersom. 

9  Yimɓe ceyori caahu mawɓe, ngam ɓe ndokki Jawmiraawo bee seyo e ɓernde woore. Laamiiɗo Daawuda boo seyi masin. Daawuda yetti Jawmiraawo 

10  Nden Daawuda yetti Jawmiraawo yeeso jama'aare fuu, wi'i: “Yaa Jawmiraawo, Allah kaaka amin Isra'iila, yettoore laatano ma foroy haa abada. 

11  Yaa Jawmiraawo, an mari maŋngu e baawɗe e tedduŋgal e daraja e ɗelko, ngam an mari ko woni nder asama e lesdi fuu. Yaa Jawmiraawo, an mari laamu, a ɓaŋiiɗo dow koo ɗume fuu. 

12  Jeynitaare e tedduŋgal iwi haa maaɗa, an a ɗon laamano koo ɗume fuu. Haa maaɗa baawɗe e semmbe ngoni. Mawningo goɗɗo boo, haa maaɗa ɗum iwata. 

13  Jonta kam, yaa Allah amin, min ngetti ma, min ɗon maŋgta innde ma teddunde. 

14  Min mi moy, ɗume yimɓe am, haa min mbaawa hokkugo caahu bee seyo bana non? Kuuje fuu iwi haa maaɗa, ko min ndokki ma, kanjum boo wari diga juŋngo maaɗa. 

15  Ngam min yiilotooɓe yeeso maaɗa, min jananɓe nder lesdi, bana kaakiraaɓe amin fuu. Balɗe amin haa duniyaaru ɗon bana ɗowdi non, walaa tammunde juttingo ɗe. 

16  Yaa Allah Jawmiraawo amin, kuuje ɗuuɗɗe ɗe min taaskitini haa min nyiɓa suudu ngam innde ma seniinde, ɗe iwi haa maaɗa, ngam an mari koo ɗume fuu. 

17  Yaa Allah am, mi anndi a linyoowo ɓernde, a ɗon seyoro gooŋgaaku. Ndaa mi hokki caahuuji ɗi fuu bee gooŋgaaku ɓernde am. Jonta ngi'mi bee seyo no yimɓe am tawaaɓe ɗo ngerdi, ndokki ma dokke muuɗum'en. 

18  Yaa Allah Jawmiraawo kaakiraaɓe amin Ibrahiima e Isiyaaku e Isra'iila, tabitin anniyaaji e numooji bana ɗi'i nder ɓerɗe yimɓe ma haa foroy, huucitin ɓerɗe maɓɓe dow maaɗa. 

19  Ɓiyam Suleymaanu boo, hokku ɗum ɓernde laaɓnde haa o ɗowtano umrooje ma e seedamkuuji ma e farillaaji ma, haa o nyiɓa boo laamorde nde taaskitinmi.” Suleymaanu laami haa pellel Daawuda (

1   Laamiiɓe 

2  :

10  -

12  ) 

20  Nden Daawuda wi'i yimɓe jama'aare fuu: “Ngette Jawmiraawo, Allah mooɗon!” Ɓe fuu ɓe ngetti Allah Jawmiraawo kaakiraaɓe maɓɓe, ɓe turi, ɓe cujidi yeeso Jawmiraawo e yeeso laamiiɗo. 

21  Jaŋngo man ɓe lii'ani Jawmiraawo kirsaaɗi e guleteeɗi: Ga'i kalhali ujineere e jawɗi ujineere e njawkoy ujineere, bee dokke dufeteeɗe maaji e kirsaaɗi ɗuuɗɗi ngam Isra'iila fuu. 

22  Nyalaade man ɓe nyaami, ɓe njari, ɓe ceyi yeeso Jawmiraawo. Ɓe laamini Suleymaanu ɓii Daawuda fahin, ɓe moyti mo, o laamiiɗo ngam Jawmiraawo, ɓe moyti Cadok boo o limanjo. 

23  Suleymaanu jooɗi haa leeso laamu Jawmiraawo, o laamiiɗo haa pellel baaba maako Daawuda. O heɓi hayru, Isra'iila fuu ɗowtani mo. 

24  Mawɓe e suusɓe e ɓiɓɓe laamiiɗo Daawuda fuu ɗowtani laamiiɗo Suleymaanu. 

25  Jawmiraawo mawnini Suleymaanu yeeso Isra'iila masin, o hokki mo daraja laamiiɗo ko ɓuri laamiiɓe Isra'iila aartuɓe mo. 

26  Bana nii Daawuda ɓii Yessa laamori dow Isra'iila fuu. 

27  O laamani Isra'iila duuɓi cappanɗe nayi: Duuɓi joweeɗiɗi o laami haa Heburuun, duuɓi cappanɗe tati e tati boo o laami haa Urusaliima. 

28  O maayi bee ndottaaku mbooɗŋgu, o kaarɗo balɗe e risku e maŋngu. Ɓiyiiko Suleymaanu laami haa pellel maako. 

29  Haala Daawuda, fuɗɗoode maaka e timmoode maaka, winndaama nder Habaruuji Samuyila, Gi'oowo e nder Habaruuji Annabi Natan e nder Habaruuji Gada, Gi'oowo. 

30  Defte ɗe'e tinndini haala laamu maako e baawɗe maako e ko saali nder ngeendam maako e nder Isra'iila e laamuuji lesɗe fuu.

