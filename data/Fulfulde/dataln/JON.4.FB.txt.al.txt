1  Ammaa Yonas seyaaki, o tikki masin. 

2  O tori Jawmiraawo: “Ayye, yaa Jawmiraawo! Na kanjum mbi'mi, wakkati mi ɗonno haa lesdi am tawon? Ngam maajum aartumi, ndoggumi yahugo Tarsis. Mi anndi a Allah marɗo enɗam e hinnuye, mo tikkataa law, mo mbooɗeeŋga mum ɗuuɗi, mo faasititta huuwugo sarru. 

3  Kadi ittu yoŋki am, yaa Jawmiraawo! Ndikkanammi maayugo dow mi yeeɗa!” 

4  Jawmiraawo jaabi mo: “Tikkere ma fotti na?” 

5  Nden Yonas wurti berniwol, yehi haa fuunaaŋge maagol. Ton o waɗi bukkaaru haa o jooɗo les ɗowdi maaru, o yi'a ko laatanto berniwol. 

6  Jawmiraawo Allah fuɗni lekki kolakolaahi, ki mawni, ki waɗi ɗowdi dow hoore Yonas, ki itti metteeŋga maako. Yonas seyori lekki maajum masin. 

7  Ammaa jaŋngo man nde weeti, Jawmiraawo umri ngilŋgu: Ngu mbari lekki man, ki yoori. 

8  Nde naaŋge ɗon fuɗa, Jawmiraawo umri henndu fuunaaŋge wulndu. Naaŋge boo wuli dow hoore Yonas, haa o faɗɗaama, seɗɗa o yana. O ɗaɓɓi maayugo, o wi'i: “Ndikkanammi maayugo dow yeeɗugo!” 

9  Allah ƴami Yonas: “Tikkere ma dow lekki ki fotti na?” Yonas jaabi: “Ɗum fotti mi tikka haa yotto maayde!” 

10  Jawmiraawo wi'i: “An, a yurmini lekki ki a torraaki ngam maaki, a mawninaay ki boo. Ki waŋgi nder jemmaare woore, ki halki nder jemmaare woore boo. 

11  Kadi, min mi yurmintaa Niniwe, berniwol maŋngol na? Yimɓe ujine teemerre e noogas (

120  .

