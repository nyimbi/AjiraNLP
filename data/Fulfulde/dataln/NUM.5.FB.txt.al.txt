1  Jawmiraawo wi'i Muusa: 

2  “Umru Isra'iila'en ɓe ngurtina yaasi saŋngeere marɗo saɗawre e koo moy marɗo nyawu ilnoowu fuu, non boo koo moy coɓruɗo bee meemugo maayɗo. 

3  Ngurtine worɓe e rewɓe soɓɓe fuu yaasi ngam taa ɓe coɓna saŋngeere haa njooɗotoomi caka maɓɓe.” 

4  Isra'iila'en mbaɗi ko Jawmiraawo wi'no Muusa. Ɓe ngurtini soɓɓe fuu yaasi saŋngeere. Joɓki aybeeji 

5  Jawmiraawo umri Muusa, 

6  o wi'a Isra'iila'en ni'i: “To gorko malla debbo yewi umroore Jawmiraawo bee waɗango goɗɗo hakkewol koo ngole, o laatoto aybuɗo. 

7  Nden sey o waŋgina hakke maako, o lorna ko o hoosi fuu e o ɓesda deydey yeɓre jowaɓre boo. O hokka ɗum goɗɗo mo o waɗi ɗum aybe. 

8  Ammaa to o walaa banndiraawo ɓadiiɗo jaɓanɗo jobdi aybe man, nden kam ɗum laatanto Jawmiraawo, aybuɗo hokka ɗum limanjo. Ɗum ɓesdaari dow njawdiri mbaalu ngam heɓnango aybuɗo yaafuye. 

9  Ko itta dow dokke ceniiɗe ɗe Isra'iila'en lii'anto Jawmiraawo fuu, laatanto limanjo lii'otooɗo ɗe. 

10  Dokke ceniiɗe ɗe goɗɗo hokkata limanjo fuu, laatanto mo. E ko goɗɗo hokkata limanjo fuu boo laatanto mo.” Seko dow hoolaare debbo 

11  Jawmiraawo umri Muusa, 

12  o wi'a Isra'iila'en ni'i: “To debbo te'aaɗo waɗi aybe, o waɗi sooynde hoolaare heedi goriiko, 

13  to o waaldi bee goɗɗo, goriiko boo faamaay ɗum, o soɓi nder sirri, walaa giiɗo mo, walaa ceedoowo boo, 

14  to o seki debbo maako, debbo oo soɓi malla boo o seki debbo maako, koo nde debbo oo soɓaay, 

15  nden kam o yahra mo haa limanjo. O wadda boo dokkal ngam debbo oo, kuroori sa'iiruuri kilo tati, ammaa taa o ɓesda nebbam e uurle dow maari ngam ɗum dokkal nyaamdu ngam daliila seko, ɗum dokkal nyaamdu haa gooŋga waŋga. 

16  Limanjo ɓaditina debbo oo, o darna mo yeeso Jawmiraawo. 

17  Nden limanjo loowa ndiyam cenaaɗam nder fayannde loope. O hoo'a boo mbulwuldi ngondi nder laymaaru fottirde, o ukka ndi nder ndiyam go. 

18  O darna debbo go yeeso Jawmiraawo, nden o fiista moorɗi maako, o wallina dokkal nyaamdu ngam daliila seko dow juuɗe maako haa gooŋga waŋga. Limanjo boo jogo ndiyam kaaɗɗam gaddanɗam naaloore. 

19  Nden o hunna debbo bana ni'i: To a waɗaay njeenu, to a soɓnaay hoore ma, to a waɗaay gorko ma sooynde hoolaare, nden kam ndiyam kaaɗɗam gaddanɗam naaloore ɗa'am torrataa ma. 

20  Ammaa to a zammbake gorko ma, a waaldi bee gorko feere, to a toski hoore ma, a soɓni hoore ma, a njeeni, 

21  -

22  nden kam Jawmiraawo ukkano ma naaloore nde'e caka yimɓe ma, o wartire dimaro, o uppina reedu ma boo. Ndiyam gaddanɗam naaloore ɗa'am nasta teteki ma, uppina reedu ma, wartire dimaro.” Limanjo hunna mo hunayeere naaloore nde'e. Debbo boo jaabo: “Aamiina!” 

23  “Ɓaawo man limanjo winnda naalooje ɗe'e, loota ɗe nder ndiyam kaaɗɗam go. 

24  O yarna debbo man ndiyam kaaɗɗam gaddanɗam naaloore go, ɗam nasta nder maako, torra mo. 

25  Limanjo jaɓa dokkal nyaamdu ngam daliila seko go diga juuɗe debbo man, ɓaŋgta ngal yeeso Jawmiraawo, lii'o ngal dow hirsirde. 

26  O itta nder maagal tamndande woore, ɗum geɗal ciftinorgal, o wula ngal dow hirsirde, nden o yarna debbo ndiyam go. 

27  To debbo man soɓni hoore mum, waɗi sooynde hoolaare heedi gorum, nden kam ndiyam gaddanɗam naaloore torran mo masin, reedu maako uppan, o laatoto dimaro. Innde maako boo laatoto naalaande caka yimɓe maako. 

28  Ammaa to o laaɓɗo, o soɓnaay hoore maako, nden kam ɗam torrataa mo, o jooɗoto bilaa aybe, o heɓan danygol. 

29  Kanjum woni umroore dow haala seko, to debbo soɓni hoore mum bee waɗugo njeenu 

30  malla to goriiko seki mo, nden kam gorko man darna mo yeeso Jawmiraawo, limanjo boo waɗana mo fodde umroore nde'e. 

31  Bana non gorko laaɓrata, debbo boo yara bone fodde aybe mum.”

