1   Laamiiɓe 

15  :

16  -

22  ) 

1  Nder nduuɓu laamu Asa cappanɗe tati e njoweego'oowu, Ba'asa, laamiiɗo Isra'iila wari haɓugo bee Yahuuda. O semmbiɗini berniwol Rama, ngam haa o haɗa yimɓe wurtaago koo nastugo haa Asa, laamiiɗo Yahuuda. 

2  Ngam man Asa hoo'i cardi e kaŋŋeeri haa ndesaaje haykaliiru Jawmiraawo e ndesaaje saare laamu. O neldi ɗum Benhadat, laamiiɗo Siriya haa Damas, o wi'i mo: 

3  “En kaɓɓa alkawal hakkunde meeɗen bana ngal baaba am e baaba ma go. Ndaa, mi neldi ma cardi e kaŋŋeeri. Fiistu alkawal ma bee Ba'asa, laamiiɗo Isra'iila, haa o hoocita honooɓe mum, o acca yam.” 

4  Benhadat jaɓi nufayeere laamiiɗo Asa, o neli hoore'en jama'aare honooɓe maako, haa ɓe ukkano berniiji Isra'iila. Ɓe njehi ɓe ukkani Iyon e Dan e Abel-Mayim e gure cigorɗe nder lesdi Neftali fuu. 

5  Nde Ba'asa nani ɗum, o acci semmbiɗingo berniwol Rama, o acci kuugal ton fuu. 

6  Ammaa laamiiɗo Asa mooɓti yimɓe Yahuuda, ɓe cottini kaa'e e leɗɗe ɗe Ba'asa ɗonno huuwtinira ngam nyiɓugo berniwol Rama fuu. Laamiiɗo Asa nyiɓi Geba e Mispa bee maaje. Asa haɓɓi Hanani, gi'oowo 

7  Saa'i man Hanani, gi'oowo wari haa Asa, laamiiɗo Yahuuda, wi'i mo: “A ɓaari laamiiɗo Siriya, a ɓaaraaki Jawmiraawo Allah ma. Ngam man jama'aare konu laamiiɗo Siriya daɗi ma. 

8  Yimɓe Etiyopiya e Libiya naane, naa ɓe jama'aare ɗuuɗnde bee mootaaji pucci ɗuuɗɗi e wa'iiɓe ɗuuɗɓe na? Ammaa Jawmiraawo yoofani ma ɓe, ngam a ɓaarino mo. 

9  Gite Jawmiraawo ɗon ngi'a ko saaloto nder duniyaaru fuu. Yiɗɓe mo bee ɓernde laaɓnde, o semmbiɗinan ɓe. Ammaa an a huuwi bana paataaɗo. Yeeso ɗo, konuuji ukkanto ma.” 

10  Asa tikkani gi'oowo go, haɓɓi mo nder suudu bee callallu, ngam bolle ɗe'e tikkini mo. Saa'i man Asa toonyi yimɓe woɗɓe boo. Timmoode laamu Asa 

11  Haala Asa diga fuɗɗoode haa timmoode, winndaama nder Deftere Laamiiɓe Yahuuda e Isra'iila. 

12  Nder nduuɓu laamu maako cappanɗe tati e njoweenayaɓu, kosɗe maako nyawi masin. Ammaa o toraaki Jawmiraawo, sey ballal hurgooɓe tan o tefi. 

13  Nder nduuɓu laamu maako cappanɗe nayi e ngo'oowu, o maayi. 

14  Ɓe uwi mo nder yenaande nde o wi'no ɓe ngasa nder Berniwol Daawuda. Ɓe mballini mo dow be'itte keewɗe kuuje uurɗe e uurle jillindiraaɗe fodde anndal jillooɓe uurle. Ɓe ngulani mo uureteeɗum ɗuuɗɗum.

