2   Habaruuji Nyalaaɗe 

9  :

1  -

12  ) 

1  Laamiiɗo debbo mo laamani lesdi Saba nani habaru Suleymaanu e tedduŋgal innde Jawmiraawo. Nden o wari haa Suleymaanu, haa o gooŋɗina hikma Suleymaanu bee waɗango mo annditanamji. 

2  O wari haa Urusaliima, o wardi bee yimɓe maako ɗuuɗɓe, bee geelooɗi doondiiɗi kuuje uurɗe e kaŋŋeeri ɗuuɗndi masin e kaa'e ɗuuɗa-samanje. O yotti haa Suleymaanu, o ƴami mo ko o yiɗno ƴamugo fuu. 

3  Suleymaanu laɓɓinani mo ƴamɗe maako fuu, walaa ƴamol ngol salori mo. 

4  Laamiiɗo Saba debbo nani bolle Suleymaanu hikmaaje e o laari laamorde nde o mahi e 

5  nyaamdu saare maako e joonde saraaki'en maako e daraago huuwooɓe nder saare maako e limce maɓɓe e hokkooɓe mo njaramji, o laari boo guleteeɗi ɗi o lii'ani Jawmiraawo nder haykaliiru, nden o hayɗini masin. 

6  O wi'i Suleymaanu: “Ko nanmi haa lesdi am dow maaɗa e hikma maaɗa, fakat ɗum gooŋga. 

7  Mi nuɗɗinaayno haala maajum, sey nde ngarmi, gite am boo ngi'i ɗum. Ndaa, ɓe ngeccaay yam koo reeta maajum. An bee hikma ma e mardi ma, a ɓuri haala ka nanmi piw. 

8  Seyo laatani yimɓe ma, seyo laatani huuwanooɓe ma dariiɓe yeeso maaɗa foroy, nananɓe hikma maaɗa. 

9  Yettoore laatano Allah Jawmiraawo maaɗa mo seyori ma, jo'ini ma dow leeso laamu Isra'iila. Jawmiraawo yiɗi Isra'iila foroy, ngam maajum o waɗi ma laamiiɗo haa mbaɗa kiita ngooŋɗuka.” 

10  Nden o hokki laamiiɗo Suleymaanu kaŋŋeeri baakin kilo ujine tati e teemeɗɗe joweego e kuuje uurɗe ɗuuɗɗe masin, non boo kaa'e ɗuuɗa-samanje. Walaa kuuje uurɗe ɗuuɗɗe meeti nastugo lesdi Isra'iila bana ɗe laamiiɗo Saba debbo hokki laamiiɗo Suleymaanu. 

11  Koommbooje Hiram gadduɗe kaŋŋeeri diga Ofir, ngaddi boo kaŋŋeeri e leɗɗe sandalje ɗuuɗɗe masin e kaa'e ɗuuɗa-samanje. 

12  Bee leɗɗe sandalje, laamiiɗo waɗi tiigorɗe ngam haykaliiru Jawmiraawo e ngam saare laamu, non boo ngam moolooji e hooduuji ngam yimooɓe. Leɗɗe sandalje ɗuuɗɗe bana ɗe'e meetaay wargo haa lesdi Isra'iila haa wargo hannde. 

13  Laamiiɗo Suleymaanu boo hokki laamiiɗo Saba debbo ko o yiɗi e ko o ƴami mo fuu, o ɓesdani mo caahuuji bee caahaaki ɓernde laamiiɗo. Nden laamiiɗo Saba debbo e jaggiiɓe mum kooti lesdi muuɗum'en. Risku e maŋngu Suleymaanu (

2   Habaruuji Nyalaaɗe 

9  :

13  -

24  ) 

14  Kala hitaande fuu, Suleymaanu heɓi kaŋŋeeri baakin kilo ujine noogas (

20  .

15  accu jomorgol filooɓe e soorrooɓe e ko laamiiɓe Arabiya e ngomna'en lesdi ndokki mo. 

16  Laamiiɗo Suleymaanu waɗi bawarɗe mawɗe teemeɗɗe ɗiɗi ɗe kaŋŋeeri tappaandi, baakin kilo joweeɗiɗi ngam waɗugo wawarde fuu. 

17  Non boo bawarɗe pamare ɗe kaŋŋeeri tappaandi, baakin kilo ɗiɗi ngam waɗugo wawarde fuu. Laamiiɗo nastini ɗe nder suudu Laynde Libanon. 

18  Laamiiɗo waɗi leeso laamu maŋngo bee nyii'e nyiibi, o suddi ngo bee kaŋŋeeri laaɓndi. 

19  Leeso laamu ngo'o woodi jaaɓruɗe joweego. Ɓaawo leeso laamu woodi hoore murlere. Ciwtinorɗe juuɗe ɗon haa bakeeje joonde ɗiɗi fuu. Suuraaji barooɗe ɗiɗi ndari baŋnge ciwtinorɗe juuɗe, 

20  dow jaaɓruɗe boo, suuraaji barooɗe sappo e ɗiɗi, haa bakeeje ɗiɗi fuu. Irin maajum meeɗaay waɗeego nder laamu koo nguye. 

21  Jarduɗe laamiiɗo Suleymaanu fuu ɗe kaŋŋeeri. Kuuje nder suudu laynde Libanon ɗe kaŋŋeeri laaɓndi, walaa kuuwaaɗum bee cardi. Nder zamanu Suleymaanu ɓe ndaari cardi bana huunde meere, 

22  ngam laamiiɗo woodi koommbooje Tarsis. Ɗe ngondi bee koommbooje Hiram haa mbeela. Nde duuɓi tati mbaɗi fuu, koommbooje Tarsis ngaran, ɗe keewɗe kaŋŋeeri e cardi e nyii'e nyiibi e baaɗi e teekuuji. 

23  Laamiiɗo Suleymaanu ɓurdi laamiiɓe duniyaaru fuu risku e hikma. 

24  Duniyaaru fuu ɗaɓɓiti yi'ugo Suleymaanu haa nana hikma muuɗum ka Allah hokki ɗum. 

25  Kala hitaande fuu, yimɓe waranɓe laarugo mo ɗon ngaddana mo caahuuji: Kuuje cardi e kuuje kaŋŋeeri e limce e balmi e kuuje uurɗe e pucci e alfadariije. Filu pucci e mootaaji pucci ngam Suleymaanu (

2   Habaruuji Nyalaaɗe 

1  :

14  -

17  ; 

9  :

25  -

28  ) 

26  Suleymaanu mooɓti mootaaji pucci konu e pucci: Ɗum waɗi mootaaji pucci ujineere e teemeɗɗe nayi (

1  .

400  ) e pucci ujine sappo e ɗiɗi (

12  .

27  Laamiiɗo Suleymaanu ɗuɗɗini cardi haa Urusaliima bana kaa'e, o ɗuɗɗini leɗɗe cemmbiɗɗe boo bana dundeeje haa lesdi towndiije. 

28  Ɓe ngaddani Suleymaanu pucci diga Misra e Kuwe, filooɓe laamiiɗo keɓi ɗi haa Kuwe bee saman coggu. 

29  Haa Misra, ɓe coodoyi mootaaji pucci, ngoota fuu baakin ceede cardi teemeɗɗe joweego (

600  ), pucci boo, ngootu fuu ceede cardi teemerre e cappanɗe jowi (

150  ). Ɓe coodani boo laamiiɓe Heti'en fuu e laamiiɓe Siriya boo.

