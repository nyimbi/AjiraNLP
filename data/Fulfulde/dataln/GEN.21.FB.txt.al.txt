1  Jawmiraawo woonani Saraatu, waɗani mo bana o wi'no. 

2  Saraatu reedi, danyani Ibrahiima ɓiɗɗo gorko nder ndottaaku muuɗum, nder saa'iire nde Allah wi'no mo. 

3  Ibrahiima inndi ɓiɗɗo mo Saraatu danyani mo Isiyaaku. 

4  Ibrahiima juulni ɓiyum nyalaade joweetataɓre bana Allah umruno mo. 

5  Ibrahiima woodino duuɓi teemerre (

100  ), nde o danyana Isiyaaku. 

6  Saraatu wi'i: “Allah jalni yam ngam seyo. Koo moy nananɗo ɗum, jalan ngam daliila am.” 

7  O wi'i boo: “Moy yeccanno Ibrahiima: Saraatu musinanno ɓiɓɓe? Ammaa mi danyani mo ɓiɗɗo gorko nder ndottaaku maako.” 

8  Ɓiŋngel mawni. Nyannde ngel enta, Ibrahiima waɗi nyaamduuji ɗuuɗɗi. Hajara e Isma'iilu ndiiwaama 

9  Nyannde wonnde, Saraatu yi'i Isma'iilu mo Hajara Misraajo danyani Ibrahiima, ɗon fija. 

10  O wi'i Ibrahiima: “Riiw korɗo oo bee ɓiyum! Ngam ɓii korɗo oo rondataa bee ɓiyam Isiyaaku.” 

11  Haala ka'a fottanaay Ibrahiima sam, ngam Isma'iilu boo ɗum ɓiyiiko. 

12  Ammaa Allah wi'i Ibrahiima: “Taa laar ɗum bana kalluɗum dow derkeejo e korɗo ma. Waɗ ko Saraatu wi'i ma fuu, ngam bee Isiyaaku keɓrata danygol ma. 

13  Ammaa ɓii korɗo boo, mi laatinan mo ummaatoore, ngam o danygol ma.” 

14  Jaŋngo maajum Ibrahiima dawi cub, hoo'i nyaamdu e kanyakanyaawu ndiyam, hokki ɗum Hajara. O jo'inani ɓiŋngel dow balawal. O jaɓɓiti mo. Hajara dilli, ɗon yiilo nder ladde Biirsaba. 

15  Nde ndiyam nder kanyakanyaawu timmi, o acci ɓiŋngel les wumre. 

16  Nden o dilli baakin fiɗaande kurol, o jooɗi, o tiiti ngel. Ngam o wi'i: “Taa mi laara maayde ɓiŋngel.” O jooɗi, o tiiti ngel, o fuɗɗi woyugo. 

17  Allah nani sawtu derkeejo. Malaa'ikaajo Allah ewni Hajara diga asama, wi'i mo: “Ko waɗ ma, Hajara? Taa hul, ngam Allah nani bojji derkeejo haa o woni. 

18  Umma, hoo'u mo, joga mo haa juŋngo booɗɗum, ngam mi laatinan mo ummaatoore mawnde.” 

19  Allah maɓɓiti gite Hajara, o yi'i seeɓoore ndiyam. O yehi, o hebbini kanyakanyaawu, o yarni derkeejo. 

20  Allah wondi bee derkeejo, o mawni, o jooɗi nder ladde. O laati gawjo. 

21  O jooɗi nder ladde Paran. Daada maako te'ani mo debbo iwɗo lesdi Misra. Ibrahiima e Abimelek kaɓɓi alkawal 

22  Saa'i maajum Abimelek wardi bee Pikol, hooreejo honooɓe muuɗum haa Ibrahiima, wi'i mo: “Allah ɗon wondi bee ma nder ko mbaɗata fuu. 

23  Jonta ɗo, hunoranam bee Allah, a zammbataako yam, koo ɓiyam, koo taaniraawo am. Bana mi waɗirani ma mbooɗeeŋga, non an boo waɗanam, min e lesdi ndi ngonɗa nder maari jonta.” 

24  Ibrahiima wi'i: “Mi hunake.” 

25  Nden Ibrahiima feli Abimelek ngam haala ɓulndu ndu maccuɓe Abimelek njaɓti. 

26  Abimelek wi'i: “Mi anndaa mo waɗi ɗum. An boo a yeccaay yam, mi meeɗaay nanugo ɗum, sey hannde.” 

27  Nden Ibrahiima hoo'i dammooji e na'i, hokki ɗi Abimelek. Ɓe ɗiɗo fuu ɓe kaɓɓotiri alkawal. 

28  Ibrahiima hoo'i borti joweeɗiɗi haa dammooji, darni ɗi sera. 

29  Abimelek wi'i Ibrahiima: “Ɗume borti joweeɗiɗi ɗi'i, ɗi ndarnuɗa sera ngaɗata?” 

30  O jaabi: “Borti joweeɗiɗi ɗi'i, jaɓ ɗi diga juŋngo am ngam seedaago no min wasi ɓulndu ndu'u.” 

31  Ngam maajum nokkuure nde'e ewna Biirsaba, ngam ɓe ɗiɗo fuu ɓe kunino ton. 

32  Bana non ɓe kaɓɓiri alkawal haa Biirsaba. Abimelek ummi bee Pikol, hooreejo honooɓe muuɗum, lorti haa lesdi Filisti'en. 

33  Ibrahiima jubi lekki aslahi haa Biirsaba. Haa ton o ewni innde Jawmiraawo, Allah duumiiɗo nder do'a. 

34  Ibrahiima faɓɓi nyalɗe ɗuuɗɗe nder lesdi Filisti'en.

