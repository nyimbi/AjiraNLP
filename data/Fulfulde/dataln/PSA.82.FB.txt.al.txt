1  Yimre Asaf. Allah ɗon dari nder dawriinde mum, ɗon hiito caka ɗowanteeɓe: 

2  Haa ndey tokkotooɗon hiitaago bee faasikaare? Haa ndey tokkotooɗon jiŋngugo halluɓe? 

3  Mbaɗane laafuɓe e atiime'en kiita ngooŋɗuka! Kiitane toskaaɓe e ɓilliiɓe kiita adiliiha! 

4  Kisne laafuɓe e talaka'en! Ngurtine ɓe juuɗe halluɓe! 

5  On ngalaa faamu e hakkiilo, on ɗon njaha nder nyiɓre, gooŋga majji haa duniyaaru. 

6  Gooŋga, mi wi'i on on ɗowanteeɓe, onon fuu on ɓiɓɓe Ɓaŋiiɗo. 

7  Alhaali boo on maayan bana yimɓe fuu, mi ɓortan on bana mi ɓortirta ardiiɓe. 

8  Umma, yaa Allah, hiita duniyaaru, ngam an mari ummaatooje fuu!

