1   Halleluya! Barka laatanto kulɗo Jawmiraawo, ceyortooɗo ɗowtanaago umrooje maako. 

2  Danygol maako heɓan baawɗe haa lesdi, gooŋga'en keɓan barka. 

3  Risku e jawdi ɗon nder saare maako, adilaaku maako ɗon tabiti haa foroy. 

4  Koo nder nyiɓre boo, annoora ɗon yaynana gooŋga'en, laatiiɓe enɗooɓe e hinnotooɓe e adili'en. 

5  Hayru woodani enɗuɗo, dokkanɗo nyamaande, kuuwanɗo kuuɗe mum dow gooŋga. 

6  Kaŋko o dimmbataako sam, yimɓe ngejjitittaa adiliijo sam. 

7  To o nani sarru, o hultortaa, ɓernde maako ɗon de'iti, ɗon hooli Jawmiraawo. 

8  Ɓernde maako ɗon de'i, o hulataa koo ɗume, o anndi o yi'an do'ere konne'en maako. 

9  O ɗon wallita laafuɓe bee caahaaki, adilaaku maako ɗon tabiti haa foroy, o heɓan baawɗe e tedduŋgal. 

10  Halluɓe ngi'an ɗum, ɓerɗe maɓɓe mettan, ɓe kirƴindiran nyii'e maɓɓe, ɓe nattan. Aaƴo halluɓe laatoto meere.

