Tedduŋgal Allah e maŋngu neɗɗo
1Yimre Daawuda, ngam kaliifaajo gime fodde daande “gittit”.
2Yaa Allah Jawmiraawo amin,
innde ma nde mawnde masin dow lesdi fuu!
Maŋngu ma ɓuri asamanji.
3Bee kunnduɗe ɓikkoy e musinankoy,
a tabitini semmbe ma ngam daliila wanywanyɓe maaɗa,
ngam je'ingo konne'en e waatooɓe.
4To mi ɗon laara asamanji, kuugal juuɗe ma,
non boo lewru e koode ɗe njo'inɗa ton,
5kadi, neɗɗo o moy haa ciftora mo,
moy woni ɓii-Aadama haa kakkilana mo?
6A waɗi mo mawɗo, sey an ɓuri mo.
A ɓorni mo tedduŋgal e maŋngu.
7A laamini mo dow kuuɗe juuɗe ma,
a wallini koo ɗume fuu les kosɗe maako:
8Dammooji e na'i, fuu hawtaade, non boo kuuje ladde,
9colli piiranɗi e liɗɗi e ko tokkoto laabi ndiyam nder beeli fuu.
10Yaa Allah Jawmiraawo amin,
innde ma nde mawnde masin dow lesdi fuu!