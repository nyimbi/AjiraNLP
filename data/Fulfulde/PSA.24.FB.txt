Laamiiɗo tedduɗo
1Yimre Daawuda.
Jawmiraawo mari lesdi e ko hebbini ndi fuu,
non boo duniyaaru e jooɗiiɓe nder maaru fuu.
2Ngam kaŋko jo'ini ndu dow beeli,
o tabitini ndu dow ndiyamji.
3Moy heɓata wa'aago hooseere Jawmiraawo?
Moy heɓata daraago haa nokkuure maako seniinde?
4Mo juuɗe mum e ɓernde mum laaɓi,
mo nufataako kuuje meereeje,
mo hunataako dow fewre.
5Jawmiraawo barkiɗinan mo,
Allah Kisnoowo mo adilinan mo.
6Yimɓe bana maako ngoni ɓaditittooɓe Jawmiraawo,
ɗakkotiranɓe bee Allah mo Yaakubu.
7Dammuɗe, ndare,
pareeje ɓooymaaje, towe,
haa laamiiɗo tedduɗo nasta!
8Moy woni laamiiɗo tedduɗo oo?
Ɗum Jawmiraawo, cemmbiɗɗo, baawɗo,
Jawmiraawo baawɗo nder haɓre.
9Dammuɗe, ndare,
pareeje ɓooymaaje, towe,
haa laamiiɗo tedduɗo nasta!
10Moy woni laamiiɗo tedduɗo oo?
Ɗum Jawmiraawo honooɓe asama,
kaŋko woni laamiiɗo tedduɗo!