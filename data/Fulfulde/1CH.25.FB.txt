1Daawuda e mawɓe honooɓe cuɓi huuwooɓe caka yimɓe Asaf e Heman e Yedutuun, waɗooɓe annabaaku bee fiyugo moolooji e garayaaji e koŋsiije. Ndaa inɗe maɓɓe: 2Nder ɓiɓɓe Asaf: Zakkur e Yusufu e Netaniya e Asareela. Ɓe ɗonno dow ardaaŋgal baaba maɓɓe Asaf mo ɗonno waɗa annabaaku dow ardaaŋgal laamiiɗo.
3Nder saare Yedutuun boo: Ɓiɓɓe maako Gedaliya e Ceri e Esaaya e Hasabiya e Matitiya e Sim'i, ɓe njoweego, ɓe ɗon dow ardaaŋgal baaba maɓɓe Yedutuun mo ɗonno waɗa annabaaku bee fiyugo moolooru ngam yettugo e maŋgtugo Jawmiraawo.
4Nder saare Heman boo, ɓiɓɓe maako Bukkiya e Mattaniya e Uzziyel e Sebuwel e Yerimot e Hananiya e Hanani e Eliyata e Giddalti e Romamti-Ejer e Yosebekasa e Malloti e Hotir e Mahaziyot. 5Ɓe fuu ɓe ɓiɓɓe Heman, puufoowo luwal, gi'anoowo laamiiɗo fodde koŋngol Allah. Allah hokki Heman ɓiɓɓe worɓe sappo e nayo e ɓiɓɓe rewɓe tato. 6Worɓe ɓe'e fuu ngimi bee koŋsiije e garayaaji e moolooji nder haykaliiru Jawmiraawo. Ɓe ɗonno dow ardaaŋgal baabiraaɓe maɓɓe Asaf e Yedutuun e Heman. Ɓe kuuwi kuugal maɓɓe haa haykaliiru Allah dow ardaaŋgal laamiiɗo. 7Limgal maɓɓe bee banndiraaɓe maɓɓe annduɓe yimango Jawmiraawo fuu waɗi teemeɗɗe ɗiɗo e cappanɗe njoweetato e njoweetato (288).
8Ɓe mbaɗi kur'u ngam kuugal maɓɓe, mawɓe e famarɓe, annduɓe e ekkitooɓe kal-kal. 9Kur'u aranu waŋgini Yusufu ɓii Asaf, ɗiɗaɓu boo waŋgini Gedaliya e deerɗiraaɓe mum e ɓiɓɓe mum, ɓe sappo e ɗiɗo, 10tataɓu boo waŋgini Zakkur e ɓiɓɓe mum e deerɗum'en, ɓe sappo e ɗiɗo, 11nayaɓu boo waŋgini Yiciri e ɓiɓɓe mum e deerɗiraaɓe mum, ɓe sappo e ɗiɗo, 12njowaɓu boo waŋgini Netaniya e ɓiɓɓe mum e deerɗum'en, ɓe sappo e ɗiɗo, 13njoweegoowu boo waŋgini Bukkiya e ɓiɓɓe mum e deerɗum'en, ɓe sappo e ɗiɗo, 14njoweeɗiɗawu boo waŋgini Yesareela e ɓiɓɓe mum e deerɗum'en, ɓe sappo e ɗiɗo, 15njoweetataɓu boo waŋgini Esaaya e ɓiɓɓe mum e deerɗum'en, ɓe sappo e ɗiɗo, 16njoweenayaɓu boo waŋgini Mattaniya e ɓiɓɓe mum e deerɗum'en, ɓe sappo e ɗiɗo, 17sappoowu boo waŋgini Sim'i e ɓiɓɓe mum e deerɗum'en, ɓe sappo e ɗiɗo, 18sappo e ngo'oowu boo waŋgini Azareyel e ɓiɓɓe mum e deerɗum'en, ɓe sappo e ɗiɗo, 19sappo e ɗiɗawu boo waŋgini Sabiya e ɓiɓɓe mum e deerɗum'en, ɓe sappo e ɗiɗo, 20sappo e tataɓu boo waŋgini Subayel e ɓiɓɓe mum e deerɗum'en, ɓe sappo e ɗiɗo, 21sappo e nayaɓu boo waŋgini Mattitiya e ɓiɓɓe mum e deerɗum'en, ɓe sappo e ɗiɗo, 22sappo e njowaɓu boo waŋgini Yeremot e ɓiɓɓe mum e deerɗum'en, ɓe sappo e ɗiɗo, 23sappo e njoweegoowu boo waŋgini Hananiya e ɓiɓɓe mum e deerɗum'en, ɓe sappo e ɗiɗo, 24sappo e njoweeɗiɗawu boo waŋgini Yosebekasa e ɓiɓɓe mum e deerɗum'en, ɓe sappo e ɗiɗo, 25sappo e njoweetataɓu boo waŋgini Hanani e ɓiɓɓe mum e deerɗum'en, ɓe sappo e ɗiɗo, 26sappo e njoweenayaɓu boo waŋgini Malloti e ɓiɓɓe mum e deerɗum'en, ɓe sappo e ɗiɗo, 27noogaswu boo waŋgini Eliyata e ɓiɓɓe mum e deerɗum'en, ɓe sappo e ɗiɗo, 28noogas e ngo'oowu boo waŋgini Hotir e ɓiɓɓe mum e deerɗum'en, ɓe sappo e ɗiɗo, 29noogas e ɗiɗawu boo waŋgini Giddalti e ɓiɓɓe mum e deerɗum'en, ɓe sappo e ɗiɗo, 30noogas e tataɓu boo waŋgini Mahaziyot e ɓiɓɓe mum e deerɗum'en, ɓe sappo e ɗiɗo, 31noogas e nayaɓu boo waŋgini Romamti-Ejer e ɓiɓɓe mum e deerɗum'en, ɓe sappo e ɗiɗo.