Inɗe e limgal wartuɓe
(Nehemiya 7:5-72)
1Ndaa limtuki yimɓe lesdi Yahuuda wartuɓe diga daheeki. Nabukodonosor, laamiiɗo Baabila dahino ɓe haa Baabila. Ɓe kooti Urusaliima e Yahuuda, koo moy haa wuro muuɗum. 2Ɓe'e ngarti bee Zorobaabila e Yeesu'a e Nehemiya e Seraya e Re'elaya e Mardokay e Bilsan e Mispar e Biguway e Rehum e Ba'ana.
Ndaa limgal Isra'iila'en: 3Danygol Par'os, yimɓe ujine ɗiɗo e teemerre e cappanɗe njoweeɗiɗo e ɗiɗo (2.172).
4Danygol Sefatiya, yimɓe teemeɗɗe tato e cappanɗe njoweeɗiɗo e ɗiɗo (372).
5Danygol Araha, yimɓe teemeɗɗe njoweeɗiɗo e cappanɗe njoweeɗiɗo e njowo (775).
6Danygol Pahat-Mo'ab, waato danygol Yeesu'a e Yo'ab, yimɓe ujine ɗiɗo e teemeɗɗe njoweetato e sappo e ɗiɗo (2.812).
7Danygol Elam, yimɓe ujineere e teemeɗɗe ɗiɗo e cappanɗe njowo e nayo (1.254).
8Danygol Zattu, yimɓe teemeɗɗe njoweenayo e cappanɗe nayo e njowo (945).
9Danygol Zakkay, yimɓe teemeɗɗe njoweeɗiɗo e cappanɗe njoweego (760).
10Danygol Baani, yimɓe teemeɗɗe njoweego e cappanɗe nayo e ɗiɗo (642).
11Danygol Bebay, yimɓe teemeɗɗe njoweego e noogas e tato (623).
12Danygol Asgada, yimɓe ujineere e teemeɗɗe ɗiɗo e noogas e ɗiɗo (1.222).
13Danygol Adonikam, yimɓe teemeɗɗe njoweego e cappanɗe njoweego e njoweego (666).
14Danygol Biguway, yimɓe ujine ɗiɗo e cappanɗe njowo e njoweego (2.056).
15Danygol Adiina, yimɓe teemeɗɗe nayo e cappanɗe njowo e nayo (454).
16Danygol Ater, waato danygol Hezekiya, yimɓe cappanɗe njoweenayo e njoweetato (98).
17Danygol Becay, yimɓe teemeɗɗe tato e noogas e tato (323).
18Danygol Yora, yimɓe teemerre e sappo e ɗiɗo (112).
19Danygol Hasum, yimɓe teemeɗɗe ɗiɗo e noogas e tato (223).
20Danygol Gibbar, yimɓe cappanɗe njoweenayo e njowo (95).
21Yimɓe Baytilaama, teemerre e noogas e tato (123).
22Yimɓe Netofa, cappanɗe njowo e njoweego (56).
23Yimɓe Anatot, teemerre e noogas e njoweetato (128).
24Yimɓe Azmawet, cappanɗe nayo e ɗiɗo (42).
25Yimɓe Kiriyat-Arim e Kefiira e Beerot, teemeɗɗe njoweeɗiɗo e cappanɗe nayo e tato (743).
26Yimɓe Rama e Geba'a, teemeɗɗe njoweego e noogas e ngo'o (621).
27Yimɓe Mikmas, teemerre e noogas e ɗiɗo (122).
28Yimɓe Baytila e Ayu, teemeɗɗe ɗiɗo e noogas e tato (223).
29Yimɓe Nebo, cappanɗe njowo e ɗiɗo (52).
30Danygol Magebis, yimɓe ujineere e cappanɗe njowo e njoweego (156).
31Danygol Elam feere, yimɓe ujineere e teemeɗɗe ɗiɗo e cappanɗe njowo e nayo (1.254).
32Danygol Harim, yimɓe teemeɗɗe tato e noogas (320).
33Yimɓe Lodo e Hadida e Oono, teemeɗɗe njoweeɗiɗo e noogas e njowo (725).
34Yimɓe Yeriko, teemeɗɗe tato e cappanɗe nayo e njowo (345).
35Danygol Senaa, yimɓe ujine tato e teemeɗɗe njoweego e cappanɗe tato (3.630).
36Limgal liman'en:
Danygol Yeda'ya, waato danygol Yeesu'a, yimɓe teemeɗɗe njoweenayo e cappanɗe njoweeɗiɗo e tato (973).
37Danygol Immer, yimɓe ujineere e cappanɗe njowo e ɗiɗo (1.052).
38Danygol Pashuuru, yimɓe ujineere e teemeɗɗe ɗiɗo e cappanɗe nayo e njoweeɗiɗo (1.247).
39Danygol Harim, yimɓe ujineere e sappo e njoweeɗiɗo (1.017).
40Limgal Lewi'en:
Danygol Yeesu'a e Kadmiyel waato danygol Hodawiya, yimɓe cappanɗe njoweeɗiɗo e nayo (74).
41Limgal yimooɓe: Danygol Asaf, yimɓe teemerre e noogas e njoweetato (128). 42Limgal aynooɓe dammuɗe: Danygol Sallum e Ater e Talmon e Akkubu e Hatita e Sobay, ɓe fuu ɓe teemerre e cappanɗe tato e njoweenayo (139).
43-54Huuwooɓe kuuɗe pamare nder haykaliiru ɗon nder danygol yimɓe ɓe'e: Ciiha e Hasufa e Tabba'ot e Keeros e Si'aha e Padoon e Lebana e Hagaba e Akkubu e Hagabu e Salmay e Hanan e Giddel e Gahar e Raaya e Recin e Nekoda e Gazzam e Uzza e Paseha e Besay e Asna e Me'uni'en e Nefusi'en e Bakabuk e Hasufa e Harhur e Bacalut e Mehida e Harasa e Barkos e Sisera e Tamaha e Niciha e Hatifa.
55-57Jeyaaɓe Suleymaanu ɗon nder danygol yimɓe ɓe'e: Sotay e Soferet e Peruda e Ya'ala e Darkon e Giddel e Sefatiya e Hatil e Pokeret-Cebayim e Ami. 58Limgal huuwooɓe kuuɗe pamare nder haykaliiru e danygol jeyaaɓe Suleymaanu fuu, teemeɗɗe tato e cappanɗe njoweenayo e ɗiɗo (392).
59Woodi boo warɓe diga Tel-Melaha e Tel-Harsa e Kerub-Addan e Immer, ɓe mbaawaay wi'ugo to ci'e maɓɓe iwi haa Isra'iila malla naa non. 60Ɗum danygol Delaya e Tobiya e Nekoda, worɓe teemeɗɗe njoweego e cappanɗe njowo e ɗiɗo (652). 61Caka liman'en boo: Danygol Hobaya e danygol Koos e danygol Barjillay. Kamɓe, kaaka maɓɓe te'uno debbo nder danygol Barjillay mo Gile'at, o inndinaama boo Barjillay. 62Liman'en ɓe'e ɗaɓɓiti inɗe muuɗum'en nder defte asli muuɗum'en, ammaa ɓe tawaay ɗe. Ngam maajum ɓe ngurtinaama kuugal limanku. 63Ngomna wi'i ɓe taa ɓe nyaama kuuje ɓurɗe senaago, sey to limanjo mawɗo ta'i haala ka'a bee Uriima e Tumiima.
64Limgal yimɓe jama'aare fuu waɗi ujine cappanɗe nayo e ɗiɗo e teemeɗɗe tato e cappanɗe njoweego (42.360). 65Ɓe ngoodi maccuɓe e horɓe nder jama'aare. Limgal maɓɓe waɗi ujine njoweeɗiɗo e teemeɗɗe tato e cappanɗe tato e njoweeɗiɗo (7.337). Ɓe ngoodi boo yimooɓe worɓe e rewɓe teemeɗɗe ɗiɗo (200). 66Ɓe ngoodi pucci teemeɗɗe joweeɗiɗi e cappanɗe tati e joweego (736) e alfadariije teemeɗɗe ɗiɗi e cappanɗe nayi e jowi (245) 67e geelooɗi teemeɗɗe nayi e cappanɗe tati e jowi (435) e bamɗe ujine joweego e teemeɗɗe joweeɗiɗi e noogas (6.720).
68Nde ɓe njotti nokkuure haykaliiru Jawmiraawo haa Urusaliima, woɗɓe caka baaba-ci'e'en ndokki caahuuji ngam nyiɓtugo haykaliiru Allah. 69Ndaa ko ɓe ndokki fodde baawal maɓɓe: Ceede kaŋŋeeri ujine cappanɗe joweego e go'o (61.000) e cardi kilo ujine tati e teemeɗɗe joweeɗiɗi (3.700) e toggooje limanku teemerre (100).
70Liman'en e Lewi'en e yimɓe woɗɓe e yimooɓe e aynooɓe dammuɗe e huuwooɓe kuuɗe pamare nder haykaliiru njooɗi nder berniiji muuɗum'en, bana nii Isra'iila'en fuu njooɗi nder berniiji muuɗum'en.