Nastuki
Deftere Samuyila arannde ɗon anndina en taariha ummaatoore Isra'iila. Wakkati maajum Samuyila wonno alkaaliijo haa Isra'iila. Allah bee hoore muuɗum ɗonno laamano ummaatoore nde'e: O ɗon walla nde, o ɗon hisna nde diga juuɗe konne'en maare (7:10-14). O wolwani Isra'iila'en bee kunnduɗe annabi'en, bee koyɗi, bee kur'u (28:6) e kaayeefiiji ɗuuɗɗi (7:10). Ammaa Isra'iila'en ngiɗaa Allah laamano ɓe. Ɓe ngiɗi laamiiɗo bana ummaatooje goɗɗe (8:5), ɓe ngudini Allah Jawmiraawo maɓɓe (8:6). Allah hebbitini yelo maɓɓe, suɓani ɓe laamiiɗo mo innde mum Sawulu. Laamiiɗo arano oo ɗowtanaaki umrooje Allah. Ngam maajum Allah wudini mo, hokki Daawuda ɓii Yessa laamu (16:1-13) ngam Allah ɗon teddina teddinooɓe mo, o ɗon wudina boo yawotooɓe mo (2:30). Sooynde ɗowtaare Isra'iila'en jaanyani ɓe torra ɗuuɗka. Filisti'en e Amaleki'en ukkani ɓe nde ɗuuɗɗum ammaa Allah enɗi ɓe, hisni ɓe.
Tokkindirki haalaaji:
Danyeeki e ewnaandu Samuyila 1—7
Laamu Sawulu 8—15
Daawuda e Sawulu 16—30
Maayde Sawulu e haala ɓikkoy muuɗum 31