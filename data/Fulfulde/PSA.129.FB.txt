Sey wanyɓe Siyona fuu tosko
1Yimre jahaaŋgal haa Urusaliima.
“Diga mi derkeejo, yimɓe tokki ɓillugo yam
– bana nii, sey Isra'iila wi'a,
2diga mi derkeejo, konne'en tokki ɓillugo yam,
ammaa ɓe njaalaaki yam.
3Remooɓe ndemi ɓaawo am,
ɓe ndiidi kaatorooji juuɗɗi dow maago.
4Jawmiraawo o adiliijo,
o ta'i kaɓɓorli halluɓe.”
5Sey wanyɓe Siyona fuu tosko, loro ɓaawo!
6Ɓe laato bana huɗo dow soorowol.
Ko yooran hiddeko goɗɗo ɗoofa ko,
7walaa ba'anɗo ko koo seɗɗa,
walaa baɗanɗo ba'e ngam hoorugo ko.
8Saalotooɓe ton mbi'ataa on: “Barka Jawmiraawo dow mooɗon,
min ɗon mbarkiɗina on bee innde Jawmiraawo.”