Moy jaɓɓeteeɗo dow hooseere Allah?
1Yimre Daawuda.
Yaa Jawmiraawo, moy jaɓɓeteeɗo nder suudu laymaaru ma?
Moy jooɗoto dow hooseere ma seniinde?
2Sey mo laatake timmuɗo nder yahdu mum, baɗanɗo adilaaku,
bolwanɗo gooŋga bee ɓernde woore.
3O waɗataa tufle,
o waɗataa soobaajo maako kalluɗum,
o hallintaa keeddiɗɗiraawo maako.
4O yawoto mo Allah wudini,
ammaa o teddinan hulɓe Jawmiraawo.
O hebbinan kunayeeje maako,
koo to ɗum waɗan mo asar.
5O hokkataa nyamaande bee ndiyam,
o jaɓataa ngeenaari ngam zammbaago mo walaa aybe.
Baɗanɗo bana non dimmbataako haa foroy.