1Migepe mag joka Harun e magi: Yawuot Harun ne gin Nadab gi Abihu gi Eleazar kod Ithamar, 2
to Nadab kod Abihu notho motelo ni wuon-gi, kendo ne ok giweyo yawuowi. Kuom mano joka Eleazar kod joka Ithamar kende ema nobedo jodolo. 3Daudi nochanogi e migepe mondo opognigi tich, ka Zadok jaka Eleazar gi Ahimelek jaka Ithamar konye. 4Jodong joka Eleazar ne ng’eny moloyo joka Ithamar, omiyo dhood Eleazar ne nigi jodongo apar gauchiel, to dhood Ithamar jodongo aboro. 5Nochan-gi gi ombulu, nimar ne nitie jodong Hekalu, ma tindeni jodong Nyasaye, kuom joka Eleazar, kendo kuom joka Ithamar bende. 6Ja-Lawi moro ma jagoro, ma nyinge Shamaya wuod Nethaneel nondiko nyinggi duto e nyim ruoth gi jodonge gi Zadok jadolo gi Ahimelek wuod Abiathar, kaachiel gi jotelo mag dhout jodolo kod jo-Lawi.
7Ombulu mokwongo noyiero Jehoyarib, mar ariyo noyiero Jedaya, 8to mar adek Harim, mar ang’wen Seorim, 9mar abich Malkia, mar auchiel Mijamin, 10mar abiriyo Hakoz, mar aboro Abija, 11mar ochiko Jeshua, mar apar Shekania, 12mar apar gachiel Eliashib, mar apar gariyo Jakim, 13mar apar gadek Hupa, mar apar gang’wen Jeshebeab, 14mar apar gabich Bilga, mar apar gauchiel Imer, 15mar apar gabiriyo Hazir mar apar gaboro Hapizez, 16mar apar gochiko Pethahia, mar piero ariyo Jehezekel, 17mar piero ariyo gachiel Jakin, mar piero ariyo gariyo Amul, 18mar piero ariyo gadek Delaya, to mar piero ariyo gang’wen Maazia. 19Mano e kaka nochan-gi mondo giti e Od Ruoth Nyasaye, kaluwore gi chik mane Ruoth Nyasaye ma Nyasach Israel omiyo Harun kwargi.
20To jo-Lawi moko e magi: Shubael, jaka Amram, gi Jedaya jaka Shubael, 21gi Ishia jatend joka Rehabia, 22gi Shelemoth jaka Izhar, gi Jahath jaka Shelemoth. 23Kuom dhood Hebron, Hebron ne jatelo, Amaria jalupne, Jahaziel mar adek, kendo Jekameam mar ang’wen. 24Jomoko ne gin Mika jaka Uziel, gi Shamir jaka Mika, 25gi Ishia owadgi Mika, gi Zekaria jaka Ishia, 26gi Mali gi Mushi kod Jaazia, joka Merari, 27gi Beno gi Shoham gi Zakur kod Ibri, yawuot Jaazia, 28gi Eleazar jaka Mali mane onge gi yawuowi, 29gi yawuot Kish ma joka Kish, gi Jeremeel, 30kod Mali gi Eder kod Jerimoth ma joka Mushi. 31Mago e dhout jo-Lawi. Dhoudigo duto madongo kod matindo kanyakla, nogoyo ombulu kaachiel gi owetegi ma joka Harun e nyim ruoth Daudi gi Zadok gi Ahimelek kod dhout jodolo gi jo-Lawi.