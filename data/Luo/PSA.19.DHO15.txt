Ber mar gik ma Nyasaye ochueyo gi ber mar chikne
1Mano kaka polo nyiso duong mar Nyasaye!
Onyiso ratiro gik ma Nyasaye osechueyo.
2Odiechieng’ kodiechieng’ hulo ni wadgi duong’ nogono,
kendo otieno ka otieno bende timo kamano.
3Ok gilosi kendo onge dhok ma gikonyorego,
kata mana dwol moro bende ok winji
4
to kata kamano gima ginyiso, iwinjo e pinje duto.
Wachgi tundo e tung’ piny gi tung’ piny.
Nyasaye oseyaro ni wang’ chieng’ hema e kor polo.
5Pile wang’chieng’ thinyore oko
mana ka wuon kisera ma wuok e ode ka mor,
kendo oil mana ka jang’wech maratego madwaro ringo.
6Ochako ng’wech e tung’ polo konchiel,
kendo olworore nyaka komachielo.
Lietne chopo kuom gik moko duto te.
7Chik Nyasaye long’o kendo chiwo ngima manyien.
Weche mag Nyasaye gin weche mogen.
Gichiwo rieko ni joma ongego.
8Chike mag Ruoth Nyasaye ni kare kendo miyo chuny mor.
Adier, chike Nyasaye beyo kendo yawo wang’.
9Luoro Ruoth Nyasaye en gima ber mosiko nyaka chieng’.
Buche Ruoth Nyasaye ni kare, ma onge moro mobam.
10Gibeyo moloyo dhahabu,
kata mana dhahabu malerie moloyo.
Bende gimit moloyo mor kich moton kaa e pedni.
11A Ruoth Nyasaye, bucheni miya rieko, an jatichni,
kendo ng’ama ritogi yudo pok mabup.
12To ere ng’ama nyalo ng’eyo kethone owuon?
Wena kethona mopondo.
13Kik iwe richo mag wichteko loya.
Eka anabed maler,
ka aonge gi richo moro maduong’.
14Wechena gi parona mondo obedni malong’o.
In e jaritna kendo jawarna!