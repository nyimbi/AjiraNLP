Lemo mikwayogo kony kuom Nyasaye
1Aluongo Ruoth Nyasaye mondo okonya.
Adier, aywakne matek!
2Ahulone gik moko duto mathaga,
kanyise chandruokna duto.
3E sa ma chunya chiegni nyosore,
to ong’eyo gima onego atim.
Wasika osechiko obadho e yo ma aluwo!
4Arango batha koni gi koni,
to ok ane ng’ama nyalo rita,
kendo onge ng’ama dewa!
5A Ruoth Nyasaye, aywakni ni mondo ikonya.
In e kar konyruokna, yaye Ruoth Nyasaye,
kendo in kendi ema adwari e piny ka.
6Chik iti ni ywakna, nikech arumo chuth!
Konya e lwet wasika, nikech gitek moloya.
7Ee, gola e od tuech
mondo abi apak nyingi e chokruok mar joma kare,
nikech isebedona mang’won.