1  Kane ohinga oseger manyien, kendo aketone dhorangeye, ne ayiero jorit dhorangeye. 

2  Bende naketo Hanani owadwa gi Hanania mane jatend kama ochiel motegno, mondo jobed jotend Jerusalem. Nayiero Hanania nikech ne en ng’at mogen kendo moluoro Nyasaye moloyo joma momo duto. 

3  Nawachonigi niya, “Rangeye mag Jerusalem ok onego owe thuolo e seche mag odiechieng’ tir, to nyaka chieggi matek ka joritgi yueyo. Bende yieruru jo-Jerusalem moko bende obed jorito. Moko uket kuonde monego riti, to moko uket e nyim utgi giwegi.” 

4  Jerusalem ne lach kendo iye ne ni thuolo, kendo udi ne pok ochak gerie. Kar romb joma noduogo koa e tuech 

5  Nyasaye nojiwo chunya mondo achok joka ruoth kod jotelo gi ji duto, mondo ondik nyinggi kaluwore gi dhoutgi. Bende nayudo kitabu mondikie nying joma nokuongo duogo, kaachiel gi anyuolagi. 

6  Magi e weche mane ayudo kondiki e kitabuno: Kuom jo-Juda mane Nebukadnezar ruodh Babulon odaro motero e tuech, magi e joma noduogo Jerusalem gi Juda, ng’ato ka ng’ato e dalagi. 

7  Jotendgi ne gin Zerubabel gi Jeshua gi Nehemia gi Azaria gi Raamia gi Nahamani gi Mordekai gi Bilshan gi Mispereth gi Bigvai gi Nehum kod Baana. 

8  Kar romb jo-Israel machwo e magi: joka Parosh ne romo alufu ariyo gi mia achiel kod piero abiriyo gariyo; 

9  joka Shefatia ne mia adek gi piero abiriyo gariyo; 

10  joka Ara, mia auchiel gi piero abich gariyo; 

11  joka Pahath-moab, tiende ni joka Jeshua kod joka Joab, ne alufu ariyo gi mia aboro; 

12  joka Elam, alufu achiel gi mia ariyo kod piero abich gang’wen; 

13  joka Zatu, mia aboro gi piero ang’wen gabich; 

14  joka Zakai, mia abiriyo gi piero auchiel; 

15  joka Binui, mia auchiel gi piero ang’wen gaboro; 

16  joka Bebai, mia auchiel gi piero ariyo gaboro; 

17  joka Azgad, alufu ariyo gi mia adek kod piero ariyo gariyo; 

18  joka Adonikam, mia auchiel gi piero auchiel gabiriyo; 

19  joka Bigvai, alufu ariyo gi piero auchiel gabiriyo; 

20  joka Adin, mia auchiel gi piero abich gabich; 

21  joka Ater, ma tiende ni joka Hezekia, to piero ochiko gaboro; 

22  joka Hashum, mia adek gi piero ariyo gaboro; 

23  joka Bezai, mia adek gi piero ariyo gang’wen; 

24  joka Harif, mia achiel gapar gariyo; 

25  joka Gibeon, to piero ochiko gabich; 

26  jo-Bethlehem gi jo-Netofa, mia achiel gi piero aboro gaboro; 

27  jo-Anathoth, mia achiel gi piero ariyo gaboro; 

28  jo-Beth-Azmoth, piro ang’wen gariyo; 

29  jo-Kiriath-jearim gi jo-Kefira kod jo-Beeroth, mia abiriyo gi piero ang’wen gadek; 

30  jo-Rama gi jo-Geba, mia auchiel gi piero ariyo gachiel; 

31  jo-Mikmas, mia achiel gi piero ariyo gariyo; 

32  jo-Bethel gi jo-Ai, mia achiel gi piero ariyo gadek; 

33  jo-Nebo, piero abich gariyo gariyo; 

34  jo-Elam machielo, alufu achiel gi mia ariyo kod piero abich gariyo; 

35  jo-Harim, mia adek gi piero ariyo; 

36  jo-Jeriko, mia adek gi piero ang’wen gabich; 

37  jo-Lod gi jo-Hadid kod jo-Ono, mia abiriyo gi piero ariyo gachiel; 

38  to jo-Senaa, alufu adek gi mia ochiko, alufu adek gi mia ochiko kod piero adek. 

39  Kar romb jodolo: joka Jedaya ma jodhood Jeshua ne mia ochiko gi piero abiriyo gadek; 

40  Joka Imer, alufu achiel gi piero abich gariyo; 

41  joka Pashur, alufu achiel gi mia ariyo kod piero ang’wen gabiriyo; 

42  to joka Harim, alufu achiel kod apar gabiriyo. 

43  Kar romb jo-Lawi; joka jeshua gi joka Kadmiel, ma jodhood Hadava ne oromo ji piero abiriyo gang’wen. 

44  Kar romb jower: joka Asaf ne mia achiel gi piero ang’wen gaboro. 

45  Kar romb jorit dhorangeye: joka Shalum gi joka Ater gi joka Talmon gi joka Akub gii joka Hatita kod joka Shobai, duto ji mia achiel gi piero adek gaboro. 

46  Jotich Hekalu ne magi: joka Ziha gi joka Hasufa gi joka Taboath 

47  gi joka Keros gi joka Sia gi joka Padon 

48  gi joka Lebana gi joka Hagaba gi joka Shalmai 

49  gi joka Hanan gi joka Hidel gi joka Gahar, 

50  gi joka Reaya gi joka Rezin gi joka Nekoda 

51  gi joka Gazam gi joka Uza gi joka Pesea 

52  gi joka Besai gi joka Meunim gi joka Nefishesim 

53  gi joka Bakbuk gi joka Hakufa gi joka Harhur 

54  gi joka Bazluth gi joka Mehida gi joka Harsha 

55  gi joka Barkos gi joka Sisera, gi joka Tema 

56  gi joka Nezia kod joka Hatifa. 

57  Nyikwa jotich Solomon ne gin: joka Sotai gi joka Sofereth gi joka Perisa 

58  gi joka Jaala gi joka Darkon gi joka Gedel 

59  gi joka Shefatia gi joka Hatil gi joka Pokereth-hazebaim kod joka Amon. 

60  Kar romb jotich Hekalu, kaachiel gi nyikwa jotich Solomon, duto ne romo ji mia adek gi piero ochiko gariyo. 

61  Koro magi e joma noduogo koa Tel-mela gi Tel-hasha gi Kerub gi Adon kod Imer, to ne ok nyal ng’e anywolagi, kata ka gin koth jo-Israel adier; 

62  joka Delaya gi joka Tobia gi joka Nekoda duto ji mia auchiel gi piero ang’wen gariyo. 

63  Jodolo moko bende ne ok ong’e anywolagi. Ne gin joka Hobaya gi joka Hakoz gi joma luongore ni joka Barzilai, nikech kwargi nokendo nyar Barzilai ja-Gilead, mokawo nying jaduong’neno. 

64  Jogo nomanyo nyingegi e kitepe ma nondikie nying anywola, to ne ok giyudo, omiyo nokwan-gi ka joma pok owinjore tiyo tich dolo, 

65   kendo ruoth nokwerogi ni kik gicham chiemo moyang’ ni jodolo ka pok jadolo obiro manyalo penjo Ruoth Nyasaye wach gi ombulu miluongo ni Urim gi Thumim. 

66  Ji duto mane ochokore kanyakla ne romo alufu piro ang’wen gariyo gi mia adek kod piero auchiel, 

67  ka ok okwan wasumbgi machwo gi mamon, mane romo alufu abiriyo gi mia adek kod piero adek gabiriyo. Bende ne gin gi jower mia ariyo gi piero ang’wen gabich, machwo gi mamon 

68  Ne gin gi farese mia abiriyo gi piero adek gauchiel, gi nyumbu mia ariyo gi piero ang’wen gabich, 

69  gi ngamia mia ang’wen gi piero adek gabich, kod kenje alufu auchiel gi mia abiriyo gi piero ariyo. 

70  Jodong dhoudi moko nogolo chiwo ni tich. Ruoth bende nogolo dhahabu moromo kilo mia achiel gi piero adek, gi tewni piero abich, kod lep dolo mia abich gi piero adek. 

71  Jodong dhoudi moko nogolo dhahabu moromo kilo alufu achiel gi mia ariyo, mondo okonygo tich. 

72  Joma odong’ nogolo dhahabu moromo kilo alufu ariyo gi mia auchiel gi fedha moromo kilo alufu achiel gi mia achiel kod lep dolo piero auchiel gabiriyo. 

73   Jodolo gi jo-Lawi kod ji mamoko nodak Jerusalem kendo e alworane. Jorit dhorangeye gi jower gi jotich Hekalu kod jo-Israel mamoko duto, to nodak e miechgi giwegi.

