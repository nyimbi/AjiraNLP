1  Ombulu mar ariyo nolwar kuom dhout Simeon. Pinygi ne nie dier piny jo-Juda. 

2   Noting’o Beer-sheba gi Molada 

3  gi Hazar-shual gi Bala gi Ezem 

4  gi Eltolad gi Bethul gi Horma 

5  gi Ziklag gi Beth-mar-kaboth gi Hazar-susa 

6  gi Beth-lebaoth kod Sharuhen. Giduto ne gin mier apar gadek, ka ok okwan mier matindo ma nokiewo kodgi. 

7  Bende ne giyudo Ain gi mier Rimon gi Ether kod Ashan, duto mier ang’wen, ka ok okwan mier matindo ma okiewo kodgi, 

8  nyaka Baalath-beer miluongo bende ni Ramath-negeb. Pinyno ema nopog ni dhout Simeon, 

9  to pinyno ne en dir piny jo-Juda, nikech jo-Juda nomi piny malach mohingogi. Piny mopogni jo-Zebulun 

10  Ombulu mar adek nolwar kuom dhout Zebulun. Piny mane opognigi nochopo nyaka Shadub. 

11  Koa kuno tong’gi mochiko yo podho chieng’ nodhi nyaka Marala, moluwo bath Debesheth kod Apra man yo wuok chieng’ mar Jokneam. 

12  To tong’gi moa Shedub kochomo yo wuok chieng’, nochiko tong’ Kisloth-tabor modhi Daberath kod Jafia. 

13  Nomedo dhi yo wuok chieng’, mochopo Geth-hefer kod Ita-kazin nyaka Rimon, mogomo kochiko Nea. 

14  Tong’ ma yo nyandwat nolworo nyaka Hanathon mogik e holo Jethael. 

15  Pinyno noting’ Katath gi Nahalal gi Shimron gi Idala kod Bethlehem. Giduto ne gin mier apar gariyo ka ok okwan mier matindo ma nokiewo kodgi. 

16  Miegi kaachiel gi mier matindo ma nokiewo kodgi ema nopog ni dhout Zebulun. Piny mopog ni jo-Isakar 

17  Ombulu mar ang’wen nolwar kuom dhout Isakar. 

18  Jezreel gi Kesiloth gi Shunem 

19  gi Hafaraim gi Shion gi Anaharath 

20  gi Rabith gi Kishion gi Ebez, 

21  gi Remeth gi En-ganim gi En-haga kod Beth-pazez ne nie pinygi. 

22  Tong’gi nokadho but Tabor gi Shahazuma kod Beth-shemesh mogik e aora Jordan. Giduto ne gin mier apar gauchiel, ka ok okwan mier matindo ma nokiewo kodgi. 

23  Miego duto, kaachiel gi mier matindo ma nokiewo kodhi ema nopog ni dhout Isakar. Piny mopogni jo-Asher 

24  Ombulu mar abich nolwar kuom dhout Asher. 

25  Pinygi noting’o Helkath gi Hali gi Beten gi Akshaf 

26  gi Alamelek gi Amad kod Mishal. Yo podho chieng’ tong’gi noluwo Karmel gi Shihor-libnath. 

27  Eka nochiko yo wuok chieng’ modhi Beth-lagon, koluwo bath piny Zebulun kod holo Jiftael, kochomo yo nyandwat nyaka Beth-emek gi Neyel. Yo nyandwat, pinyno noting’o Kabul 

28  gi Abdon gi Rehob gi Hamon kod Kana, mochopo Sidon Maduong’. 

29  Eka tong’ nogomo mochomo Rama, nyaka Turo dala mochiel, kuma nogomoe kochiko Hosa, mogik e Nam Mediterenia. Yo podho chieng’ noting’o Mehalab gi Akzib 

30  gi Ako gi Afek kod Rehob. Giduto ne gin mier piero ariyo gariyo ka ok okwan mier matindo mane okiewo kodgi. 

31  Miego duto kaachiel gi mier matindo ma nokiewo kodgi ema nopog ni dhout Asher. Piny mopog ni jo-Naftali 

32  Ombulu mar auchiel nolwar kuom dhout Naftali. 

33  Pinygi nochakore Helef kendo e yath maduong’ man Zaananim moluwo Adami-negeb gi Gabneel nyaka Lakum, mogik e aora Jordan. 

34  Tong’gi ma yo podho chieng’ noluwo Azmoth-tabor nyaka Hukoth. Piny jo-Zebulun ne ni yo milambo, kendo piny jo-Asher ne ni yo podho chieng’, to aora Jordan nobedo tong’ ma yo wuok chieng’. 

35  Miechgi mane ochiel gi ohinga ne gin Zidim gi Zer gi Hamath gi Rakath gi Kinereth 

36  gi Adama gi Rama gi Hazor 

37  gi Kedesh gi Edrei gi En-hazor 

38  gi Yiron gi Migdalel gi Horem gi Beth-anath kod Beth-shemesh. Giduto ne gin mier apar gochiko, ka ok okwan mier matindo mane okiewo kodgi. 

39  Miego duto kaachiel gi mier matindo mane okiewo kodgi ema ne opog ni dhout Naftali. Piny mopog ni jo-Dan 

40  Ombulu mar abiriyo nolwar kuom dhout Dan. 

41  Pinygi noting’o Zora gi Eshtaol gi Ir-shemesh 

42  gi Shaalabin gi Aijalon gi Ithla 

43  gi Elon gi Timna gi Ekron 

44  gi Elteke gi Gibethon gi Baalath 

45  gi Jehud gi Bene-berak gi Gath-rimon 

46  gi Mejarkon kod Rakon, kaachiel gi piny momanyore gi Jopa. 

47   Kane oriemb jo-Dan e pinygi, ne gidhi nyaka Leshem, mi gimonjo dalano. Ne gikawe, kendo ne ginego ji duto ma nodakie. Ne gidak kuno, mi giloko nyinge ni Dan, nying kwargi. 

48  Miego duto, kaachiel gi mier matindo ma nokiewo kodgi ema nopog ni dhout Dan. Piny mopog ni Joshua 

49  Kane jo-Israel osetieko pogo piny, kendo guro mbapgi, ne gimiyo Joshua lowo e pinygi, 

50  kaka Ruoth Nyasaye nosechiko. Ne gimiye Timna-sera e piny gode mag Efraim, nikech mano ema nokwayo. Nochako ogero dalano, modakie. 

51  Mano e kaka Eleazar jadolo, gi Joshua wuod Nun, kod jodong dhout Israel, nopogo lowo gi ombulu e nyim Ruoth Nyasaye e dho Hemb Romo, ka ne gin Shilo. Kamano ne gitieko pogo piny.

