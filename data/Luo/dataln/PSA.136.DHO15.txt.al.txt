1   Gouru ni Ruoth Nyasaye erokamano, nikech ober, kendo herane mosiko ochwere. 

2  Gouru erokamano ni Nyasaye maduong’ moloyo nyiseche duto, nimar herane mosiko ochwere. 

3  Gouru erokamano ni ruoth maduong’ moloyo ruodhi duto. Herane mosiko ochwere. 

4  En kende ema otimo honni madongo. Herane mosiko ochwere. 

5   Ne ochueyo polo gi riekone. Herane mosiko ochwere. 

6   Bende ne oyaro piny ewi nam matut. Herane mosiko ochwere. 

7   Ne ochueyo wang’ chieng gi due, 

8  mondo wang’ chieng’ obed gi loch kuom odiechieng’, 

9  to due gi sulue obed gi loch kuom otieno. Herane mosiko ochwere. 

10   Ruoth Nyasaye nonego yawuot Misri makayo. Herane mosiko ochwere. 

11   Ne ogolo jo-Israel e piny Misri. Herane mosiko ochwere. 

12  Adier, nogologi gi lwete motegno kod bade mojing’! Herane mosiko ochwere. 

13   Ne obaro Nam Makwar. Herane mosiko ochwere. 

14  Eka ne otelo ni jo-Israel, mong’ade. Herane mosiko ochwere. 

15  Farao gi jolwenje, to nomiyo onimo e nam. Herane mosiko ochwere. 

16  Bang’e ne otelo ni joge e thim. Herane mosiko ochwere. 

17  Ne onego ruodhi marateke. Herane mosiko ochwere. 

18  Adier, ne onego ruodhi marahuma! Herane mosiko ochwere. 

19   Ne gin Sihon ruodh Amor 

20   kod Og ruodh Bashan. Herane mosiko ochwere. 

21  Ne okawo pinygi, momiyo joge Israel, 

22  mondo obed mwandugi. Herane mosiko ochwere. 

23  Kane olowa, to wiye ne ok owil kodwa. Herane mosiko ochwere. 

24  Chutho, ne ogolowa e teko wasikwa. Herane mosiko ochwere. 

25  Ochiwo chiemo ni dhano kod le. Herane mosiko ochwere. 

26  Gouru erokamano ni Nyasach polo, nimar herane mosiko ochwere.

