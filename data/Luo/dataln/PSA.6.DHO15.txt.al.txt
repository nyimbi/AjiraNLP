1   A Ruoth Nyasaye kik ikweda kikecho. Ee, kik ikuma ka in gi mirima. 

2  Yie ikecha, nikech aol. Duogna teko, nimar arumo ka bend dak, 

3  kendo chunya chandore malit. 

4  Bi mondo iwara! Yie iresa e tho, nikech herani mosiko. 

5  Piny Joma Otho ok parie. Onge ng’ama nyalo paki kuno. 

6  Kuyo osebara ndasi. Otieno ka otieno, pi wang’a opong’o kitandana. 

7  Wengena oowore nikech ywak malit, omiyo ok anyal neno maber. Magi duto timore nikech wasika! 

8   Auru kuoma, un joricho duto, nimar Ruoth Nyasaye osewinjo ywakna. 

9  Ee, osewinjo ka akwaye mondo okonya. 

10  Wasika duto biro yudo wichkuot, kendo gibiro chandore malit. Gibiro dok chien apoya ka gikia kuma gidhiye.

