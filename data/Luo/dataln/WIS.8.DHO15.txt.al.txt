1  Rieko tiyo gi tekone chakre tung’ piny konchiel nyaka komachielo, koiko gik moko duto e yo makonyo dhano. Gik moko duto a kuom rieko 

2  Nahero rieko kendo nadware chakre tinna, kaketo chunya mondo akawe ka chiega, nikech chiane ema nolomba. 

3  Dak modakgo machiegni gi Nyasaye, ema omiyo duong’ ma en-go omedore, nimar Ruodh gik moko duto nohere. 

4  Ne ofwenyne weche mopondo mag rieko Nyasaye, kendo en ema oyiero gima Nyasaye biro timo. 

5  Ere mwandu ma dhano nyalo gombo e pinyka, maloyo mwandu mar rieko matiyo kuonde duto? 

6  Kata kuom rieko duto mantie, ere rieko maloyo rieko ma nochweyo gik moko duto? 

7  Ka ng’ato ohero dimbruok, to mondo ong’e ni rieko ema onywolo dimbruok, nikech rieko puonjowa ngima mayot, gi ritruok, gi timo adiera, kod bedo gi chuny modhil. Onge gimoro machielo e ngima dhano ma nyalo konye moloyo gigo. 

8  Bende ka ng’ato dwaro tiegore moloyo, to nyaka ong’e ni rieko ong’eyo gik mosekadho, kendo otemo fwenyo gik mabiro timore. Olony kuom twak matut, kendo ofwenyo tiend ngeche. Ong’eyo tiend ranyisi gi honni, kendo ong’eyo gik mabiro timore e kinde ka kinde. Ruodhi nyaka bed gi rieko 

9  Mano omiyo nagombo mondo rieko obi odag koda, nikech nang’eyo ni onyalo ng’adona rieko e kinde ma anie ngima maber, kendo onyalo hoyo chunya e kide ma an gi chandruok gi masira. 

10  Naparo e chunya niya: Enokelna pak kama ji ochokoree, kendo kata odoko ni pod an rawera kamano, to en ema nomiya duong’ e nyim jodongo. 

11  Bende ka ang’ado bura, to enomi ji yie ni an ng’ama riek, mi joma dongo nowuora nikech en. 

12  Kapod aling’, to ji norit wechena, kendo ka awuoyo, to ginichik itgi. Adier, ka achiwo twak, to ginihum ka gimako tikgi 

13  Anayud ngima mosiko nikech rieko, kendo joma noluw bang’a nopara nyaka chieng’. 

14  Anabed gi loch kuom ji, kendo ogendini nowinja, bende kata mana ruodhi 

15  mager notetni ka giwinjo nyinga. To anabed mang’won ni joga, kendo anabed jachir e lweny. 

16  Ka adok dala, to rieko nomi abed gi kue, nikech ka ng’ato nigi rieko, to ok one rach kata lit, to oneno mana mor lilo. Solomon okwayo Nyasaye rieko 

17  Kane aparo wechegi, nang’eyo e chunya ni ngima mochwere en wat rieko, 

18  kendo ni bedo osiepne kelo kue makare. Timbene bende kelo mwandu ma ok rum, to wuoyo kode kelo luor. Kuom mano, nadhi kuonde duto mondo ane kaka daloke mara. 

19  Ne an rawera mamor, kendo nomiya chuny maber, 

20  To ber moloyo ka awacho ni, ne an chuny maber, omiyo nadonjo e ringruok maler, 

21  To nang’eyo ni ok anyal yudo rieko ka ok Nyasaye ema omiyago, kendo ng’eyo mane ang’eyogo ni Nyasaye ema chiwo rieko, ne nyiso ni ariek. Emomiyo nalokora ir Ruoth Nyasaye, kakwaye gi chunya duto niya,

