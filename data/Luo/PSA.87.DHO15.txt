Gueth miyudo kuom dak Sayun
1Nyasaye nogero dalane e gode maler.
2Ohero dala Jerusalem
moloyo miech nyikwa Jakobo duto.
3In dala Nyasaye, winji gik mabeyo miwuoro ma owacho kuomi.
4“Ka akwano ogendini moyie kuoma,
to anakwan koda ka jo-Misri gi jo-Babulon,
kendo ananyis jo-Filistia gi jo-Turo kod jo-Ethiopia ni gin bende gin jo-Jerusalem.”
5Kuom Sayun to ji duto nowach niya, “En min ogendini duto,
kendo Ng’ama Duong’ Moloyo biro miyo ogurore motegno.”
6Ruoth Nyasaye nondikie nying ji duto ma e piny,
kendo enokwan-gi ka jo-Jerusalem.
7Ji duto nower kendo nomiel,
ka wacho niya, “Sokni mawa duto wuok mana kuomi.”