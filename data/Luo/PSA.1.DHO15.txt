KITABU MOKWONGO
(Zaburi 1—41)
Ng’at makare gi ng’at ma jaricho
1Ng’ama ok oyie gi puonj joma richo,
kendo ma ok luw timbe joricho,
kata ma ok riwre gi joma ochayo Nyasaye, en jahawi.
2Chik Ruoth Nyasaye ema miye mor,
kendo opuonjore chikno odiechieng’ gotieno.
3
Ochalo gi yath madongo e bath aora,
manyago olemo e kinde mowinjore
kendo ma pote ok ner. Gimoro amora motimo dhi maber.
4Joricho to ok chal kamano kata matin,
to gichalo mihudhi ma yamo tero.
5Kuom mano bura nolo joricho,
kendo ok ginibed e kanyakla mar joma kare.
6Ruoth Nyasaye rito ng’at makare,
jaricho to nolal chuth.