Ruoth Nyasaye chiegni gi joge
1Joma ogeno kuom Ruoth Nyasaye, chalo gi got Sayun,
mogurore motegno, kendo ma ok nyal ng’ingni.
2Kaka gode olworo Jerusalem,
e kaka Ruoth Nyasaye bende olworo joge,
pile kendo nyaka chieng’.
3Joricho ok nobed gi loch ngang’ kuom piny joma kare.
Ka gibedogo, to joma kare giwegi ditim richo.
4A Ruoth Nyasaye, tim maber ni joma kare kendo modimbore.
5To chieng’ mikumoe joricho,
to kum joma timbegi obam bende.
Israel mondo obed gi kue!