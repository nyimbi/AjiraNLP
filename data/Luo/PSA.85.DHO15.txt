Lemo mikwayogo Nyasaye mondo okech Israel
1A Ruoth Nyasaye, iseguedho pinyi,
kendo isemiyo nyikwa Jakobo ochako dhi nyime maber.
2Iseweyo ni jogi richogi,
kendo iseng’wononigi kuom timbegi mamono.
3Ne iweyo kecho kodgi,
mi chunyi olendo kuom mirima mager mane in go.
4A Nyasaye Jawarwa, duogwa iri, mondo iwe sin kodwa.
5Ibiro kecho kodwa nyaka chieng’ koso?
Koso mirimbi biro siko nyaka karang’o?
6Wan jogi, yie idwognwa tekowa mondo wapaki.
7A Ruoth Nyasaye, reswa,
kinyisowago ni iherowa gi hera mosiko.
8Achiko ita ni gima Ruoth Nyasaye wacho.
Osingore ni obiro kelonwa kue, wan joge owuon,
ka ok wadok e timbewa manono.
9Adier, oikore mar reso jogo ma miye luor,
kendo duong’ne maler biro siko e pinywani.
10Hera gi adiera biro riwore kanyakla.
Tim makare kod kue bende biro bedo kaachiel.
11Luor ma dhano oluorogo Nyasaye biro chopo malo,
kendo adiera mar Nyasaye biro e piny koa e polo.
12Ruoth Nyasaye biro miyo wadhi nyime maber,
kendo pinywa biro nyago cham mogundho!
13Tim makare biro telo e nyim Ruoth Nyasaye,
kendo biro losone yo mondo oluw.