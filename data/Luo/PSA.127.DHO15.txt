Ber a mana kuom Nyasaye
1Ka ok Ruoth Nyasaye ema ogero ot,
to tich gedo odhi kanono,
kendo ka ok en ema orito dala,
to tich jorito ok nyal gimoro!
2Bende onge tiende tiyo matek mondo uyud chiemo,
kuchiew gokinyi mang’ich, kendo kudhi nindo molewo,
nimar Ruoth Nyasaye ema miyo nindo tero ng’at mohero.
3Nyithindo gin mich moa kuom Ruoth Nyasaye.
Adier, gin gueth miwuoro.
4Yawuowi ma ng’ato onywolo ka pod tin,
chalo gi aserni ma ng’ato oting’o e lwete
5Ng’at man gi aserni mang’eny ma kamago en jahawi.
Ok noloye ka oromo gi wasike e dhoranga dala.