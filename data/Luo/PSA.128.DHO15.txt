Gueth miguedhogo ng’at moluoro Ruoth Nyasaye
1Ng’ato ka ng’ato moluoro Ruoth Nyasaye,
kendo marito chikene, en jahawi.
2Iniyud gik moko ma misetiyonigi,
bende inidhi maber, kendo inibed mamor.
3Chiegi nochal gi yadh mzabibu
manyago olemo mang’eny e dalani,
kendo e sa ma yawuoti olworo mesa ka chiemo,
to ginichal gi yiend zeituni maloth.
4Adier, ng’at moluoro Ruoth Nyasaye,
noguedh mana kamano!
5Onego Ruoth Nyasaye guedhi gie Sayun,
e kinde duto mag ngimani.
6Onego idag aming’a, mondo ine nyikwayi.
Israel mondo obed gi kue!