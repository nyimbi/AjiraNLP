Lemo mikwayogo mondo olo wasik Israel
1In Israel, hul kaka wasiki osesandi malit, chakre tinni.
2“An Israel, wasika osesanda malit chakre tinna,
to pok giloya.
3Ne ging’ado dieng’eya achadha marach,
mi giloke mana ka puodho mopur.
4To Ruoth Nyasaye ma timne kare,
osechodo tonde mane joricho osetueyago.”
5Mad lo jogo duto ma mon gi Sayun,
mi riembgi ka wigi okuot, kendo dwokgi chien!
6Onego gichal gi lum matwi e tat ot,
to two kapok ong’adi.
7Onge ng’ama choke kata matueye wiye wiye.
8Kamano ji makadho ok nyal wachonigi niya,
“Waguedhou e nying Ruoth Nyasaye.”
Kata ni, “Onego Ruoth Nyasaye guedhu.”