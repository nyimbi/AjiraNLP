Wer manyiso geno kuom Nyasaye
1Ageno kuom Ruoth Nyasaye moseresa.
En fuwo manade ka uwachona ni mondo
ahu gi bwombena ka winyo, adhi e gode,
2nimar joricho ywayo atungegi ka gichielo asernigi,
3Onge gima ng’at maber nyalo timo ka piny okethore.
4Ruoth Nyasaye nie Hekalu mare maler,
kendo en gi kom duong’ne e polo.
Orango ji duto kendo oneno gik ma gitimo.
5Onono joma beyo kaachiel gi joma richo,
kendo chunye mon gi ng’at matimo timbe mahundu.
6Olwaro kite motimo mach maliel kuom joricho,
kendo okumogi gi mach mang’ang’ni.
7Ruoth Nyasaye en ng’ama kare, kendo ohero timbe mabeyo.
Jogo ma oluore nodag kode.