Nyasaye oyiero ruoth
1
Ruoth Nyasaye ne owacho ni ruodha niya,
“Bed abeda korachwich ka
nyaka chop aket wasiki obed raten tiendi.”
2Ruoth Nyasaye biro miyo lochni yarore chakre Sayun,
kowacho niya, “Bed gi loch kuom wasiki.”
3Chieng’ ma ikedo gi wasiki, to jou nochiwre mondo okedi,
kendo yawuotgi nobi iri e gode maler,
konur mana ka tho mamoko gokinyi.
4
Ruoth Nyasaye osekuong’ore,
kendo ok nolokre nga’ng’, kuom wachne mowacho ni,
“In jadolo nyaka chieng’,
e tich dolo mar Melkizedek.”
5Ruoth Nyasaye nie badi korachwichh,
kendo obiro loyo ruodhi moko, chieng’ ma mirima omake.
6Obiro ng’ado ni ogendini bura,
mi omi ringre joma otho pong paw lweny.
Adier, obiro loyo ruodhi e piny ngima.
7Ruodhni nomodh e aora manie bath yo,
omiyo enoting’ wiye nikech oselocho.