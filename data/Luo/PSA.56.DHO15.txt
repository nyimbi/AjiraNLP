Lemo mar geno kuom Nyasaye
1A Nyasaye, kecha, nikech wasigu kiya mondo ohinya.
Ee, gisanda sa duto.
2Odiechieng’ duto joma mon koda kiya.
Joma kedo kodago ng’eny!
3A Nyasaye Maduong’ Moloyo, ka luoro omaka,
to aketo genona kuomi.
4Ageno kuom Nyasaye, kendo apako singruok mare.
En ema ageno kuome. Omiyo ok anyal bedo maluor.
Ere gima dhano adhana ditima?
5Wasika kelona chandruok e gimoro amora matimo.
Kinde duto gisiko giparo mana kaka di gihinya!
6Gichokore kama opondo, kendo ging’iyo gik moko duto ma atimo,
ka gikiya mondo ginega.
7A Nyasaye, kumgi nikech richogi.
Tiekgi gi mirimbi.
8Ing’eyo chandruokna duto, kendo isendikogi e kitapi.
Pi wang’a bende isekano.
9Chieng’ ma aywakni, to wasika noringi
kendo ang’eyo ni Nyasaye ema konya.
10Ageno kuom Nyasaye, kendo apako singruok mare.
Adier, anadend singruok mar Ruoth Nyasaye.
11En ema ageno kuome, omiyo ok anyal bedo maluor.
Ere gima dhano adhana ditima?
12A Nyasaye, anachiwni gima asesingora.
Ee, anachiwni mich mar erokamano,
13nikech iseresa e tho, kendo ok iweyo apodho,
mi koro awuotho mana e nyimi, yaye Nyasaye,
ka abet e ler marieny kuom joma ngima.