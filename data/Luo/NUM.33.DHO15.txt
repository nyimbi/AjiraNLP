Wuodh jo-Israel e thim
1Kane Musa gi Harun otelo ni jo-Israel e dhoutgi ka giwuok e piny Misari, 2Musa nondiko nying kuonde mane gibworoe mana kaka Ruoth Nyasaye nochiko, kendo magi e kuonde mane gibworoe gogo:
3Jo-Israel noa Ramases chieng’ due apar gabich mar due mokwongo, ma en chieng’ maluwo chieng’ Pasaka. Ne giwuok ka jo-Misri nenogi, to ne ok gidewo. 4Jo-Misri noyudo yiko nyithindgi makayo duto mane Ruoth Nyasaye onego, kang’adogo bura ni nyisechegi.
5Jo-Israel noa Ramases, modhi oguro kambi Sukoth. 6Eka ne gia Sukoth, mi gidhi giguro kambi Etham e bath thim. 7Ne gia Etham, mi gidok chien but Pihahiroth, yo wuok chieng’ mar Baal-Zefon, mi giguro kambi kama omanyore gi Migdol. 8Bang’e ne gia Pihahiroth, mi ging’ado nam nyaka thim, kendo ne giwuotho kuom ndalo adek e thim Etham, mi giguro kambi kamoro miluongo ni Marah.
9Ka gia Marah, ne gidhi Elim kuma ne giyudoe sokni apar gariyo mag pi kod yiend othidhe piero abiriyo, mi giguro kambi kuno. 10Eka ne gia Elim, mi giguro kambi e bath Nam Makwar. 11Ne gia e bath Nam Makwar, mi gidhi giguro kambi e thim Sin. 12Bang’e ne gia kanyo mi gidhi giguro kambi Dofka. 13Ne gia Dofka, mi gidhi giguro kambi Alush. 14Kane gia Alush, ne gidhi mi giguro kambi Refidim, kuma ne onge pi ma ji modhi.
15Eka ne gia Refidim, mi gidhi giguro kambi e thim Sinai. 16Ne gia e thim Sinai, mi gidhi giguro kambi Kibroth-hatava. 17Bange ne gia Kibroth-hatava mi gidhi giguro kambi Hezeroth. 18Ne gia Hezeroth, mi gidhi giguro kambi Rithma. 19Eka ne gia Rithma, mi gidhi giguro kambi Rimon-parez. 20Ne gia Rimon-parez, mi gidhi giguro kambi Libna. 21Bang’e ne gia Libna, mi gidhi giguro kambi Risa. 22Ne gia Risa mi gidhi giguro kambi Kehelatha. 23Ne gia Kehelatha, mi gidhi giguro kambi e Got Shafer. 24Kane gia got Shafer, ne gidhi mi giguro kambi Harada. 25Eka ne gia Harada, mi gidhi giguro kambi Makeloth.
26Bang’e ne gia Makeloth, mi gidhi giguro kambi Tahath. 27Ne gia Tahath, mi gidhi giguro kambi Tara. 28Ne gia Tara, mi gidhi giguro kambi Mithka. 29Eka ne gia Mithka, mi gidhi giguro kambi Hashmona. 30Ne gia Hashmona, mi gidhi giguro kambi Moseroth. 31Bang’e ne gia Moseroth, mi gidhi giguro kambi Bene-jaakan. 32Ne gia Bene-jaakan, mi gidhi giguro kambi Horhagidgad. 33Kane gia Horhagidgad, ne gidhi mi giguro kambi Jotbatha. 34Ne gia Jotbatha, mi gidhi giguro kambi Ebrona. 35Eka ne gia Ebrona, mi gidhi giguro kambi Ezion-geber. 36Ne gia Ezion-geber, mi gidhi giguro kambi e thim Zin, ma en thim Kadesh. 37Ne gia Kadesh, mi gidhi giguro kambi e got Hur, manie tong’ piny Edom. 38
Eka Harun jadolo noidho got Hor kaka Ruoth Nyasaye nochike, mi otho kuno due achiel, due mar abich e higa mar piero ang’wen bang’ wuok jo-Israel e piny Misri. 39Ne en jahigni mia achiel gi piero ariyo kane otho kuno.
40
Ruodh Arad ma ja-Kanaan, mane odak yo milambo mar piny Kanaan, nowinjo ni jo-Israel biro. 41Kane gia got Hor ne gidhi mi giguro kambi Zalmona. 42Ne gia Zalmona, mi gidhi giguro kambi Punon. 43Eka ne gia Punon, mi gidhi giguro kambi Oboth. 44Ne gia Oboth, mi gidhi giguro kambi Iye-Abarim e tong’ piny Moab. 45Bang’e ne gia Iyim, gidhi giguro kambi Dibon-gad. 46Kane gia Dibon-gad, ne gidhi mi gidhi giguro kambi Almon-diblathaim. 47Ne gia Almon-diblathaim, mi gidhi giguro kambi e gode mag Abarim, yo wuok chieng’ mar Nebo.
48Ne gia e gode mag Abarim, mi gidhi giguro kambi e piny Moab, mamwalo e bath aora Jordan, kama omanyore gi Jeriko. 49Kambigino nochakore Beth-Jeshimoth, moyarore nyaka Abel-shitim e piny Moab ma mwalo.
Tong’ piny Kanaan, kendo kaka nopog pinyno
50Ruoth Nyasaye nowuoyo gi Musa e piny Moab mamwalo e bath aora Jordan, kama omanyore gi Jeriko, 51mowachone mondo onyis jo-Israel niya, “Koro uchiegni ng’ado aora Jordan mondo udonj e piny Kanaan. 52Nyaka uriemb ji duto modak e pinyno mondo owenu thuolo, kendo uketh kido maggi mopa kod mag mula moleny 53Kawuru pinyni mi udagie, nimar asemiyougo mondo obed maru. 54
Nyaka upoge gi ombulu e kind dhoutu, mondo dhoot ka dhoot oyud lope. Dhoot maduong’ nyaka yud lowo maduong’ to dhoot matin nyaka yud matin. Pognigiuru mana kaka ombulu owacho, ka dhoot ka dhoot kendo joot ka joot yudo lopgi. 55To ka ok uriembo joma odak e pinyno mondo owenu thuolo, to joma uweyogo nobednu kaka pedo mandhodho wang’u, kendo ka kudho machwowo dendu. Ginibed ka gilaro kodu piny mudakieno, 56kendo gima naparo timonigi, ema natimnu.”