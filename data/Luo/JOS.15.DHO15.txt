Piny mopog ni jo-Juda
1Piny ma nopog ni dhout Juda gi ombulu nogik yo milambo e mbap jo-Edom man e thim Zin. 2Mbapgi ma yo milambono nochakore yo milambo mar Nam Kado, 3koluwo yor Akrabim, mokadho Zin, kochomo yo milambo mar Kadesh-barnea. Eka nokadho Ezron nyaka Adar, mogomo kochomo Karka 4nyaka Azmon, kendo noluwo aora manie tong’ piny Misri nyaka Nam Mediterenia. Mano e mbapgi ma yo milambo.
5Nam Kado nyaka dho aora Jordan ema nobedo mbapgi ma yo wuok chieng’. To mbapgi ma yo nyandwat nochakore e dho aorano, 6modhi nyaka Beth-hogla, kokadho yo nyandwat mar Beth-araba, mochopo nyaka Lwanda Bohan wuod Reuben. 7Eka noluwo holo mar Akor nyaka Debir, kochomo yo nyandwat nyaka Gilgal, machiegni gi yo maidho Adumin man yo milambo mar aora. Eka nokadho kuonde thidhiya man En-shemesh, mochopo En-rogel. 8Noluwo holo mar Ben-hinom, yo milambo mar; piny gode mane jo-Jebus odakie, ma tinde ogerie Jerusalem. Noidho got momanyore gi holo Hinom yo podho chieng’, ma en giko holo mar Refaim. 9Noluwo wi godno molor nyaka soko mar Neftoa, kendo nyaka mier man e got Efron. Kosekadho miego, nogomo kochomo Baala, miluongo bende ni Kiriath-jearim. 10Koa Baala, nochiko got Seir, mokadho yo nyandwat mar got Jearim, miluongo bende ni Kesalon, nyaka Beth-shemesh, mochopo Timna. 11Eka nochomo yo nyandwat nyaka Efron, mogomo kochiko Shikeron. Bang’ mano nokadho got Baala, kendo nodhi Jabneel, mogik e Nam Mediterenia. 12Nam Mediterenia ema notimo tong’ pinygi ma yo podho chieng’. Mano e tong’ ma nolworo dhout Juda duto.
Kaleb okawo Hebron gi Debir
(Jobura 1.10-15)
13
Nopog ni Kaleb wuod Jefune dir piny jo-Juda, kaka Ruoth Nyasaye nosechiko Joshua. Pok ma noyudono ne en Hebron, dala mar Arba, kwar jo-Anak. 14Kaleb nodaro jo-Anak adek ma nodak kuno, ma nyinggi Sheshai gi Ahiman kod Talmai. Ne gin nyikwa Anak. 15Bang mano, nodhi momonjo joma nodak Debi, ma chon niluongo ni Kiriath-sefer. 16Eka nowacho niya, “Ng’at ma nokaw Kiriath-sefer ema nami Aksa nyara mondo okendi.”
17Othniel wuod Kenaz owadgi Kaleb ema nokawo dalano, omiyo Kaleb nomiye Aksa nyare mokendo. 18Kane Aksa odhi ir chwore, nojiwe mondo okwa wuon mare lowo, mi Aksa nodhi ir Kaleb, kendo kane oselor e kanje, Kaleb nopenje gima odwaro. 19Nodwoke niya, “Kaka iseketa e piny milambo motwoni, yie imiya sokni.” Kuom mano Kaleb nomiye sokni mamalo gi mamwalo.
Miech jo-Juda
20Koro magi e mier duto mopog ni dhout Juda, kaachiel gi mier matindo ma nokiewo kodgi:
21Mier man yo milambo e tong’gi gi jo Edon ne gin Kabzeel gi Eder gi Jagur 22gi Kina gi Dimona gi Arara 23gi Kedesh gi Hazor gi Ithnan 24gi Zif gi Telem gi Bealoth 25gi Hazor-hadata gi Kerioth-hezron, 26gi Amam gi Shema gi Molada 27gi Hazar-gada gi Heshmon gi Beth-pelet 28gi Hazar-shual gi Beer-sheba kod mier matindo mokiewo kode, 29gi Baal gi Iyim gi Ezem 30gi Eltolad gi Kesil gi Horma 31gi Ziklag gi madmana gi Sansana 32gi Lebaoth gi Shilhim gi Ain kod Rimon. Giduto ne gin mier piero ariyo gochiko.
33To mier mane giyudo e pewe ne gin Eshtaol gi Zora gi Ashna 34gi Zanoa gi En-gamin gi Tapua gi Enam 35gi Jarmuth gi Adulam gi Soko gi Azeka. 36Gi Shaaraim gi Adithaim gi Gedera kod Gederathaim. Giduto ne gin mier apar gang’wen.
37Bende jo-Juda noyudo Zenan gi Hadasha gi Migdal-gad 38gi Dilan gi Mizpe gi Joktheel 39gi Lakish gi Bozkath gi Eglon 40gi Kabon gi Lamas gi Kithlish 41gi Gederoth gi Beth-dagon gi Naama kod Makeda. Giduto ne gin mier apar gauchiel.
42Kendo ne giyudo Libna gi Ether gi Ashan 43gi Ifta gi ashna gi Nezib 44gi Keila gi Akzib kod Maresha. Giduto ne gin mier ochiko.
45Ekron bende ne margi 46kod mier duto mokiewo gi Ashdod, chakre Ekron nyaka Nam Mediterenia.
47Ashdod gi Gaza, kod mieche mochopo nyaka aora manie tong’gi gi Misri, kendo nyaka Nam Mediterenia ne maggi bende.
48To mier mane giyudo e piny gode ne gin Shamir, gi Jatir gi Soko 49gi Dana gi Kiriath-sana, miluongo bende ni Debir, 50Anab gi Eshtemoa gi Anim 51gi Goshen gi Holon kod Gilo. Giduto ne gin mier apar gachiel.
52Kendo ne giyudo Arab gi Duma gi Eshan 53gi Janim gi Beth-tapua gi Afek 54gi Humta gi Kiriath-arba, miluongo bende ni Hebron, kod Zior. Giduto ne gin mier ochiko.
55Nomigi bende Maon gi Karmel gi Zif gi Juta 56gi Jezreel gi Jokdeam gi Zanoa 57gi Kain gi Gibea kod Timna. Giduto ne gin mier apar.
58To bende ne giyudo Halhul gi Beth-zur gi Gedor 59gi Maarath gi Beth-anoth kod Eltekon. Giduto ne gin mier auchiel. Ne giyudo bende Tekoa gi Efratha, ma tinde iluongo ni Bethlehem, gi Peor gi Etam giu Kulom gi Tatam gi Sores gi Karem gi Galim gi Baither kod Manak. Giduto ne gin mier apar gachiel. 60Kiriath-baal, miluongo ni Kiriath-jearim, kod Raba ne maggi bende. 61To mier mane giyudo e thim ne gin Beth-araba gi midin gi Sekaka 62gi Nibshan gi Ir-melek kod Engedi. Giduto ne gin mier auchiel.
63
Jo-Juda ne ok nyal riembo jo-Jebus ma nodak Jerusalem, omiyo pod gidak kodgi kuno, nyaka chil kawuono.