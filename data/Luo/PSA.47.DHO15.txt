Nyasaye e ruodh piny ngima
1Un ogendini, pamuru gi mor!
Pakuru Nyasaye, kukok matek.
2Mano kaka Ruoth Nyasaye Maduong’ Moloyo lich miwuoro!
En Ruoth Maduong’ morito piny ngima,
3Kendo omiyo ogendini bedo e bwo lochwa!
Ee, oketo ogendini duto e bwowa.
4Ne oyieronwa piny ma wadakieni.
En piny maber mar Jakobo, mane Nyasaye ohero.
5Nyasaye oseidho malo e kome,
ka ji kok gi mor.
Ee, Ruoth Nyasaye oseidho e kom duong’ne,
ka tung’ ywak mamit.
6Pakuru Nyasaye gi wende pak!
Adier, pakuru ruodhwa gi wer!
7Nyasaye e Ruodh piny duto.
Pakeuru gi wende mamit.
8Nyasaye obet e kome maler,
ka en gi loch kuom ogendini.
9Jotelo mag ogendini chokore kanyakla gi jo-Nyasach Ibrahim.
En ema en gi loch kuom gik moko duto.