Loch ruoth mowir ma Nyasaye oyiero
1
Ere gimomiyo ogendini timo koko?
Ang’o momiyo gichano timo gik manono?
2Ruodhi gi jotelo hodho wach
mondo opiem gi Ruoth Nyasaye kod ruoth moyiero.
3Giwacho niya, “Wachoduru nyororo motuewago,
kendo wawit lochgi kucho.”
4Ruoth Nyasaye to nyierogi kobet e kome mar duong’ e polo.
5Owuoyo kodgi kokecho,
kendo obwogogi ka en gi mirima.
6Owacho niya, “Ruoth ma ayiero aseketo ewi Sayun, goda maler.”
7
Ruodhno to wacho kama, “Abiro hulo gima Ruoth Nyasaye osewacho.
Nowachona niya, ‘In e wuoda. Tinende asedoko wuoru.
8Koro kwaya mondo amiyi ogendini duto,
mondo piny ngima obed mari.
9
Iniritgi gi ludh nyinyo,
kendo initogi matindo tindo ka mbalatago.’ ”
10Koro un ruodhi gi jotelo, chikuru itu mondo upuonjru:
11Tiuru ni Nyasaye gi luoro
12kendo kulreneuru kuboloru,
nikech dipo ka okecho, mi utho apoya,
nimar iye jawang’ piyo.
To joma ogeno kuome gin johawi.