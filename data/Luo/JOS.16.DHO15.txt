Piny mopog ni jo-Efraim gi jo-Manase komachielo
1Piny mane opog ni joka Josef gi ombulu nochakore e aora Jordan, kama omanyore gi Jeriko, yo wuok chieng’ mar sokni mag Jeriko man but thim. Tong’gi noa Jeriko, moidho Bethel. 2Koa Bethel, noidho Luz mochopo ataroth manie tong’ piny jo-Arki. 3Eka nochomo yo podho chieng, kolor nyaka tong’ piny jo-Jaflet, mochopo but Beth-horon mamwalo kod Gezer, mogik e Nam Mediterenia. 4Pinyno ema nopog ni jo-Manase kod jo-Efraim ma yawuot Josef.
5To piny dhout jo-Efraim e ma: Mbapgi ma yo wuok chieng’ nochakore Ataroth-adar, modhi nyaka Beth-horon mamalo. 6Eka nochiko yo-podho chieng’, koweyo Mikmethath yo nyandwat, kendo nokadho yo wuok chieng’ mar Taanath-shilo kod Janoa. 7Kosekadho Janoa nolor nyaka Ataroth kod aora Jordan. 8Tong’gi ma yo nyandwat noa Tapua, kochiko yo podho chieng’ moluwo aora Kana, nyaka nogik Naaroth, mokadho machiegni gi Jeriko, mogik e nam Mediterenia. Pinyno ema nopogni dhout jo-Efraim, 9kaachiel gi mier moko mane omigi ei piny jo-Manase kod mier matindo mokiewo kodgi. 10
To jo-Efraim ne ok oriembo jo-Kanaan ma nodak Gezer, mi jo-Kanaan-go pod odak e diergi nyaka chil kawuono, to nochun-gi mondo gibed wasumbni nyaka chieng.