Siso mar ng’eyo Nyasaye
1A Nyasaye, in e Nyasacha,
kendo agombo mondo aneni.
Siso omaka kodi,
kendo riyo mar ng’eyi oloya
mana kaka piny motwo gombo koth.
2Kuom mano, we aneni e kar dakni maler,
mondo aneye tekoni gi duong’ni.
3Herani mosiko ber moloyo bedo mangima, omiyo abiro paki.
4Abiro goyoni erokamano e kinde duto mag ngimana,
kendo analami, kating’o bedena malo.
5Chunya nobed mamor mana ka ng’ama ochamo ondhudho kod mo,
moyieng’, kendo napaki ka awer gi mor.
6Ka anindo e kitandana, too in ema apari.
Ee, otieno duto aparo mana in,
7nikech pile isebedo konyruokna.
Awer gi ilo ka ayueyo e tipo mar buombeni.
8Apadora kuomi, kendo lweti rita maber.
9To joma temo nega biro dhi e piny joma otho.
10Adier, noneggi e lweny,
kendo ondiegi ema nocham ringregi.
11Ruodhwa to nobed mail nikech Nyasaye,
kendo jogo duto matimo singruok e nying Nyasaye
bende nobed mamor.
Jomriambo to noum dhogi!