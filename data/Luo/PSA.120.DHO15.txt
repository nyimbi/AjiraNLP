Lemo mar konyruok
1Kane an e chandruok,
to ne aywak ni Ruoth Nyasaye, mi odwoka.
2A Ruoth Nyasaye, konya kuom jomriambo gi jomganga.
3Un jomriambo, Nyasaye notimnu ang’o?
Nokumu machal nadi?
4Nokumu mana kichielou gi aserni mabitho mag jolweny,
kata kiwang’ou gi mach moowore haa!
5Dak e kindu rach mana ka dak e piny Meshek,
kata ka dak e kind jo-Kedar!
6Asedak aming’a mokadho gi joma ok dwar kue.
7An adwaro kue, to gin gidwaro mana lweny.