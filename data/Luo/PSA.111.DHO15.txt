Rit ma Nyasaye oritogo joge
1Pakuru Ruoth Nyasaye!
Abiro goyone erokamano gi chunya duto e chokruok mar joge.
2Mano kaka gik ma Ruoth Nyasaye timo lich miwuoro!
Ji duto mohero timbenego dwaro ng’eyo tiendgi.
3Timbene opong’ gi duong’ kod luor,
kendo timne makare ochwere nyaka chieng’.
4Ruoth Nyasaye ok we wiwa wil gi timbene madongo.
Ong’won kendo okecho ji.
5Ji duto moluore, omiyo chiemo,
bende wiye ok wil gi singruokne.
6Osenyiso joge tekone,
kuom miyogi pinje mag ogendini mamoko nono.
7Gik moko duto motimo, otimo kare kendo gi adiera,
bende chikene duto ogurore ma ok lokre.
8Gisiko kinde duto nyaka chieng.
Gin weche mogen kendo mar adier.
9Ne okelo warruok ni joge,
mi otimo kodgi singruok mosiko.
Mano kaka nyinge ler, kendo duong!
10
Luoro Nyasaye e chakruok mar rieko,
kendo joma timo kamano yudo rieko mang’eny.
Nyaka pake mochwere.