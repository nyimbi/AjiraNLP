Honni mane otimore kinde mane jo-Israel wuok Misri
1
E kinde mane jo-Israel ma nyikwa Jakobo
owuokie Misri, ma piny jomoko nono,
2Juda nodoko kama owal ni Ruoth Nyasaye,
to Israel nodoko mwandune owuon.
3
Nam Makwar ne ogoyo wang’e kuom Ruoth Nyasaye, mi oringo.
Aora Jordan to ne odok chien, moweyo mol.
4Gode madongo nochikore ka diek
gode matindo bende nochikore ka rombe.
5Koro in Nam, ang’o momiyo ne iringo?
Koso in aora Jordan, ere gimomiyo ne iweyo mol?
6Un gode madongo, ere gimomiyo ne uchikoru ka diek?
Koso un gode matindo, ang’o momiyo ne uchikoru ka rombe?
7In piny, yiengni, ka Ruoth Nyasaye biro!
Ee, tetni e nyim Nyasach Jakobo,
8
ma loko lwendni doko degni mag pi,
kendo loko lwanda mogingore doko soko mamol.