Nying joma odak Jerusalem
(1 Weche mag Ndalo 9.1-34)
1Jodong Israel nobiro modak Jerusalem, to joma moko nogoyo ombulu moyiero ng’at achiel achiel kuom ji apar mondo odag Jerusalem, dala mowal ni Nyasaye. Ji modong’ to nodak e mier mamoko, 2kendo ji duto nogoyo erokamano ni joma nochiwore mondo odag Jerusalem.
3
Kamano jodong pinyno nodak Jerusalem, to jo-Israel mamoko gi jodolo gi jo-Lawi gi jotich Hekalu kod nyikwa jotich Solomon nodak e miech Juda, ka ng’ato ka ng’ato odak e dalane owuon. 4To e Jerusalem jo-Juda moko gi jo-Benjamin moko nodak kanyakla. Jodong Juda ne gin: Athaya wuod Uzia ma wuod Zekaria ma wuod Amaria ma wuod Shefatia ma wuod Mahalalel ma jadhood Perez. 5,6Joodgi duto nodak Jerusalem; ne giromo ji mia ang’wen gi piero auchiel gaboro, duto joma omew. Jaduong’ Juda moro ne Maaseya wuod Baruk ma wuod Kol-hoze ma wuod Hazaya ma wuod Adaya ma wuod Joyarib ma wuod Zekaria ma jadhood Shela.
7Jodong Benjamin ne gin; Salu wuod Meshulam ma wuod Joed wuod Pedaya wuod Kolaya wuod Maaseya wuod Ithiel wuod Jeshaya, 8kaachiel gi owetene ma Gabai gi Salai gi. Giduto ne giromo ji mia ochiko gi piero ariyo gaboro. 9Joel wuod Zikri ne jatendgi, kendo Juda wuod Hasenua ne jatelo mar ariyo mar dala.
10To jodolo ne gin: Jedaya wuod Joyarib 11ma wuod Seraya ma wuod Hilkia ma wuod Meshulam ma wuod Zadok ma wuod Merayoth ma wuod Ahitub. Jedaya ne jatend tich mar Od Nyasaye. 12En, kaachiel gi jowetene mane tiyo e Hekalu ne gin ji mia aboro gi piero ariyo gariyo. Jadolo moro ne Adaya wuod Jeroham ma wuod Pelalia wuod Amzi wuod Zekaria wuod Pashur ma wuod Malkia. 13En, kaachiel gi jowetene ne giromo ji mia ariyo gi piero ang’wen gariyo. Giduto ne gin jodong dhoudi. Jadolo machielo ne Amasai wuod Azarel ma wuod Azai wuod Meshilemoth, wuod Imer. 14En kaachiel gi jowetene ne gin ji mia achiel gi piero aboro, ma giduto ne gin joma omew. Jatendgi ne Zabdiel wuod Hagedolim.
15Jo-Lawi to ne gin: Shemaya wuod Hashub ma wuod Azrikam ma wuod Hashabia ma wuod Buni, 16kod Shebethai gi Jozabad mane jotend jo-Lawi mane rito tich loso Od Nyasaye, 17kod Matania wuod Mika ma wuod Zabdi ma wuod Asaf mane jatend wer sa lemo, kod Bakbukia mane jatelo mar ariyo mar jowetene, kod Abda wuod Shamua ma wuod Galal ma wuod Jeduthun. 18Kar romb jo-Lawi ma nodak Jerusalem, dala mowal ni Nyasaye ne mia ariyo gi piero aboro gang’wen.
19Jorit dhorangeye ne gin Akub gi Talmon kod jowetegi. 20Giduto ne giromo ji mia achiel gi piero abiriyo gariyo. Jo-Israel mamoko duto nodak e miech Juda, ka ng’ato ka ng’ato odak e dalane owuon. 21Jotich Hekalu to nodak Ofel. Jotendgi ne Ziha gi Gishpa.
22Jatend jo-Lawi ma ne odak Jerusalem ne Uzi wuod Bani ma wuod Hashabia ma wuod Bani ma wuod Hashabia ma wuod Matania ma wuod Mika, ma jadhod Asaf ma jower. 23Jo-Lawigo to ruoth owuon ema ne ochiko, kendo nomigi tich wer ma onego gitim pile. 24Pathahia wuod Meshezabel ma jodhood Zera wuod Juda ema ne ng’ado ni ruoth rieko kuom weche duto mag jo-Israel.
Miech joma ne ok odak Jerusalem
25Koro ma e kaka ji nodak e mier gi gwenge mokiewo gi miego. Jo-Juda moko nodak Kiriath-arba gi mier matindo mokiewo kode, gi Dibon kod Jakabzeel gi mier mokiewo kodgi, 26gi Jeshua gi Molada gi Bethpelet 27gi Hazar-shual gi Beersheba kod mier mokiewo kode, 28gi Ziklag gi Mekona kod mier mokiewo kode, 29gi En-rimon gi Zora gi Jarmuth, 30kod Zanoa gi Adulam gi mier mokiewo kodgi, gi Lakish kod gwenge matindo mokiewo kode. Kamano ne gidak e pinyno, chakre Beersheba nyaka holo Hinom.
31Jo-Benjamin nodak Geba gi Mikmash gi Aya gi Bethel kod mier mokiewo kode, 32gi Anathoth gi Nob gii Anania 33gi Hazor gi Rama gi Gitaim 34gi Hadid gi Zeboim gi Shim. 35Gi Lod gi Ono kod Geharashim. 36To migepe moko mag jo-Lawi ma yande odak e Juda koro odak e piny Benjamin.