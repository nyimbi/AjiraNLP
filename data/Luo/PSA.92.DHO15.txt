Wer mipakogo ber mar Nyasaye
1A Ruoth Nyasaye Maduong’ Moloyo,
goyoni erokamano kendo pako nyingi en ber.
2Ee, en gima long’o hulo herani mosiko okinyi kokinyi, kaachiel gi adierani otieno kotieno,
3kigoyoni thumbe mamit.
4A ruoth Nyasaye, timbeni madongo miya mor,
kendo awer gi ilo nikech gik ma isetimo.
5Mano kaka timbeni dongo yaye Ruoth Nyasaye,
kendo mano kaka paroni tut!
6Nitie gimoro ma ng’ama ofuwo ok nyal ng’eyo.
Adier, ng’ama ming’ ok nyal winjo ni,
7joma timbegi mono dongo ka buya,
kendo joricho dhi nyime maber,
to kata kamano, notiekgi duto chuth,
8nikech in Ruoth Nyasaye ema in gi duong’ nyaka chieng’!
9Wang’eyo ni wasiki biro tho,
kendo joricho duto nolo mi ke nono.
10Isemiyo abedo maratego ka jowi,
kendo iseguedha kimiya mor.
11Aseneno gi wang’a ka olo joricho ma monja,
bende asewinjo ka giywak.
12Joma kare nokar ka yiend othith.
Ginidongi mana ka yiend sida man Lebanon.
13Gichalo gi yien mopidhi e od Ruoth Nyasaye,
ma dongo maber e Hekalu mar Nyasachwa.
14Pod ginyago olemo kata ka giseti,
bende gisiko ging’ich kendo gitegno.
15Mano nyiso ni Ruoth Nyasaye ma lwandana en jaadiera.
Adier, tim moro marach onge kuome.