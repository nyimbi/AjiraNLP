Lemo mar yudo resruok e lwet wasigu mobuto
1A Nyasaye, winj ywakna, nikech an e chandruok.
Konya kuom bwok ma wasika bwogago.
2Rita kuom gik ma joricho dwaro timona,
kendo konya e lwet joma timbegi mono.
3Gipiago lewgi mana ka ligangla,
kendo gichielo weche mager mana ka asere.
4Gipondo kendo gichielo joma beyo gi aserni.
Ee, gichielogi apoya, ka ok giluoro gimoro.
5Gijiwore kendgi giwegi kuom timbegi maricho,
kendo gipenjore mana kama onego gichikie obathgi,
ka giparo ni onge ng’ama nenogi.
6Gichano timbegi maricho gi rieko maling’ling’.
Yaye! Chuny dhano gi parone lich manade!
7To Nyasaye tiekogi gi aserni mage,
kendo gipo mana ka ohinygi malit.
8Weche ma giwacho giwegi ema nomi ologi.
Ji duto ma onenogi biro goyonigi siboi,
9kendo nobed maluor.
Ginihul gima Nyasaye osetimo,
kendo ginipar matut kuom timbene madongo.
10Joma kare duto nobed gi ilo,
nikech gima Ruoth Nyasaye osetimo.
Giniyud konyruok kuome, kendo ji duto mabeyo nopake.