Weche mikwayogo Nyasaye mondo olo joricho
1Ruoth Nyasaye, yie iresa,
nimar onge joma oluori ma pod odong’,
kendo adiera onge kuom ji.
2Ji duto riambo ni jowetegi,
kendo ng’ato ka ng’ato wuondo wadgi gi weche manono.
3A ruoth Nyasaye, tiek lep mawacho weche mag wuondgo,
kaachiel gi dhok duto mawacho weche mag sunga,
4Giwacho niya, “Wabiro loso kaka wan ema wahero,
kendo onge ng’ama nyalo nyisowa gima onego wawachi?”
5To Ruoth Nyasaye wacho niya,
“Koro abiro biro nikech ithiro jochan,
kendo joma isando chur malit nikech rem.
Abiro miyogi kue ma gigombo.”
6Weche Nyasaye gin weche migeno,
nikech giliw ka fedha moleny e mach dibiriyo.
7A Ruoth Nyasaye, rit ngimawa pile,
kendo reswa kuom joricho.
8Joricho luro kuonde duto,
kendo ng’ato ka ng’ato pako mana gima rach.