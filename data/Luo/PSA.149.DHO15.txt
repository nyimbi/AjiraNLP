Oluong jo-Israel mondo opak Nyasaye
1Pakuru Ruoth Nyasaye!
Werneuru wer manyien,
kendo dendeuru e chokruok mar joge.
2A Israel, bed mamor nikech jachuechni.
Ee, beduru gi ilo, un jo-Sayun, nikech Ruodhu.
3Denduru nyinge ka umiel.
Adier, gouru bul kod thum, kupakego,
4nimar Ruoth Nyasaye ohero joge.
Otingâ€™o joma obolore malo, komiyo gilocho.
5Jo-Nyasaye mondo obed mail kuom locho,
kendo giwer gi mor e sewni maggi.
6Onego gikog matek ka gipako Nyasaye,
kendo ka gimako ligengni mabitho e lwetgi,
7mondo gigolgo ogendini mamoko, kendo gikumgi.
8Bende mondo gitue ruodhi jogoo kod jotendgi gi nyororo,
9kendo gikumgi mana kaka Nyasaye osechiko.
Mano e mor mar jo-Nyasaye!
Pakuru Ruoth Nyasaye.