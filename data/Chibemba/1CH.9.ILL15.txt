1 Abena Israeli bonse batantikwe ukulingana no mwakonkanine icifyalilwa cabo, pamo ngefyo calembwa mu fitabo fya shamfumu sha bena Israeli.
Abekashi ba mu Yerusalemu
Abena Yuda babasendele muli bunkole ku Babiloni pa mulandu wakukanaba ne cishinka. 2Nomba abantanshi ukubwelela mu fifulo fyabo na mu misumba yabo bali bamo aba mu bena Israeli, bashimapepo, abena Levi na babomfi ba mwi Tempele. 3Bamo abafumine ku bena Yuda, abena Benjamini, abena Efulemu na bena Manase abaishile ikala mu Yerusalemu bali ni aba:
4Utai mwana Amihudi, nao mwana Omuri, nao mwana Imuri, nao mwana Bani, uwa mu lupwa lwakwa Peresi mwana Yuda.
5Mu bena Shiloni bali ni Asaiya ibeli lyakwe elyo na bana bakwe.
6Mu bana bakwa Sera ni Yeueli.
Mu bana bakwa Sera ni Yeueli.
Kanshi aba mu luko lwakwa Yuda bonse pamo bafikile imyanda mutanda na makumi pabula (690).
7Mu bana bakwa Benjamini ni Salu mwana Meshulamu, mwana Hodafiya, mwana Hasenuya.
8Ibineya mwana Yerohamu,
Elaya mwana Usi, mwana Mikiri,
elyo na Meshulamu mwana Shefatiya, umwana wakwa Reueli mwana Ibiniya.
9Kabili bamunyinabo abena Benjamini bapendelwe ukulingana ne nkulo ya kufyalwa kwabo, bali imyanda pabula, amakumi yasano na mutanda (956). Bonse aba ebali intungulushi sha mu mayanda ya bashibo.
Bashimapepo ba mu Yerusalemu
10Muli bashimapepo bali ni Yedaiya, Yehoiyabu na Yakini. 11Asaria mwana Hilikiya mwana Meshulamu, nao mwana Sadoki, umwana wakwa Meraiyoti, umwana wakwa Aitubi, cilolo uwali mukalamba mu ŋanda yakwa Lesa. 12Adaiya mwana Yerohamu, umwana wakwa Pashuri, mwana Malikiya elyo na Masai mwana Adieli, umwana wakwa Yasera, mwana Meshulamu, umwana wakwa Meshilemiti mwana Imeri. 13Bashimapepo abali intungulushi sha mayanda ya bashibo, bali ikana limo, imyanda cine lubali na makumi mutanda (1,760). Bali abaume icine cine, abacishinka mukubomba imilimo mu ŋanda yakwa Lesa.
14Mu bena Levi bali ni aba.
Shemaiya mwana Hashubi, umwana wakwa Asirikamu, nao umwana wakwa Hashabiya umwina Merari.
15Bakibaka, Hereshi, Galali na Matanya mwana Mika, umwana wakwa Sikiri mwana Asafu.
16Obadia umwana wakwa Shemaiya, umwana wakwa Galali, umwana wakwa Yedutuni, na Berekiya mwana Asa, umwana wakwa Elikana uwaikele mu mishi ya bena Netofa.
Imibombele ya pa mpongolo
17Bakalinda wa pa mpongolo bali ni Shalumu, Akubu, Talimoni elyo na bamunyinabo. Shalumu ewali umukalamba wa bakalinda wa pa mpongolo, 18uyo ukufika na pali nomba eminina pa mpongolo ya kwisano iyabela ku kabanga. Aba ebali bakalinda wa mpongolo ku nkambi iya bena Levi. 19Shalumu mwana Kore, umwana wakwa Ebiyasafu, umwana wakwa Kora na bakasunga wa mpongolo babiye abafumine mu lupwa lwakwe ulwa bena Kora, ebali ne ncito yakulonda apakwingilila mwi Tenti lyakwa Yawe, ngefyo ifikolwe fyabo efyalelonda kale pa mwinshi wa kwi Tenti lyakwa Yawe 20Mu nshita shakale, Fineasi mwana Eleasa ewali umukalamba wa bakalinda wa pa mpongolo, kabili Yawe ali nankwe. 21Sakaria mwana Meshelemiya ewali kalinda wa pa mwinshi wakwingilila mwi Tenti lyakukumaninamo.
22Bonse pamo abasalilwe ukuba bakalinda wa pa mpongolo bali imyanda ibili ikumi limo na babili (212). Balembelwe ukulingana ne nkulo ya kufyalwa kwabo mu mishi yabo. Bakalinda wa mpongolo basontelwe ukuba mu fifulo fyacishinka kuli Davidi na Samwele kamona. 23Bena pamo na bana babo ebaba ne milimo yakulonda pa mpongolo sha mu ŋanda yakwa Yawe, iŋanda iyitwa Itenti lyakwa Yawe. 24Bakalinda wa pa mpongolo baleiminina mu ncende shine, ku kabanga, ku masamba, ku kapinda ka ku kuso elyo na ku kapinda ka ku kulyo. 25Kabili bamunyinabo abaikele mu mishi balaisa mu nshita mu nshita mukukomboshanya imilimo pa nshiku cine lubali. 26Lelo intungulushi sha bakalinda wa pa mpongolo, abali abena Levi, bena bapeelwe imilimo yakubaka imiputule na matala ya cuma aya mu ŋanda yakwa Lesa. 27Kabili baleikala ubushiku bonse balelonda iŋanda yakwa Lesa, pantu ebalifye ne nsambu shakulonda, ne nsambu shakwisulako cila lucelo.
Ababomfi na bambi aba mwi Tempele
28Bamo aba muli bena ebali no mulimo wakusunga ifipe ifyakubomfya mu nshita ya mapepo mwi Tempele. Ebakufipenda lintu bafileta na pakufibweseshamo. 29Bambi nabo bapeelwe mulimo wakusunga ifipe elyo na fimbi fyonse ifya mu cifulo camushilo, pamo pene no bunga bwa ŋanu ubwapeleka bwino no mwangashi, na mafuta, ububani ne fyanunka ubusaka. 30Lelo ni bashimapepofye bamo ebakwete insambu shakusakanya ifyanunka ubusaka. 31Umwina Levi umo ishina lyakwe Matitiya uwali beli lyakwa Shalumu umwina Kora, ewapeelwe umulimo wakupanga umukate wa mutuulo. 32Bamunyina bamo aba mu bena Koati ebapeelwe umulimo wakupekanya imikate yakutantama petebulo cila Sabata.
33Abali bakemba, abakalamba ba ndupwa sha bena Levi, bena baleikala mu miputule ya mwi Tempele kabili balibaleseshe no kubomba imilimo imbi pantu bena bali nokubomba milimo yabo akasuba no bushiku. 34Bonse aba bali abakalamba ba ndupwa sha bena Levi, intungulushi ukulingana ne nkulo ya kufyalwa kwabo, elyo baikele mu Yerusalemu.
Ifikolwe ne ndupwa shakwa Saulo
35Yeli wishi wakwa Gibeoni aikele mu Gibeoni. Ishina lya mukashi wakwe ali ni Maaka, 36elyo umwana wakwe ibeli ali ni Abudoni. Pakonka Suri, Kishi, Baali, Neri, Nadabu, 37Gedori, Ahio, Sakaria elyo na Mikiloti. 38Mikiloti ewali wishi wakwa Shimeamu. Nabo bene baikele mupepi na bamunyinabo mu Yerusalemu.
39Neri ewali wishi wakwa Kishi, Kishi nao wishi wakwa Saulo, elyo Saulo nao wishi wakwa Yonatani, Malikishua, Abinadabu na Eshi Baali.
40Umwana wakwa Yonatani ali ni Meribu Baali, uwali wishi wakwa Mika. 41Abana bakwa Mika bali ni Pitoni, Meleki, Tarea elyo na Ahasi. 42Ahasi ewafyele Yada, nao Yada afyele Alemeti, Asimafeti na Simuri. Simuri ewali wishi wakwa Mosa. 43Nao Mosa aba wishi wakwa Binea, nao afyala Refaiya, nao afyala Eleasa elyo nao afyala Aseli. 44Aseli akwete abana mutanda, na mashina yabo yali ni Asirikamu, Bokeru, Ishimaeli, Sheariya, Obadiya na Hanani. Aba ebali abana bakwa Aseli.