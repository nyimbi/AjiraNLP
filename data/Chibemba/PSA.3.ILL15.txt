Ifyo Davidi apepele kuli Yawe, ilyo alefulumuka mwane Abusalomu
1We Yawe, ifyo bafula abalwani bandi,
nabafula mu mpendwa abalenjimina.
2Nabafula abampingila ukuti,
“Lesa takamupokololeko nakalya.”
(Selah)
3Lelo iwe uli nkwela iyakuncingilila, we Yawe,
ulancindamika no kunenga ukwinuna umutwe,
4Kuli Yawe eko ndilila mutuule,
nao alanjasuka ukufuma pa lupili ulwamushilo.
(Selah)
5Ndalambalala no kulala mu tulo,
kabili ndabuuka pantu Yawe alansunga.
6Tekuti ntiine abalwani imyandamishila,
abanjimina mu mbali shonse.
7Ima we Yawe!
Mpokolola we Lesa wandi!
Uma pa nsekete sha balwani bandi,
no kukula ameno ya babifi.
8Ukulubulwa kufuma kuli Yawe.
Uleke amapaalo yobe yabe pa bantu bobe.
(Selah)