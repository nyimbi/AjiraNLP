Kuli kembisha mukalamba. Ulwimbo lwakwa Davidi ulwakwibukisha.
1 We Lesa, wise bwangu umpokololeko,
wendeshe ukwisa ngafwa we Yawe!
2Uleke bonse abafwaya ukunjipaya basebane na mano yabo yabapele.
Na bonse abafwaisha ukuti ngonaike,
ubabweseshemo abasebana.
3Uleke abatila, “Eya, eya!”
babwelelemo ne nsoni nashibekata.
4Uleke bonse abakufwaya basekelele no kusansamuka,
na bonse abatemwa ipusukilo lyobe balesosa pe ati,
“Lesa asumbulwe!”
5Lelo ine ndi mulanda kabili umupina,
shi wingesa bwangu we Lesa!
Niwe kafwa wandi, kabili kapokolola wandi,
we Yawe ala wikokola.