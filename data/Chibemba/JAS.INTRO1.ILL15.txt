AMASHIWI YAKULONDOLOLA PALI UYU KALATA
Uyu Yakobo e munyina wa Mfumu Yesu (Mateo 13:55), te Yakobo mwana Sebede munyina kwa Yoani iyoo (Imili 12:2). Ilyo Yesu ali pano isonde, Yakobo tamusumine (Yoani 7:3-5). Lelo ilyo Yesu ashukwike ku bafwa, panuma ya mfwa yakwe, amoneke kuli Yakobo (1 Kol 15:7), elyo Yakobo asumine ukuti cine cine Yesu ni Kristu Mwana Lesa. Kabili uyu Yakobo ewali ntungulushi ku lukuta lwa ku Yerusalemu (Imili 12:17; Gal 1:18-19; 2:9). Asakamene nganshi ukubomba pakati ka bantu bakwe Abayuda (Imili 21:18-26) nefyo Abayuda abena Kristu bafwile ukwampana na bena Kristu banabo Abenafyalo (Imili 15:13-22). Alembele uyu kalata ku bena Kristu bonse aba mu fyalo ifyalekana lekana, makamaka ku bena Kristu Abayuda.
Muli uyu kalata mwaba amafunde ayakwafwa no kutungulula abena Kristu mu mikalile yabo iya cila bushiku. Ni mu mikalile yabo iya cila bushiku emo abena Kristu bali nokulanga icisumino cabo. Kanshi Yakobo muli uyu kalata akonkomesha nganshi ukuti, icisumino ca mwina Kristu cili nokumonekela mu fintu fisuma alecita.
Imilandu yatantama ifi
Ukutendeka kwa kalata 1:1
Icisumino na mano 1:2-8:
Ubupina no bukankala 1:9-11
Ukweshiwa no kutunkwa 1:12-18
Ukumfwa amashiwi yakwa Lesa no kuyanakila 1:19-27
Mwilaba na kapatulula 2:1-13
Icisumino ne milimo isuma 2:14-26
Umwina Kristu no lulimi lwakwe 3:1-18
Umwina Kristu muno calo 4:1â€”5:6
Amafunde pa milandu yalekana lekana 5:7-20