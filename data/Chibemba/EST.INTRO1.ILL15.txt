Amashiwi yakulondolola pali ici citabo
Icitabo cakwa Esta caba pa fitabo fisano ifyalebelengwa pa lwalala pa nshikunkulu shisano isha Bayuda. Ifitabo fimbi nifi: Inyimbo sha nyimbo, Ruti, Amalilo na Kafundisha. Icitabo cakwa Esta cilondolola ifyo inshikunkulu ya Purimu yaishile nefyo ipilibula ku Bayuda. Ici citabo calebelengwa pa nshikunkulu ya Purimu pakwibukisha ifyo Lesa apuswishe Abayuda ku bena Pesia ukupitila muli Esta.
Ifi ifintu ifyalembwa mu citabo cakwa Esta fyacitikile ku cifulo uko kateka wa calo ca Persia aleikala mu nshita yampepo. Fyashintilile pali namayo uwali uwapama kabili uwalumbuka nganshi, uwe shina lya Esta. Ukupama pamo no kuipeelesha kwakwa Esta mukusakamana abantu bakwe efyalengele ukuti abapusushe ilyo abalwani babo bafwaile ukubalofya. Nangu bashalumbulamo ishina lyakwa Lesa muli ici citabo, ilyashi ilyalembwamo lilasokolola ukubapo kwakwa Lesa uupokololako elyo no kutungulula abantu bakwe ilyo babapata no kubemina ku mitundu imbi.
Imilandu yatantama ifi
Esta aba namfumu 1:1—2:23
Amapange yakwa Hamani 3:1—5:14
Hamani bamwipaya 6:1—7:10
Abayuda bacimfya abalwani babo 8:1—10:3