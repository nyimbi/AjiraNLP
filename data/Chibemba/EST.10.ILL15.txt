Ululumbi lwakwa Asuelusi na Modekai
1Imfumu Asuelusi apatikisha abantu ba mu calo conse na mu lulamba lwa bemba ukusonka umusonko. 2Kanshi ificitwa fyakwe fyonse ifyabulamba na maka acitile, ne lyashi lyonse pafyo Modekai bamucindike no kumupeela icifulo ku mfumu Asuelusi, fyonse fyalilembwa mu citabo ca milandu ya mfumu sha ku Media na Pesia. 3Modekai Umuyuda ewakonkelepo ukucindama pa mfumu Asuelusi. Kabili ali na maka pa Bayuda, uwacindama no kutemwikwa ku bantu bakwe pantu acitile ifyakuwamina abantu bakwe no kulomba ifyakuwamina umushobo wakwe onse.