Ulwimbo lwakwa Asafu.
1Lesa euteeka icilye ca lukuta ulukalamba,
apingula pakati ka milungu ati,
2“Bushe imwe mukaleka lilali ukulapondamika imilandu pakupingula,
no kupokolola ababifi?”
(Selah)
3Mulepokololako abalanda na bakashiwa,
muleba no mulinganya ku bacushi na ku babusu.
4Mulepokololako abalanda na bacushi,
mulebapusushako ku maboko ya babifi.
5“Tabaishiba nangu cimo kabili tabailuka nakalya,
benda mu mfifi,
ne mifula ye sonde lyonse naitelentenshiwa.
6 “Limo nalimwebele nati,
ala imwe muli milungu,
bonse muli bana bakwa Lesa Mukulu.
7Lelo mukafwa nga bantufye,
mukawafye pamo nge mfumu shimbi.”
8Ima we Lesa upingule isonde,
pantu imishobo yonse cishilano cobe.