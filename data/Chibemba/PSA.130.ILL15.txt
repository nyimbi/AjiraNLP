Ulwimbo lwakunina.
1We Yawe, ukufuma panshi ya mutima wandi niwefye ndelililako.
2We Yawe umfwa inkuuta yandi,
uleke amatwi yobe yomfwe ishiwi lyandi ne mipapatile yandi,
pakuti umbeleleko uluse.
3 We Yawe aukana kulasuula ku fibi fyesu,
we Mfumu, bushe nga nani engapusuka?
4Lelo ni kuli iwe ekufuma ubwelelo pa fibi fyesu
pakuti tulekukwatila akatiina.
5Ala ine ni Yawe eo ndolela, no mutima wandi eo ulolelapo,
kabili na mwishiwi lyakwe emo nakwatila isubilo.
6Umutima wandi ulolelafye Yawe,
ukucila filya bamalonda balolela ukuti buce,
icine cine ukucila filya bamalonda balolela ukuti buce.
7We Israeli, bika isubilo muli Yawe,
pantu muli Yawe emwaba icitemwiko camuyayaya,
kabili muli enafye eka emwaba ukulubulwa kwine kwine.
8Ena ekafye eukalubula abena Israeli ku fyabubifi fyabo fyonse.