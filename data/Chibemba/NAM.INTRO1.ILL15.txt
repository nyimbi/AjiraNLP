Amashiwi ayakulondolola pali ici citabo
Ici icitabo calembelwe na kasesema Nahumu, uwali umwikashi wa mu Elikoshi (1:1). Tapaba ifingi ifyaishibikwa pali uyu kasesema, lelo icitabo cena calishibikwa bwino pantu calembelwe ngo mushikakulo uwakusekelela ukuwa kwa musumba wa Ninife, uwali e musumba ukalamba uwa calo ca Asiria. Abena Asiria balitemenwe nganshi ukucusha icalo ca Israeli pa nshita itali. Kanshi uyu kasesema asesemene uyu musumba ne ntungulushi shalimo ukuti ubupingushi bwakwa Lesa buli nokwisa pa calo ici icikakashi kabili icinkalwe, icishaishibe ubulamba bwakwa Lesa pantu bali abasenshi (1:14). Ici icalo calisanshilwe no konaulwa ku mfumu ya calo ca Babiloni mu mwaka walenga imyanda mutanda ikumi limo na ibili ilyo Yesu talafyalwa (612BC).
Imilandu yatantama ifi
Ukonaulwa kwa musumba wa Ninife kwasobelwa 1:1-15
Ukonaulwa kwa musumba wa Ninife kwalondololwa 2:1-13
Imilandu yalengele umusumba wa Ninife ukonaulwa 3:1-19