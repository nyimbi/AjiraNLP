Kuli kembisha mukalamba. Masikili
wakwa Davidi ne filimba fya nsale. Ilyo abena Sifi baile eba Saulo abati, “Bushe Davidi tabeleme pakati kesu?”
1Umpusushe kwishina lyobe, we Lesa,
umpokololeko mu maka yobe.
2Umfwa kwipepo lyandi, we Lesa,
kutika kufyo ine ndelanda.
3Abantu bambi bambifye nabanjimina,
abantu abankalwe balefwaya ukunjipaya,
abantu abashasakamana Lesa.
(Selah)
4Ala cine cine Lesa e kafwa wandi,
Imfumu eisunga umweo wandi.
5Uleke ububi bubwelele abalwani bandi,
mu cishinka cobe ubonaule.
6Ine nakulakutuula ilambo ilyakuitemenwa,
nakulatotela ishina lyobe we Yawe pantu lyaliwama.
7Pantu naumpususha ku macushi yandi yonse,
kabili nimona na menso yandi uko abalwani bandi balecimba.