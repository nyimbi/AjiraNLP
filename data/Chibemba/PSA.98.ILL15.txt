Ulwimbo.
1Imbileni Yawe ulwimbo ulupya
pantu alicita ifyakupapusha.
Ku maka yakwe no kuboko kwakwe ukwamushilo
eko abombela ipusukilo.
2Yawe nalanga apabuuta ipusukilo lyakwe ukwishibikwa,
no kusokolola ubulungami bwakwe ku mishobo.
3Alibukisha icitemwiko cakwe ne cishinka cakwe kuba Å‹anda yakwa Israeli,
ne mpela she sonde lyonse nashimona ukupususha kwakwa Lesa wesu.
4Akwawileni Yawe mwe sonde lyonse,
mulepongomoka no kwaula utupundu pakwimba inyimbo.
5Akulisheni iseese pakwimbila Yawe inyimbo,
mulelisha bwino iseese ne ciunda ca nyimbo.
6Akulisheni amapenga no kupuuta mu nsengo,
muleanga no kwaula utupundu pa cinso cakwa Yawe Imfumu.
7Lekeni bemba alepoma pamo na fyonse ifyabamo,
elyo ne sonde ne fintu fyonse ifyabamo.
8Imimana yonse yambe ukutota,
ne mpili shonse shimbile pamo ne nsansa.
9Lekeni bembe pa cinso cakwa Yawe,
pantu naisa mukupingula isonde.
Ali nokupingula aba pano isonde mu bulungami,
no kucita umulinganya ku bamishobo bonse.