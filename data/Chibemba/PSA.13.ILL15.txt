Kuli kembisha mukalamba. Ulwimbo lwakwa Davidi.
1Bushe kufika ku nshita nshi we Yawe uli nokundaba,
kabili kufika lilali uli nokufisa icinso cobe kuli ine?
2Bushe kufika lilali umutima wandi wakulacula ku matontonkanyo,
kabili no kulaikala uwabulanda akasubafye konse?
Bushe kufika lilali umulwani wandi akulancimfya?
3We Yawe, Lesa wandi, unangulukileko no kunjasuka,
mpuputula lintu nshilaponena mu tulo twa mfwa,
4Epali na balwani bandi bayamba ukusosa abati “Natumucimfya.”
Bakasekela pakumona ukuwa kwandi.
5Lelo ine nacetekela mu kutemwa kobe ukushipwa,
no mutima wandi ulecankilwa mwipusukilo lyobe.
6Nkalaimba kuli Yawe,
pa mulandu wa fisuma ifyo ancitila.