AMASHIWI YAKULONDOLOLA PALI UYU KALATA
Paulo alembele uyu kalata wabubili ku bena Kristu ba mu Kolinti ico aumfwile ukuti mucili amafya yamo yamo. Paulo acili ku Efeso (Imili 19:1-10), uko alembele kalata wakwe wantanshi ku bena Kolinti. Umulandu umo uwalengele ayo mafya ukutwalilila nico Paulo taile ku Kolinti kukubapempula ngefyo abalaile. Bamo pa bena Kristu ba mu Kolinti epakwimya ifikansa ukuti Paulo tali muntu wakucetekela.
Kanshi ico abalilapo muli uyu kalata, kulondolola icalengele ukuti eyabapempula. Umulandu wantanshi, talefwaya ukumoneka ukuti alebacusha. Elyo uwacibili, alefwaya ukumona nga balakonka amafunde yakwe pakubelela uluse, elyo na pakuwikishanya na babalufyanya.
Cimbi ico alandapo muli uyu kalata, kucincisha abena Kolinti ukwafwako abantu bakwa Lesa mu Yerusalemu. Pakulekelesha Paulo alondolola pa fintu apitamo ifyashininkisha ukuti ali musole wine wine, pantu abantu bamo baleti Paulo te musole wine wine.
Imilandu yatantama ifi
Ukutendeka kwa kalata 1:1-11
Paulo na bena Kristu ba mu Kolinti 1:12—7:16
Umusangulo wakutwala ku bena Kristu ba mu Yudeya 8:1—9:15
Paulo musole wine wine wakwa Kristu 10:1—13:10
Ukusondwelela kalata 13:11-14