AMASHIWI YAKULONDOLOLA PALI UYU KALATA
Paulo alembele uyu kalata ilyo ali ku Roma (Imili 28:16,30). Atumine uyu kalata na Tukiko na Onesimo (Kolo 4:7-9), pa nshita imo ine alembele ku nkuta sha ku Efeso na Filipi, elyo na kuli Filemoni wine, uwali mwina Kristu wa ku Kolose. Paulo nangu alembele abena Kristu ba mu Kolose uyu kalata, te waletele Imbila Nsuma ku Kolose. Uwaletele Imbila Nsuma ku Kolose, ni Epafula. Uyu Epafula ayalwike umwina Kristu ilyo ali na Paulo mu Efeso. Icalengele Paulo ukuti alembe uyu kalata ku bena Kristu ba mu Kolose, nico kwaimine bakafundisha babufi. Aba bakafundisha babufi balefunda imisango yakupepelamo imo iyapusana ne cisumino ca bena Kristu, iyili ngo kusembululwa, ukukonka amafunde ya pakulya na fimbiko.
Paulo muli uyu kalata akonkomesha ukuti, umuntu pakuti apusuke kano asumina muli Kristu. Lesa pakubumba icalo no kupususha abantu ba cino calo, abomfya Kristu. Kanshi umuntu uwalakonka amafunde yambi, ninshi aifumya kuli Kristu.
Imilandu yatantama ifi
Ukutendeka kwa kalata 1:1-8
Ifyo Kristu aba nefyo abomba 1:9—2:19
Umweo upya wa bena Kristu 2:20—4:6
Ukusondwelela kalata 4:7-18