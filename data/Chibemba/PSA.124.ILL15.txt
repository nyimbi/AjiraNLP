Ulwimbo lwakunina. Ulwakwa Davidi.
1“Nga Yawe abula kuba ku lubali lwesu,”
aleni, asuka iwe we Israeli utile,
2“Yawe abula kuba ku lubali lwesu
ilyo abalwani besu batwimine,
3ilyo ubukali bwabo bwacililemo nganshi,
ala nga batucibawilefye abatuntulu.
4Ne lyeshi nalyo nga lyalitwibishe,
no mukuku autubunsha,
5na matamba ayamaka nganshi nga yalitusendele.”
6Natupaale Yawe na matotelo,
uushalekele ukuti abalwani besu batutakanye ku meno yabo.
7Ifwe twalipusuka
nge cuni icasotoka ku citeyo.
Umwando waliputwike
nefwe epakupusuka.
8Ee, ukwafwilishiwa kwesu kwaba mwishina lyakwa Yawe,
uwabumba umulu ne sonde.