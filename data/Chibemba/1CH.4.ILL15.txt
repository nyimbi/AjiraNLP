Imikowa imbi iya bena Yuda
1Abana bakwa Yuda bali ni Peresi, Hesroni, Kami, Huri, elyo na Shobali. 2Reaiya umwana wakwa Shobali ewafyele Yahati, elyo Yahati nao ewafyele Ahumai na Lahadi. Aba ebali ba mu mikowa ya bena Sorati.
3Aba ebali abana bakwa Etamu: Yesireli, Ishima na Idibashi. Elyo ishina lyakwa nkashi yabo ali ni Haseleponi. 4Penueli e wishi wakwa Gedori, elyo nao Eseri e wishi wakwa Husha.
Aba ebali aba mu lupwa lwakwa Huri, ibeli lyakwa Efulata wishi wakwa Betelehemu. 5Ashuri uwali wishi wakwa Tekoa akwete abakashi babili, Hela elyo na Nara. 6Nara amufyalile Ahusamu, Heferi, Temeni elyo na Hahashitari, ebali balupwa bakwa Nara. 7Abana bakwa Hela nabo ni Sereti, Soha, Etinani, 8na Kosi uwali wishi wakwa Anubu na Hasobeba elyo na ba mu mukowa wakwa Aheli mwana Harumu.
9Nomba Yabesi ali uwacindikwa nganshi ukucila bamunyina. Nyina amwinike ishina lya Yabesi ati, “Namufyalile mu bucushi.” 10Elyo Yabesi alilile kuli Lesa wakwa Israeli ati, “Iye ukupaala nga wampaala no kukusha icalo candi. Uleke no kuboko kobe kukaleba na ine, no kungafwa ukufuma ku bubi, pakuti mpusuke ukufuma ku bukali!” Kanshi Lesa nao epakumupeela ico alombele.
11Kalebu, munyina Shuha afyele Meiri, elyo ewafyele Eshitoni. 12Elyo Eshitoni nao ewafyele Betirafa, Pasea, na Tehina wishi wakwa Iri Nahashi. Aba ebali abaume bakwa Reka.
13Abana bakwa Kenasi ni Otinieli na Seraya.
Abana bakwa Otinieli nabo ni Hatati elyo na Meonotai. 14Meonotai ewafyele Ofura.
Seraya ewafyele Yoabu uwali wishi wakwa Harashimu, pantu bali abantu abacenjela mukupanga ifyakupanga panga.
15Abana bakwa Kalebu mwana Yefune ni Iru, Elaya, elyo na Namu.
Elyo umwana wakwa Elaya nao ali ni Kenasi.
16Abana bakwa Yehaleleli ni Sifu, Sifa, Tiria elyo na Asareli.
17Abana bakwa Esira ni Yete, Meredi, Eferi elyo na Yaloni. Kabili umukashi umo uwakwa Meredi ewafyele Miriamu, Shamai elyo na Ishiba wishi wakwa Estemoa. 18Aba ebali abana bakwa Bitia umwana mwanakashi wakwa Farao untu Meredi aupile. Umukashi wakwe umwina Yuda afyele Yeredi wishi wakwa Gedori, Heberi wishi wakwa Soko elyo na Yekutieli wishi wakwa Samoa.
19Abana ba mukashi wakwa Hodia, nkashi yakwa Nahamu, bali e bawishi wakwa Keila umwina Gami elyo na Eshitemoa umwina Makati.
20Abana bakwa Shimoni ni Amunoni, Rina, Beni Hanani elyo na Tiloni.
Elyo abana bakwa Ishi ni Soheti elyo na Beni Soheti.
21Abana bakwa Shela mwana Yuda ni Ere wishi wakwa Leka, Lada wishi wakwa Maresha elyo ne ndupwa sha ba mu ŋanda ya bakapikula wa nsalu ishatelela aba ku Beti Ashibea, 22elyo Yokimu, na baume ba ku Koseba, na mu Yoashi, na mu Sarafu ebateekele mu Moabu na mu Yashubi Lehemu. Iyi milandu yakale nganshi. 23Aba ebalebomba imilimo yakubumba na bonse abaikele ku Netaimu elyo na ku Gedera. Kulya eko baikele mukubomba imilimo ya mfumu.
Ulupwa lwakwa Simeoni
24Bamwana Simeoni abaume ni Nemueli, Yamini, Yaribu, Sera na Shauli.
25Shalumu ewali umwana wakwa Shauli, nao afyele Mibisamu elyo nao afyele Mishima.
26Kabili abana bakwa Mishima ni Hamueli, Sakuri elyo na Shimei bonse bali abaume.
27Shimei akwete abana abaume ikumi limo na mutanda (16) elyo na bana abanakashi nabo bali mutanda. Lelo bamunyina bena tabakwete abana abengi, ne ndupwa shabo tapali nelyo lumo ulwasandulwike nga bena Yuda. 28Baikele ku Beresheba, ku Molada, ku Hasa Shuali, 29ku Bilua, ku Esemu, ku Toladi, 30ku Betueli, ku Homa, ku Sikilagi, 31ku Beti Makaboti, ku Hasa Susimu, ku Beti Biri elyo na ku Sharaimu. Iyi eyali imisumba yabo ukwisa fika na pa kuteeka kwakwa Davidi. 32Elyo imishi yabo yali ni Etamu, Aini, Rimoni, Tokeni na Ashani, yali isano. 33Imishi yonse iyashingulwike iyi misumba yafikilefye na ku Baalati. Umu, emo baleikala. Kabili balilembele umwakonkanina ukufyalwa kwabo.
34Meshobabu, Yamuleki, Yosha mwana Amasiya, 35Yoeli, Yehu mwana Yoshibia, nao mwana Seraya, nao mwana Asieli, 36kabili Elioenai, Yakoba, Yeshohaiya, Asaiya, Adieli, Yesimieli, Benaya, 37elyo na Sisa umwana wakwa Shifi, nao umwana wakwa Aloni, nao umwana wakwa Yedaiya, nao umwana wakwa Shimuri nao umwana wakwa Shemaiya. 38Aba abalumbwilwe mu mashina ebali ntungulushi mu ndupwa shabo. Kabili aba mu ŋanda yakwa wishi balisandene nganshi. 39Elyo baile kuntanshi ku bwingililo bwe shika lya Gedori, ku kabanga ke shika mukufwaya incende yakulishishamo ifitekwa fyabo. 40Eko baile sanga umulemfwe uwalelema elyo ne ncende iyikalamba iyamutende kabili iyabula icongo. Pantu bamo abena Hami eko kale baikele. 41Aba abalumbwilwe mu mashina baishile mu nshiku shakwa Hesekia imfumu ya bena Yuda. Elyo baisa sansa na bena Hami mu matenti yabo pamo na bena Meuni abali kulya, no kupeela bonsefye kukonaulwa, ngefyo caba ukufika na lelo. Kanshi epakwikala mu ncende yabo, pantu mwali umulemfwe wakulisha ifitekwa fyabo. 42Nomba ibumba limo ilya bana bakwa Simeoni imyanda isano (500) baile ku mpili sha Seiri, batungulwilwe na Pelatiya, Nearia, Refaiya elyo na Usieli bamwana Ishi. 43Kabili bacimfishe abena Amaleki bonse abashele pali aba ababutwike. Kabili kulya kwine eko baikala ukufika na lelo.