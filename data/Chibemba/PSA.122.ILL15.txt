Ulwimbo lwakunina. Ulwakwa Davidi.
1Ine nalisekelele ilyo banjebele bati,
“Natuleya mu ŋanda yakwa Yawe!”
2Amakasa yesu nayanyanta pa mpongolo shobe we Yerusalemu.
3Yerusalemu wakuulwa ngo musumba,
uwaba uwatitikana pamofye.
4Kanshi eko inko shiya,
inko shakwa Yawe,
kukwisa lumbanya ishina lyakwa Yawe,
nga mulya mwine apeelele icipope ku bena Israeli.
5Mulya mwine emwaba ifipuna fyakuputwilamo imilandu,
ifipuna fya ba mu ŋanda yakwa Davidi.
6Pepeleniko Yerusalemu pakuti mube icibote, mutile,
“Leka abatemwa iwe babe abacingililwa!
7Namuleba icibote mukati ka malinga yobe,
mube ubucingo mu fikuulwa fyobe ifikankala.”
8Pa mulandufye wa bamunyinane na bacibusa bandi ine ndeti,
“Icibote cibe mukati kobe!”
9Pa mulandu wa ŋanda yakwa Yawe Lesa wesu,
ine ndekufwailako ishuko lyobe.