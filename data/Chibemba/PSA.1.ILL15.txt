Icitabo cantanshi
Amalumbo 1â€”41
1 Alishuka umuntu uushendela mu mano ayapanda ababifi,
kabili takonkelela imisango ya babipa,
kabili tekala pamo na bamiponto.
2Lelo ena asansamukila mu mafunde yakwa Yawe,
kabili yena eyo atontonkanyapo akasuba no bushiku.
3 Aba ngo muti uwalimbwa mu lulamba lwa mumana,
uutwala ifitwalo fyauko pa nshita iyalinga,
na mabula yauko tayabonsa nakalya,
kabili ena alishuka muli fyonse ifyo acita.
4Lelo abantu ababifi tefyo baba,
bena baba nge misungu iyululwa ku mwela.
5Eico, abantu ababifi bakapeelwa umulandu kuli Yawe,
kabili tabakekale pamo na bololoke.
6Pantu Yawe alatungulula imyendele ya bantu abololoke,
lelo imyendele ya bantu ababifi ikabalofya.