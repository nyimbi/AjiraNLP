Amashiwi yakulondolola pali ici citabo
Icitabo ca Mapinda emwalonganikwa ifyakufunda abantu pa mikalile ya mu calo na pakwishiba Lesa mu musango wa nsoselo elyo na mapinda. Ayengi muli aya yalanda pa fintu ificitika kabili ifyo tumona mu mikalile yesu iya cila bushiku. Yatampile ne cibukisho icakuti, pakuba na mano ayene yene kano wabalilapo ukukwatila Yawe akatiina, elyo yakonkanyapo no kulanda palwa kwishiba Lesa, ukuba na mano elyo ne misango iyisuma. Ishi nsoselo shaba ishingi kabili ishiipi, lelo shilanga ukushika kwa mano ayo bakafundisha wa bena Israeli balefunda abantu pafyo bengacita mu fintu ifyalekana lekana. Kanshi fimo nifyo ifikumine ku mikalile isuma iya mukati ka ndupwa, fimbi fikumine ku milandu ya makwebo, fimbi filanda pali bucishinka mukumfwana na bantu, elyo fimbi nafyo filanda pafyo ukuikaanya we mwine caba icafwaikwa nganshi mu mikalile yesu. Amapinda yafunda umuntu ukuba uwaicefya, uwamutembo, uucindika abalanda kabili uwacishinka kuli Lesa na ku bantu banankwe.
Imilandu yatantama ifi
Ukulumbanya ubukankala bwa mano 1:1—9:18
Amapinda yakwa Solomoni 10:1—29:27
Amashiwi yakwa Aguri 30:1-33
Amashiwi ya mfumu Lamueli 31:1-9
Umushikakulo wa mwanakashi wine wine uwamano 31:10-31