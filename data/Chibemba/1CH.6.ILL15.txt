Aba mu lupwa lwakwa Levi
1Abana bakwa Levi bali ni Geshoni, Koati elyo na Merari.
2Abana bakwa Koati ni Amuramu, Isa, Hebuloni elyo na Usieli.
3Abana bakwa Amuramu ni Aroni, Mose elyo na Miriamu.
Elyo abana bakwa Aroni ni Nadabu, Abihu, Eleasa elyo na Itama. 4Eleasa afyele Fineasi, elyo Fineasi nao afyala Abishua. 5Abishua afyele Buki, elyo Buki nao afyele Usi. 6Usi afyele Serahia, elyo Serahia nao afyala Meraioti, 7Meraioti afyele Amaria, elyo Amaria nao afyala Ahitubi, 8Ahitubi afyele Sadoki, elyo Sadoki afyala Aimasi. 9Aimasi afyele Asariya, elyo Asariya nao afyala Yohanani. 10Yohanani afyele Asariya uyu wine ewali shimapepo mwi Tempele Solomoni akuulile mu Yerusalemu. 11Asariya afyele Amaria, Amaria afyele Aitubi, 12Ahitubi afyele Sadoki, elyo Sadoki nao afyala Shalumu, 13Shalumu afyele Hilikiya, elyo Hilikiya nao afyala Asariya. 14Asariya afyele Seraya, elyo Seraya nao afyala Yehosadaki. 15Yehosadaki nao asendelwe muli bunkole ilyo Yawe alekele abena Yuda na bena Yerusalemu basendwa muli bunkole ku kuboko kwakwa Nebukadinesa.
16 Abana bakwa Levi bali ni Geshoni, Koati na Merari.
17Aya e mashina ya bana bakwa Geshoni: Libini na Shimei.
18Abana bakwa Koati bali ni Amuramu, Isari, Hebuloni na Usieli.
19Abana bakwa Merari bali ni Mali na Mushi.
Kanshi ishi e ndupwa sha bena Levi ukulingana no mwakonkanina bashibo.
20Geshoni afyele Libini, Libini nao afyele Yehati elyo Yehati nao afyala Sima. 21Sima nao afyala Yoa, Yoa nao afyala Ido, Ido nao afyala Sera, Sera nao afyala Yeateraiya.
22Koati afyele Aminadabu, Aminadabu nao afyala Kora, Kora nao afyala Asiri, 23Asiri afyala Elikana, Elikana nao afyala Ebiyasafu, nao afyala Asiri. 24Asiri afyala Tahati, Tahati nao afyala Urieli, Urieli nao afyala Usia, Usia nao afyala Shauli.
25Abana bakwa Elikana ni Amasai na Ahimoti. 26Ahimoti afyala Elikana, Elikana nao afyala Sofai, Sofai nao afyala Nahati. 27Nahati afyala Eliabu, Eliabu nao afyala Yerohamu, Yerohamu nao afyala Elikana elyo Elikana nao afyala Samwele. 28Samwele afyele Yoeli, uwali ibeli lyakwe, na Abiya uwali uwacibili.
29Abana abaume bakwa Merari ni Maili, uwafyele Libini, Libini afyele Shimei, Shimei nao afyala Usa. 30Usa afyala Shimea, Shimea nao afyala Haggia, elyo nao afyala Asaya.
Bakemba ba mwi Tempele
31Aba e baume Davidi asalile ukulatungulula inyimbo mu ŋanda yakwa Yawe, umo baletele imbokoshi ya Cipangano ukwisa tuushamo. 32Balebomba umulimo wakwimba inyimbo mu cifulo cakwikalamo ice Tenti lyakwa Lesa ilyakukumaninamo, mpaka Solomoni ilyo akuulile iŋanda yakwa Yawe mu Yerusalemu. Balebomba imilimo yabo ukulingana na mafunde yapeelwe kuli bena. 33Aba e baume babombele pamo na bana babo.
Ukufuma ku bena Koati bali ni aba:
Hemani, kemba wa nyimbo, umwana wakwa Yoeli, nao uwali umwana wakwa Samwele, 34nao uwali umwana wakwa Elikana, mwana Yerohami, nao uwali umwana wakwa Toa, 35nao uwali umwana wakwa Sufu, nao uwali umwana wakwa Elikana, nao uwali umwana wakwa Mahati, nao uwali umwana wakwa Amasai, 36nao uwali umwana wakwa Elikana, nao uwali umwana wakwa Yoeli, mwana Asariya, nao uwali umwana wakwa Sefania, 37nao ewali umwana wakwa Tahati, mwana Asiri, nao ewali umwana wakwa Ebiasafu, mwana Kora, 38nao uwali umwana wakwa Isa, umwana wakwa Koati, nao ewali umwana wakwa Levi, mwana Israeli.
39Elyo Asafu ewaleiminina ku kuboko kwakwa Hemani munyina. Asafu ewali umwana wakwa Berekiya, mwana Shimea, 40nao umwana wakwa Mikaeli, umwana wakwa Baseiya, mwana Milikiya, 41umwana wakwa Etini, mwana Sera, nao ewali umwana wakwa Adaiya, 42umwana wakwa Etani, uwali umwana wakwa Sima, mwana Shimei, 43uwali umwana wakwa Yahati, umwana wakwa Geshoni, nao uwali umwana wakwa Levi.
44Elyo na bamunyina abana bakwa Merari abali ku kuboko kwa ku kuso, bali ni Etani umwana wakwa Kisi, mwana Abudi, nao uwali umwana wakwa Maluki, 45nao umwana wakwa Hashabia, mwana Amasiya, nao uwali umwana wakwa Hilikiya, 46mwana Amusi, nao uwali umwana wakwa Bani, mwana Shemeri, 47nao ewali mwana wakwa Maili, mwana Mushi, uwali umwana wakwa Merari, mwana Levi.
48Elyo bamunyinabo abena Levi balisontelwe ukubomba imilimo imbi iyalekana lekana iya mwi Tenti lyakwa Lesa, ekutila mu ŋanda yakwe. 49Lelo Aroni na bana bakwe bena ebaletuula imituulo pa bulambo bwakocelapo amalambo elyo na pa bulambo bwakocelapo ububani, mu milimo yonse iyalecitika mu muputule wamushilo icine cine, no kufutilako abena Israeli pa fyabubifi ukulingana na fyonse ifyo Mose umubomfi wakwa Lesa akonkomeshe.
50Aba e bana bakwa Aroni: Eleasa ewali umwana wakwe, Fineasi nao ewali umwana wakwa Eliese, Abishua nao ewali umwana wakwa Fineasi. 51Buki nao ewali umwana wakwa Abishua, na Usi ewali umwana wakwa Buki. Serahiya ewali umwana wakwa Usi. 52Meraioti nao ewali umwana wakwa Serahiya, Amaria nao ewali umwana wakwa Meraioti, Ahitubi nao ewali umwana wakwa Amaria. 53Sadoki nao ewali umwana wakwa Ahitubi elyo na Aimasi nao ewali umwana wakwa Sadoki.
54Ishi e ncende baleikalamo, ukulingana ne mipaka ya fifulo fyabo ifyapeelwe ku bana bakwa Aroni aba mu lupwa lwakwa Koati, pantu ebo icipendwilo cantanshi cawilile.
55Babapeele Hebuloni mu calo cakwa Yuda pamo ne fitungu ifyashingulukako ifyakucemenamo ifitekwa. 56Lelo amabala ne mishi iyashingulwike umusumba fyena fyapeelwe kuli Kalebu umwana wakwa Yefune.
57Elyo ku bana bakwa Aroni bena bapeelwe umusumba wakufisamamo Hebuloni elyo ne misumba ya ku Libuna, Yatiri, Eshitemoa, 58Hileni, Debi, 59Ashani, Yuta elyo na Beti Shemeshi, pamo pene ne fitungu ifyaiko ifyakucemenamo ifitekwa. 60Kabili ukufuma ku luko lwakwa Benjamini bapeelwe imisumba ya Gibeoni, Geba, Alemeti elyo na Anatoti pamo pene ne fitungu ifyaiko ifyakucemenamo ifitekwa. Imisumba iyi iyapeelwe kuli ba lupwa lwakwa Koati yali yonse pamo ikumi limo na itatu (13).
61Abashele aba mu lupwa lwa mutundu wakwa Koati bapeelwe imisumba ikumi limo iyapendelwe ukufuma kuli citika wa luko lwakwa Manase.
62Kabili ku bana bakwa Geshoni, ku ndupwa shabo shonse, bapeelwe imisumba ikumi limo na itatu (13) ukufuma ku luko lwakwa Isaka, Asheri elyo na Naftali, no kufuma ku luko lwakwa Manase mu Bashani.
63Ku bana bakwa Merari, ku ndupwa shabo shonse, bapeelwe imisumba ikumi limo na ibili (12) ukufuma ku luko lwakwa Rubeni, Gadi elyo na Sebuloni.
64Kanshi abena Israeli efyo bapeele abena Levi imisumba pamo ne fitungu ifyashingulukako ifyakucemenamo ifitekwa.
65Elyo ukufuma ku nko shakwa Yuda, Simeoni elyo na Benjamini babapeele imisumba ukupitila mukupendula yonse iyilumbwilwe amashina yaiko.
66Bamo aba mu lupwa lwa bana bakwa Koati bapeelwe imisumba ukufuma ku luko lwakwa Efulemu. 67Kabili bapeelweko umusumba umo uwakufisamamo uwa Shekemu, mu calo ca mpili icakwa Efulemu, elyo Gesa, 68Yokimeamu, Beti Horoni, 69Aiyaloni elyo na Gati Rimoni pamo pene ne fitungu ifyaiko ifyakucemenamo ifitekwa.
70Kabili ukufuma kuli citika wa luko lwakwa Manase, abena Israeli bapeele imisumba ya Aneri elyo na Bileamu pamo pene ne fitungu ifyaiko ifyakucemenamo ifitekwa ku bashelepo aba mu lupwa lwakwa Koati.
71Abana bakwa Geshoni bapeelwe Golani mu Bashani ukufuma mu lupwa citika wa luko lwakwa Manase elyo na Ashitaloti, pamo pene ne fitungu ifyaiko ifyakucemenamo ifitekwa.
72Elyo ukufuma ku luko lwakwa Isaka bapeelwe Kedeshi, Daberati, 73Ramoti elyo na Anemu pamo pene ne fitungu ifyaiko ifyakucemenamo ifitekwa.
74Ukufuma ku luko lwakwa Asheri bapokele Mashali, Abudoni, 75Hukoki elyo na Reboni pamo pene ne fitungu ifyaiko ifyakucemenamo ifitekwa.
76Elyo ukufuma ku luko lwakwa Naftali bapeelwe Kadeshi mu Galile, Hamoni elyo na Kiriataimu pamo pene ne fitungu ifyaiko ifyakucemenamo ifitekwa.
77Ku basheleko abena Levi, bamwana Merari, bapeelelwe ukufuma ku citungu cakwa Sebuloni, Yokunimu na Kata, Rimono na Tabo pamo pene ne fitungu ifyaiko ifyakucemenamo ifitekwa.
78Elyo ku lubali lumbi ulwa mumana wa Yordani, kwishilya ukufuma ku Yeriko, ku kabanga ka mumana wa Yordani, bapeelwe ukufuma ku luko lwa bena Rubeni imisumba Besa wa mu matololo, Yasa, 79Kedemoti na Mefati pamo pene ne fitungu ifyaiko ifyakucemenamo ifitekwa.
80Elyo ukufuma ku luko lwakwa Gadi bapeelwe Ramoti ya mu Gileadi, Mahanaimu, 81Heshiboni elyo na Yaseri pamo pene ne fitungu ifyaiko ifyakucemenamo ifitekwa.