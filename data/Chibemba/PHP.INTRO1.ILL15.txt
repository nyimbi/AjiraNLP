AMASHIWI YAKULONDOLOLA PALI UYU KALATA
Paulo alembele uyu kalata ilyo ali mu Roma, ninshi balimukaka icifungo mu ŋanda aleikala (Imili 28:16,30). Ni Paulo umwine ewaletele ubwina Kristu ku Filipi umusumba wa mu calo ca Makedonia (Imili 16:6-40). Icalengele ukuti Paulo alembe uyu kalata, nico alefwaya ukutasha abena Kristu ba mu Filipi palwa bwafwilisho bamutumine ilyo ali mu cifungo mu Roma. Ubo bwafwilisho uwamuletele ni Epafulodito (Fili 4:18).
Muli uyu kalata alanda na pa milandu imbi iyakumine ku bena Kristu ba mu Filipi. Abeba ukuba abakosa mu cisumino pa nshita yonse nelyo bali mukucula. Kabili abakonkomesha ukuba ne nsansa lyonse. Elyo abeba ati bakapusuka pa mulandu wakusumina muli Yesu te pa mulandu wakukonka Amafunde yakwa Mose. Pakulekelesha abakoselesha ukwikatana no kubombela pamo, pantu mu lukuta lwa ku Filipi mwali ukupusana kwa babomfi.
Imilandu yatantama ifi
Ukutendeka kwa kalata 1:1-11
Ubumi bwakwa Paulo pali ilya nshita 1:12-26
Ubumi bwesu buli nokuba ngo bwakwa Kristu 1:27—2:18
Paulo apanga ukubatumina Timote na Epafulodito 2:19-30
Paulo asoka abena Kristu ba mu Filipi 3:1—4:9
Paulo atasha abena Filipi pa fyabupe bamutumine 4:10-20
Ukusondwelela kalata 4:21-23