AMASHIWI YAKULONDOLOLA PALI UYU KALATA
Timote ali umwina Kristu uwa mu calo ico baleita “Asia” (ndakai ni Turkey). Wishi ali Umugiriki, elyo nyina ena ali Umuyuda (Imili 16:1-3). Abombele na Paulo pa nyendo ishingi mukusalanganya ubufumu bwakwa Lesa. Panuma ya nyendo ishi (Imili 28), Paulo ali ku Roma ninshi balimukaka ukulaikalafye pa ŋanda epo alaikala. Panuma yakumukakula, Paulo atampile kabili ukwendauka mukubomba umulimo wakwa Lesa. Paulo ashile umulumendo Timote kukufunda no kusunga ulukuta lwa mu Efeso (1:3). Ninshi Paulo umwine aile ku Makedonia uko amulembele kalata.
Paulo alembele Timote uyu kalata wantanshi pakumusokako kuli bakafundisha wabufi abalefunda ifyapusana na mafunde yakwa Kristu. Kabili muli uyu kalata alondololamo pa mipepele na pafyo intungulushi sha nkuta shifwile ukuba. Pakulekelesha, Paulo apandako Timote amano pafyo ali nokulabomba na mabumba ya bena Kristu ayalekana lekana.
Imilandu yatantama ifi
Ukutendeka kwa kalata 1:1-2
Amafunde ku bena Kristu bonse na ku ntungulushi shabo 1:3—3:16
Amafunde kuli Timote pafyo ali nokubomba 4:1—6:21
Ukusondwelela kalata 6:20-21