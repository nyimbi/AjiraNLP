1   Kabili pakwaluka kwa mwaka pa nshita ilya mfumu shifuma ukuya ku nkondo, Yoabu elyo afumishe ifita aya kukonaula icalo ca bena Amoni. Kabili aile ku Raba no kuya cipokolola. Lelo Davidi ena, ashele mu Yerusalemu. Elyo Yoabu aya sansa Raba no kuonaula. 

2  Davidi abuula ne cisote cabufumu ukufuma ku mutwe wa mfumu yabo. Ukufina kwaciko kwali italanta lya golide limo, kabili mukati mwali no tumabwe utwauma umutengo. Baisa cibika pa mutwe wakwa Davidi. Kabili abuula ifitapwa ifingi nganshi ukufuma mu musumba. 

3  Elyo afumya abantu abali mu musumba, abatwala kukubomba imilimo yakubomfya ifyakuputwilako imbao, bancinde elyo na masembe. Kanshi Davidi acitile ifi fine na ku misumba yonse iya bena Amoni. Elyo Davidi ne fita fyakwe fyonse babwelela ku Yerusalemu. Inkondo na Abafilisiti (

2   Samwele 

21  :

15  -

22  ) 

4   Nomba umuyila inshiku, paimine inkondo na Abafilisiti ku musumba wabo ku Gesa. Napali ilya ine nshita Sibekai umwina Hushati aipaya Sipai, umo uwali mu lupwa lwakwa Refa, icalengele na Abafilisiti ukucimba. 

5  Mukulwa inkondo na imbi na Abafilisiti, Elianani mwana Yairi aipaya Lami munyina kwa Goliati umwina Gati, uwakwete ifumo ilyali no musako kwati mulando wa bapikula insalu. 

6  Nakabili ku bulwi na bumbi ubwacitike ku cifulo ca Gati, kwaliko icimuntu icalunduka nganshi. Cali ne minwe mutanda kuli cila cisansa, kabili cali ne fikondo mutanda kuli cila lukasa, fyonse pamo fyali amakumi yabili na fine (

24  ). Nao wine ali uwa mu lupwa lwakwa Rafa. 

7  Kanshi ilyo ena asebenye abena Israeli, Yonatani mwana Shimea, munyina kwa Davidi ewamwipeye. 

8  Aba ebali aba mu lupwa lwakwa Rafa mu Gati, kabili bonse bafwile ku minwe yakwa Davidi na ku minwe ya bantu bakwe.

