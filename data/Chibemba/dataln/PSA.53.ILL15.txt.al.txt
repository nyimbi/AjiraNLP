1  Impelwamano mu mutima itila, “Takwaba Lesa”. Aba bantu balyonaika, kabili bacita ifintu ifyamusebanya, kabili tapaba nelyo umo uucita ifisuma. 

2  Ukufuma ku mulu, Lesa alolesha pa bana ba bantu, pakumona nga palipo umo uwamano, uufwaya Lesa. 

3  Abantu bonse balifutatila Lesa, bonse balifye abaonaika. Tapali nelyo umo uucita ubusuma, nakalya nangufye umo. 

4  Bushe abacita ifibi, emukuti mano bashakwata? Abonaula abantu bandi kwati ni filya umuntu alya umukate, abashaishiba no kupepa kuli Lesa. 

5  Moneni nomba ifyo baleikatwa umwenso apashili icakubatiinya, pantu Lesa alisalanganya amafupa ya balwani bakwe baikatwa ne insoni, pantu Lesa alibapasa. 

6  Iye, nga cakuti ukulubuka kwa bena Israeli nga kwafuma mu Sioni! Ilyo Lesa akabwesesha abantu bakwe kumwabo, elyo Yakobo akaleanga, na Israeli akasansamuka.

