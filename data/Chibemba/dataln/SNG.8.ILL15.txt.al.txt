1  Yangu! Auba ndume yandi uo mayo aonseshe, ala nga nakukumanishisha panse no kukufyompa, nga teti pamoneke nelyo umo uwingansuula nangu ukunseka. 

2  Nga nakubuula, uleka nkwingisha mu ŋanda yakwa mayo, nobe aulamfundako icitemwiko. Nga nakunwenshako umwangashi uwabamo ifinunka ubusaka, nga nakunwenshako amenshi ayakamwa aya mateke yandi. 

3  Ninsaila umutwe wandi pa kuboko kwakwe ukwa ku kuso, no kuboko kwakwe ukwa ku kulyo nakunkumbatila. 

4  Imwe mwe bakashana ba mu Yerusalemu, ndemukonkomesha nati, “Mwibukulusha nangu ukusunkanya ukutemwa mpakafye ukwine kwaitemenwa.” Ulwimbo ulwalenga mutanda Inshindishi 

5  Nani ulya aleisa, alefuma mu matololo, nabekatana amaboko no mutemwikwa wakwe? Nabwinga Nali nakubuusha mu tulo mwisamba lya mutumbwisha, umo wafyalilwe, umo noko akufyalile. 

6  Umbike nge cishibilo mu mutima obe, nge cishibilo pa kuboko kobe. Ulenkumbatilafye ine neka, umbi ena iyoo, pantu ukutemwana kwapimpa nge mfwa, ubufuba bwa citemwiko bwayafya nga ku mbo. Kabili ukutemwa kwaba nge ntumba ya mulilo uulebilima, kwaba ngo kubyata kwa mulilo wakwa Lesa. 

7  Amenshi nangu yafule shani, awe teti yaushimye, nangu yafule nga ya mu mimana, teti yaleshe icitemwiko ca musango uyu. Umuntu nelyo engaposa ifyuma fyakwe fyonse pakuti anonke icitemwiko, awe kuti aicushafye, no kusuulwa kuti asuulilwapofye. Inshindishi 

8  Nkashi yesu talakula, na mabele talamena. Tukacita shani ubushiku bakafwaya ukumuupa? 

9  Nkashi yesu nga lilinga, ninshi lyena mwilinga mwine tukakuulamo ulupungu lwa silifa ulwakulipokolwelako. Nkashi yesu nga mwinshi, ninshi lyena tukesalapo iciibi icapangwa ne fipampa fya cimuti ca keda, Nabwinga 

10  Ine ndi linga, na mabele yandi e mpungu shaliko. Ine naliba nomba pa menso yakwe nga umo uuleta ukusekesha kusuma. 

11  Solomoni alikwata ibala lya myangashi ku Baali Hamoni, alilisekesha ku bakulilinda, nabo bonse umo umo bali nokulamuletela indalama sha silifa ikana limo pa fisabo fyaliko. 

12  Lelo ine nalikwatila ne mwine ibala lya myangashi. Iwe Solomoni kuti walapokafye indalama shobe ikana limo, na bantu abalinda ifisabo fyaliko nabo bene kabalepoka indalama shabo imyanda ibili. Shibwinga 

13  Iwe we mutemwikwa wandi we waikala mwibala, abanandi balelolela ukumfwa amashiwi yobe, leka na ine ŋumfweko. Nabwinga 

14  Endesha, isa we mutemwikwa wandi, wangufyanye ube nge mpombo ube nga kabushi mabwe akali pa mpili apamena ifinunka ubusaka.

