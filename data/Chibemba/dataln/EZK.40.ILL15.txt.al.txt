1   Ilyo twali muli bunkole, mu mwaka walengele amakumi yabili na isano (

25  ), pa bushiku bwalenga ikumi ubwakutampa umwaka upya, ninshi e mwaka uwakulenga ikumi na ine (

14  ) apo umusumba wa Yerusalemu waonaikile, pali bulya bwine ubushiku awe ine naumfwafye ukuboko kwakwa Yawe kwaisa pali ine, no kunjimya kwanjimya, kwansenda. 

2  Mu cimonwa mwine Lesa antwala mu calo ca Israeli, aya nteka na pa lupili lumo ulutali. Awe namonafye lubali lwa ku kapinda ka ku kuso imitande ya mayanda ayali kwati musumba. 

3  Nao Lesa eko antwala, namonako no muntu umo uwalebengeshima ngo mukuba. Namona ali no mwando uwa kolokondwe ne tete ilyakupiminako, ninshi naiminina na pa mpongolo. 

4  Elyo uyo muntu alanjeba ati, “We mwana wa muntu, lolekesha bwino. Umfwa kuno, usunge bwino fyonse ifyo ine nalakulanga, pantu e mulandu wine bakuletele kuno. Kabili uli nokwebako aba ŋanda yakwa Israeli fyonse ifyo iwe ulemona.” Impongolo ya ku kabanga 

5  Ico ine namweneko, Litempele ilyali mukati ke linga. Uyo muntu nao aikete itete ilyalepele amakubiti ayakulu mutanda, cila kubiti uukulu walepele kubiti umo ukulundapo ne cisansa ca lupi. Alapiminako ne cibumba ce linga. Asanga ukuti mu butali ubwakuya pamulu icibumba calepa itete limo, umutika waciko nao waba itete limo. 

6  Elyo kabili alungama ku mpongolo iyabelele ku kabanga. Anina amatabo, alapima no mwinshi wa mpongolo, asanga ukuti walepele itete limo ukuya panshi. 

7  Umuputule onse uwa bamalonda wali itete limo mubutali elyo ne tete limo mukucilinganya. Pakati ka miputule palepele amakubiti yasano. Umwinshi wa mpongolo uwabelele ukwakwingilila ukulungatana ne Tempele mupepi no muputule wa pa mwinshi wali itete limo. 

8  Awe uyo muntu alapima uyo muputule uwapalamishe kwi Tempele, 

9  asanga ukuti wali amakubiti cine konse konse, elyo ku mpela ya uyo muputule kwali ifibumba ifyatikeme amakubiti yabili. 

10  Kwaliko miputule iya bamalonda itatu iyali konse konse lubali lwa nshila, yonse yali iyalingana ubukulu, no mutika wa fibumba fyaiko, nao wine walifye uwalingana. 

11  Kabinge uyo muntu apima inshila mubufumo, asanga ukuti yakula amakubiti ikumi limo. Apakwingilila apo baleisala impongolo pakulile amakubiti ikumi limo na yatatu (

13  ). 

12  Pa miputule yonse iya bamalonda pali lwapantanshi utumalinga utwipi utwalepele kubiti umo. Iyo miputule iya bamalonda, ubukulu bwaiko monse monse yali amakubiti mutanda. 

13  Elyo kabili uyo muntu apima ifyo palepele ukufuma kunuma ya muputule umo, ukushinta na ku muputule unankwe ukucilinganya inshila iyakupitilamo, asanga ukuti patalukana amakubiti amakumi yabili na yasano (

25  ). 

14  Kabili apimine ifibumba fya muputule wakwingililapo ukushinguluka mukati, fyali amakubiti amakumi mutanda (

60  ). Apimine ukufika pa muputule wa pa mwinshi ukulungatana no lubansa. 

15  Ukutula lwapanse pa mpongolo iyakwingililapo ukuya shinta na pa mpela ya muputule wa pa mwinshi, palepele amakubiti amakumi yasano (

50  ). 

16  Mu miputule ya bamalonda yonse pamo ne fibumba fyonse mwali insolokoto kunse na mukati pamo na mu muputule wa pa mwinshi. Pa fibumba fyamukati ifyalungatene ne nshila, palengelwe utuncindu. Ulubansa lwa mwilinga lyakunse 

17  Uyo muntu kabili antwala mu lubansa lwakunse. Mwali imiputule amakumi yatatu (

30  ) iyakuulilwe ukusuntinkana ne cibumba icashingulwike ulubansa, elyo ulubansa lwine lonse lwali ulwakubatilwa na mabwe ayapapatala bwino. 

18  Aya mabwe ayapapatala yalambatikwe ku fibumba fyonse uku noku ukufika ku mpongolo iyali iyalinganaa mubutali na mulufumo. Ulo lubansa lwabelele lwa panshi. 

19  Uyo muntu apimine ubutali bwa lubansa ukufuma ku mpongolo ya pesamba no kufika lwakunse ku lubansa lwamukati, amona ukuti palepele amakubiti umwanda umo (

100  ) lwa ku kabanga cimo cine na ku kapinda ka ku kuso. Impongolo ya ku kapinda ka ku kuso 

20  Elyo kabili apimine ubutali na mu bwipi bwa mpongolo iya ku kapinda ka ku kuso, iyakupitilapo pakuya mu lubansa lwa mwilinga lyakunse. 

21  Yali ne miputule itatu itatu iya bamalonda iyali ku mbali shonse ishaba malonda. Ifibumba pamo no muputule wa pa mwinshi fyali ifyalingana ne mpongolo yapakubala iyali ku kabanga. Mu butali bwafiko fyonse fyali amakubiti amakumi yasano (

50  ), mubufumo fyonse fyali amakubiti amakumi yabili na yasano (

25  ). 

22  Umuputule wa pa mwinshi, ne nsolokoto shauko, no tuncindu utwalengelwe pa fibumba, fyalifye cimo cine na filya fyali ku mpongolo ya ku kabanga. Kwaliko na matabo cine lubali ayakunininapo pakuya ku mpongolo, no muputule wa pa mwinshi wabelele kumpela ukulungatana no lubansa lwa mwilinga lyakunse. 

23  Ukufuma ku mwinshi wa mpongolo ya ku kapinda ka ku kuso, elyo ukucilinganya ulubansa lwa mwilinga lyakunse, kwaliko umwinshi umo uwa mpongolo uwakupitilapo pakuya mu lubansa lwa mwilinga lyamukati, uyo mwinshi walifye ngoyo wine wali lubali lwa ku kabanga. Uyo muntu kanshi epakupima ifyo shatalukene isho mpongolo shibili, asanga ukuti pali amakubiti umwanda umo (

100  ). Impongolo ya ku kapinda ka ku kulyo 

24  Kabili alintwele lubali lwa ku kapinda ka ku kulyo, ukwabelele impongolo na imbi. Awe nayo alaipima, amona ukuti ilingenefye ne mpongolo shimbi ku bukulu pamo ne miputule yashiko. 

25  Mu miputule wa pa mwinshi uwa pali iyo mpongolo mwali insolokoto nga shilya shine shali mu miputule iya pa mpongolo shimbi. Ubutali bwa nshila bwali amakubiti amakumi yasano (

50  ), mubufumo mwena yali amakubiti yabili na yasano (

25  ). 

26  Palipo na matabo cine lubali ayakunininapo pakuya ku mpongolo, no muputule wa pa mwinshi uwabelele kumpela ukulungatana no lubansa lwa mwilinga lyakunse. No tuncindu twalilengelwe pa fibumba fyamukati ifyalungatene ne nshila. 

27  Nako kwine kwaliko ne mpongolo iyakupitilapo pakuya mu lubansa lwa mwilinga lyamukati iyabelele ku kapinda ka ku kulyo. Awe nao alapima ifyo palepele ukufuma ku mpongolo imo ukuya shinta na ku ibiye iyakunse iyabelele lubali lwa ku kapinda ka ku kulyo, amona ukuti palepele amakubiti umwanda umo (

100  ). Ulubansa lwa mwilinga lyamukati ne mpongolo ya ku kapinda ka ku kulyo 

28  Kabili alimpishishe pa mpongolo iya ku kapinda ka ku kulyo, anyingisha na mu lubansa lwa mwilinga lyamukati. Awe alapima ne mpongolo iyabelele lwa ku kapinda ka ku kuso, amona ukuti ilingenefye ne shinankwe ku bukulu. 

29  Ne miputule ya bamalonda, ne fibumba fyamukati no muputule wa pa mwinshi, fyonse fyalingenefye ubukulu na filya fyali ku mpongolo shimbi. Impongolo pamo no muputule waiko uwa pa mwinshi fyali ne nsolokoto mu fibumba fyonse. Ubutali bwafiko bwali amakubiti amakumi yasano (

50  ), mubufumo mwena yali amakubiti amakumi yabili na yasano (

25  ). 

30  Imiputule ya pa mwinshi iyashingulwike ulubansa lwamukati ka mpongolo yali amakubiti amakumi yabili (

25  ) mubutali, mubufumo mwena yali amakubiti yasano (

5  ). 

31  Umuputule wa pa mwinshi walungatene no lubansa lwa mwilinga lyakunse. Palilengelwe no tuncindu pa fibumba fyamukati ifyalungatene ne nshila. Palipo na matabo cine konse konse ayakunininapo pakuya kuli iyo mpongolo. Ulubansa lwa mwilinga lyamukati ne mpongolo ya ku kabanga 

32  Kabili alimpishishe pa mpongolo ya ku kabanga, antwala na mu lubansa lwa mwilinga lyamukati. Awe alapima ne mpongolo, amona ukuti ilingenefye ne shinankwe ubukulu. 

33  Ne miputule iya bamalonda, no muputule wa pa mwinshi ne fibumba fine ifyamukati, fyonse fyalingenefye ubukulu na filya fine fyali ku mpongolo shimbi. Impongolo no muputule waiko uwa pa mwinshi fyali ne nsolokoto mu fibumba fyonse. Ne nshila yali amakubiti amakumi yasano (

50  ) mubutali, mubufumo mwena yali amakubiti yabili na yasano (

25  ). 

34  Umuputule wa pa mwinshi walungatene no lubansa lwa mwilinga lyakunse. Palilengelwe no tuncindu pa fibumba fyamukati fyonse fibili, ifyalungatene ne nshila. Palipo na matabo cine konse konse, ayakunininapo pakuya kuli iyo mpongolo. Ulubansa lwa mwilinga lyamukati ne mpongolo ya ku kapinda ka ku kuso 

35  Kabili antwele ku mpongolo ya ku kapinda ka ku kuso. Awe alapima ne mpongolo, amona ukuti ilingenefye ne shinankwe ku bukulu. 

36  Nako kwine kwali imiputule iya bamalonda, ne fibumba fyamukati ifyalengelwepo utuncindu, no muputule wa pa mwinshi, ne nsolokoto mu fibumba fyonse. Ne nshila iyalipo yali amakubiti amakumi yasano (

50  ) mubutali, mubufumo mwena yali amakubiti amakumi yabili na yasano (

25  ). 

37  Umuputule wa pa mwinshi wa mpongolo walungatene no lubansa lwa mwilinga lyakunse. Pa fibumba fyamukati fyonse fibili palilengelwe utuncindu. Palipo na matabo cine konse konse ayakunininapo pakuya kuli iyo mpongolo. Imiputule na imbi iya ku mpongolo ya ku kapinda ka ku kuso 

38  Mu lubansa lwa mwilinga lyakunse, mwalimo umuputule umo, pakuyamo kano ukupitila mu muputule wa pa mwinshi uwalungatene no lubansa lwa mwilinga lyamukati. Emo balesambila ifitumbi fya nama isho baleoca pakushituula ilambo. 

39  Mu muputule wa pa mwinshi mwali amatebulo yane, uku yabili, noku yabili. Pali ayo yene amatebulo epo baleipaila inama ishakutuula ilambo ilyakoca, nangu umutuulo wakwelelwa pa fyabubifi nangu umutuulo wakufuta pa bubifi. 

40  Lwa ku cibumba ca panse ica muputule wa pa mwinshi napo pali amatebulo yane, uku yabili, noku yabili. Yabelele lwa mu nshila iyakwishila ku mpongolo ya ku kapinda ka ku kuso. 

41  Kanshi mukati ka muputule mwali amatebulo yane, panse napo yane, epa matebulo cine konse konse ayo baleipailapo inama isho bali nokutuula ilambo. 

42  Amatebulo yane ayo balepekanishishapo amalambo ayakoca, yapangilwe na mabwe ayasonwa, mubutali ukuya pamulu yalepele kubiti umo, mubufumo na mubutali mwena yali kubiti umo na citika. Ni pali ayo yene amatebulo epo balebika ifibombelo ifyakwipailako inama sha malambo. 

43  Kwali ne finkobwe ifyalepele nge cisansa ca lupi, ifyapampamikwe ukushinguluka icibumba. Pali aya yene amatebulo epo balebika inama shonse ishakutuula ilambo. Imiputule ya bashimapepo 

44  Kunse ya mpongolo yamukati, mu lubansa lwa mwilinga lyamukati, lubali lwa ku kapinda ka ku kuso, mwali imiputule ibili. Umuputule umo waloseshe ku kapinda ka ku kulyo kabili mwalimo no muputule unankwe lubali lwa ku mpongolo ya ku kapinda ka ku kulyo, wena waloseshe ku kapinda ka ku kuso. 

45  Elyo uyo muntu alanjeba ukuti uyu muputule uuloseshe ku kapinda ka ku kulyo, ewa bashimapepo ababomba mwi Tempele, 

46  na ulya uloseshe ku kapinda ka ku kuso, wena ewa bashimapepo ababomba ku bulambo. Aba e bana baume bakwa Sadoki, abo bekafye abena Levi abafwile ukupalamina kuli Yawe mukumubombela. Ulubansa lwa mwilinga lyamukati ke Tempele 

47  Elyo apimine ulubansa lwa mwilinga lyamukati, mubukulu lwali monse monse amakubiti umwanda umo (

100  ). Ubulambo bwali lwa pantanshi ye Tempele. 

48  Elyo kabili anyingisha mu muputule uwakwingililamo pakuya mwi Tempele. Awe alapima na pa bwingililo, mubwipi pa mbali shonse shibili palepele amakubiti yasano, kabili mubufumo amakubiti ikumi limo na yane (

14  ), ne fibumba ifyalipo uku noku fyatikeme amakubiti yatatu. 

49  Umuputule wa pa mwinshi wali mubutali amakubiti amakumi yabili (

20  ), kabili mubufumo wali amakubiti ikumi limo na yabili (

12  ), kabili walikwete na matabo ikumi limo ayakunininapo pakuyamo. Apakwingilila pali ne nceshi shibili, lumo uku, ulubiye nalo uku.

