2   Ishamfumu 

20  :

1  -

11  ; 

2   Imilandu 

32  :

24  -

26  ) 

1  Mu nshiku shine shilya, Hesekia alwala ubulwele ubwafwaile ukumwipaya. Kasesema Esaya mwana Amosi aya kuli ena amweba ati, “Ifi efyo Yawe alanda ati, ‘Ubangililile uipekanye bwino pantu ulefwa, tauli nakupola.’ ” 

2  Hesekia nao epakupilibukila ku cibumba, alapapata kuli Yawe ati, 

3  “Nakulomba we Yawe, ibukisha ifyo nyenda pa cinso cobe mu cishinka na mu bololoke bwa mutima no kucita ifyawama pa cinso cobe.” Elyo kabili Hesekia alalila nganshi, tepakulila mwe. 

4  Elyo ishiwi lyakwa Yawe lyaishile kuli Esaya aliti, 

5  “Bwelela kuli Hesekia no kuya mweba ukuti Yawe aletila ati, ‘Ine ne Yawe Lesa wa cikolwe cobe Davidi, niŋumfwa ukupapata kobe, kabili nimona ne filamba fyobe. Cisuma, nakulundilako imyaka ikumi limo na isano (

15  ) iyakuti ukekale pano calo. 

6  Kabili ine nkalakupokololako, no kupokololako uno musumba, ku kuboko kwa mfumu ya calo ca Asiria. Nkacingilila na uno wine umusumba.’ ” 

7  Esaya nao asosa ati, “Icishibilo ico Yawe alacita, icakukulanga ukuti alacita ifyo asosele, nici. 

8  Icinshingwa ici icili pa matabo ayo imfumu Ahasi yapangile, walamona uko Yawe alacibweseshamo kunuma, ciye iminina na petabo ilyalenga ikumi.” Awe icinshingwa caya cilebwelelamo, capita na pa matabo yambi, ukuya shinta na petabo ilyalenga ikumi. 

9  Hesekia imfumu ya Yuda ilyo apolele ku bulwele bwakwe, pakutotela Lesa yalishikile ulu lwimbo ati, 

10  “Ilyo nafikile pa mushinku wa bukalamba natile, ‘Bushe nje ku calo ca bafwa, ne myaka yandi yonse iyashalako ipokwe?’ 

11  Naletilafye awe ine nshakatale mona Yawe nakabili muli cino calo ca bomi, nshakatale nakabili monanapo no muntu pano isonde, nangu ukuba pamo nabo abali pano isonde muli nomba. 

12  Naletilafye ubumi bwandi bwapela, yaba e mipwile, bwapwa nge tenti lyakwa kacema ilyo baomonona. Bupwile nge nsalu iyo kapikula apombanya, no kuiputula ku cakupikwilako. Naletilafye nati pakuti kawe, awe ninshi Lesa ampwishishisha. 

13  Nakutile bobuno, ninshi nalyo ndetusailafye, kwati ni nkalamo eile nkokotaula amafupa. Naletilafye nati pakuti buce, awe ninshi Lesa ampwishishisha. 

14  “Nalelila nga kamimbi, no kuloosha nge nkunda pakuteta. Amenso yandi yalinakile pa mulandu wakulolesha ku mulu. Ninshi ndetilafye, ‘We Yawe, wingampusushako kuli buno bucushi.’ 

15  “Nga ine finshi ningalandapo, apo we mwine nausosa. Apo niwe we mwine ulengele ifi we Yawe? Nakulaenda uwaicefya imyaka yonse, pa mulandu wa kucushiwa kwa mutima wandi. 

16  We Yawe, ni kuli ifi fintu abantu bekalila abomi, ala niwefye weka nakulaikalila. Wingamposhafye, uleke ndeikala umumi. 

17  Pa kucululuka kwandi pakaselela umutende, pantu ku kutemwa kobe wampuswishe ku nindi yabonaushi, kabili ulanjelelako ifibi fyandi fyonse no kufifutatila. 

18  Ababa ku calo ca bafwa balafilwa ukukulumbanya, abafwa balafilwa ukukutasha, balafilwa no kukutetekela iwe we wacishinka. 

19  Abomi, abomi bekafye, ebakulumbanya, ngefi fine ine ndecita lelo. Bashibo ebashimikilako abana babo, ifyo iwe waba ne cishinka. 

20  “Yawe eukampususha. Ifwe twakulakulishisha ifilimba fya nsale, no kulakwimbila pakukulumbanya. Twakulakulumbanya mu ŋanda yakwa Yawe, inshiku shonse isha myeo yesu.” 

21  Pantu Esaya alyebele abantu ukuti bacite icimamantwa ca makunyu, bacikakile na pa cipute icalwalike imfumu pakuti cipole. 

22  Ninshi Hesekia nao alipwishe ati, “Bushe cishibilo nshi ico ine nalaishibilako ukuti ine nkakwata amaka ayakwenda no kuya ku ŋanda yakwa Yawe?”

