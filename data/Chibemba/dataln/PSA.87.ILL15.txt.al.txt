1  Atantika umufula wakwe pa lupili lwakwe ulwamushilo. 

2  Yawe alitemwisha impongolo sha Sioni, ukucila ififulo fimbi ifyakwa Yakobo. 

3  Ifintu ifyalulumbi fyalilandwa pali iwe, we musumba wakwa Lesa, ukuti, (Selah) 

4  “Ilyo ine nkalatantika abantu ba mishobo abampetamina, ine nkalundapo abena Rahabu, na bena Babiloni, pamo pene na Bafilisiti, abena Turi na bena Kushi kabili bakalila abati, ‘Uyu nao afyalilwe mu Sioni.’” 

5  Mu cine pali Sioni bakalalandapo ukuti, “Uyu elyo na ulya ewabafyala, na Lesa umupulami ewamushimpa pa ncende yakwe.” 

6  Yawe akalemba amashina ya aba bantu mu citabo akatila, “Uyu nao afyalilwe mu Sioni.” (Selah) 

7  Ilyo bakapanga inyimbo bakalaimba abati, “Utumfukumfuku twandi tonse twaba muli iwe.”

