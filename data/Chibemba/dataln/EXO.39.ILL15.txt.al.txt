28  :

1  -

14  ) 

1  Kabili Besaleli abilile ne fyakufwala ifyapikulwa no bushishi bwacifufya, ubwakashikila no bwakashika cee ifyakubomfya ilyo balebomba mu Muputule wamushilo. Babilile ne fyakufwala fyamushilo fyakwa Aroni, ngefyo Yawe akonkomeshe Mose. Icakufwala pa mulu wa mwingila wakwa shimapepo ica efodi 

2  Apangile efodi icakufwala pa mulu wa mwingila ku bushishi bwa golide, ubwacifufya, ubwakashikila no bwakashika cee elyo ne nsalu iyabuuta iyapikulwa ubusaka. 

3  Bafulile utumalata twa golide utwayangukisha, elyo atusantaula twaba ngo bushishi. Batupikwila kumo no bushishi bwacifufya, ubwakashikila no bwakashika cee mu nsalu iyabuuta iyapikulwa ubusaka ku muntu uwacenjele nganshi ukupikula. 

4  Kuli efodi babilileko ne mikobelo ku mpela shibili iyakupisha pa mabeya pakucikakanya. 

5  Umushipi wali nga efodi uwapikulwa ubusaka ku bushishi bwa golide, ubwacifufya, ubwakashikila no bwakashika cee ne nsalu iyabuuta iyapikulwa ubusaka, kabili baulundinkenye kuli efodi pakuti fibefye ngefyo Yawe akonkomeshe Mose. 

6  Babikile ku mabwe ya onikisi utwapikulwa na waya ya golide kabili afukwilepo amashina ya bamwana Israeli abaume, kwati ni filya afukula ifilembo pa cifwatiko. 

7  Elyo aikeshe aya mabwe pa mishipi ya pa mabeya ya efodi pakuti yaleba ayakwibukishishapo bamwana Israeli, ngefyo Yawe akonkomeshe Mose. Tumba wa pa cifuba (Ukufuma 

28  :

15  -

30  ) 

8  Besaleli apikwile na tumba wa pa cifuba ku muntu uwacenjela nganshi ukupikula. Tumba amupikwile nga efodi ku bushishi bwa golide no bwacifufya no bwakashikila no bwakashika cee mu nsalu iyabuuta iyapikulwa ubusaka. 

9  Tumba nga apetwa ali uwalingana mubutali na mubwipi, alepele icisansa cimo monse monse. 

10  Kabili baikeshe pali tumba utumabwe twamutengo mu mitande ine. Mu mutande wantanshi babikilemo akalibwe ka rubi na ka topasi na ka bereli. 

11  Mu mutanda wabubili babikilemo akalibwe ka tokisi na ka safile na ka emeradi. 

12  Mu mutande wabutatu abikilemo akalibwe ka yasinti, aka agate na ka amefisiti. 

13  Mu mutande wabune babikilemo akalibwe ka kirisaliti, aka onikisi na ka yasipeli. Uto tumabwe batubikileko no twapikulwa na waya ya golide. 

14  Utumabwe twali ikumi limo na tubili (

12  ). Kabili pali cila kalibwe pali ishina limo ilyakwa mwana Israeli. Cila kalibwe pafukwilwe kwati cifwatiko ishina limo pa nko ikumi limo na shibili (

12  ) isha bena Israeli. 

15  Bapangile no tuminyololo twa golide wine wine utwapyatwa ngo mwando utwa kuli tumba wa pa cifuba. 

16  Bapangile utwapikwilwe na waya ya golide tubili ne mikobelo ya golide ibili, no kwikasha imikobelo ku mpela shibili sha tumba wa pa cifuba. 

17  Elyo bakakilile uto tuminyololo twa golide tubili ku mikobelo ya ku mpela sha tumba. 

18  Impela shibili isha tuminyololo bashikakilile ku mikobelo ibili iya ku twapikwilwe na waya ya golide, kabili bashikakile lwa pantanshi ku mishipi ya pa mabeya iya efodi. 

19  Elyo bapangile imikobelo ya golide ibili, baikeshe na ku mpela shimbi shibili ishabela lwa mukati ka tumba mupepi na efodi. 

20  Kabili bapangile imikobelo ya golide na imbi ibili. Baikeshe mwisamba lya mishipi ya pa mabeya ya efodi lwa pantanshi mupepi na pa mulu wa palundikanina efodi no mushipi wapikulwa bwino. 

21  Bakakile imikobelo ya tumba wa pa cifuba ku mikobelo ya efodi no mwando wa bushishi ubwacifufya pakuti tumba wa pa cifuba alebela pa mulu wa mushipi, talesela pali efodi, ngefyo Yawe akonkomeshe Mose. Ifyakufwala fimbi ifya bushimapepo (Ukufuma 

28  :

31  -

43  ) 

22  Besaleli apangile no mwingila wakufwala mukati ka efodi uo bapikwile ku bushishi bwacifufya bweka bwekafye. 

23  Pa cipunda cakupishishamo umutwe alipikwilepo ukushinguluka pakulesha umwingila ukulepuka. 

24  Mu mufukilo wa mwingila bapikwililemo ifitwalo ifyapala amateke ku bushishi bwacifufya no bwakashikila elyo no bwakashika cee, na ku nsalu iyabuuta iyapikulwa ubusaka. 

25  Kabili bapangile no tunyenjele twa golide wine wine batwikasha na pakati ka fitwalo ifyapala amateke ukushinguluka umufukilo wa mwingila. 

26  Ukushingulukafye umufukilo wa mwingila wakufwala pakubomba umulimo wa bushimapepo balepushanya apa kanyenjele apa icapala amateke ukushinguluka, ngefyo Yawe akonkomeshe Mose. 

27  Kabili bapangile Aroni na bana bakwe abaume imingila ku nsalu ishabuuta ubusaka, 

28  ne nsalu yakupomba ku mutwe, ifisote fya nsalu ishabuuta ubusaka, pamo na bakaputula bamukati ku nsalu iyabuuta iyapikulwa ubusaka. 

29  Ilamba lyapikwilwe ku nsalu iyabuuta iyapikulwa ubusaka na ku bushishi bwacifufya, ubwakashikila no bwakashika cee, ngefyo Yawe akonkomeshe Mose. 

30  Bapangile akalilata ka golide wine wine akamushilo, bafukwilepo ne filembo nga pa cifwatiko ukuti, “Uwamushilo kuli Yawe” 

31  Elyo bakakakile ku katambo kacifufya no kukekasha ku nsalu yakupomba ku mutwe, ngefyo Yawe akonkomeshe Mose. Bapwishishisha imilimo (Ukufuma 

35  :

10  -

19  ) 

32  Kanshi imilimo yonse iyakupanga Itenti lyakwa Lesa ilyakukumaninamo yalipwile. Abena Israeli bacitilefye fyonse ukulingana ngefyo Yawe akonkomeshe Mose. 

33  Kabili baletele kuli Mose Itenti lyakwa Lesa, itenti line pamo ne fibombelo fyaliko fyonse, imikofyo yaliko yonse, impanda, imyalo, inceshi no twakwimikamo, 

34  icakufimba pe tenti ica mpapa sha basukusuku ishatumpwa mu muti uwakashika, ne ca mpapa ishisuma ishatelela, elyo ne cisalu ca pa mwinshi, 

35  Imbokoshi ya Cipangano, ifimuti fyakupingilako fyaiko ne Nkupiko yaiko apakufutilwa ifyabubifi, 

36  itebulo ne fibombelo fyaliko fyonse elyo ne mikate yakuba pa cinso cakwa Lesa, 

37  icakutekapo ifisaniko ica golide wine wine ne fisaniko fyaciko, ifibombelo fyaciko fyonse elyo na mafuta yakusanika, 

38  ubulambo bwa golide, amafuta yakusuba, ububani ubwanunka ubusaka elyo ne cisalu ca pa mwinshi we Tenti, 

39  ubulambo bwa mukuba ne cafipunda ngo lunyungo cabuko ica mukuba, ifimuti fyakubupingilako ne fibombelo fyabuko fyonse, umusambilo elyo ne cakuutekapo, 

40  insalu sha ku lupango lwa lubansa, inceshi shaluko ne fyakushimikamo, icisalu ca pa mwinshi wa lupango lwa lubansa, imyando ne mpopo sha ku lupango lwa lubansa, elyo ne fintu fyonse ifyakubomfya mwi Tenti lyakwa Lesa, Itenti lyakukumaninamo, 

41  insalu ishapikulwa ubusaka shakufwala pakubomba mu Muputule wamushilo, pamo pene ne nsalu shamushilo ishakwa Aroni shimapepo ne sha bana bakwe abaume, ishakubombelamo umulimo wa bushimapepo. 

42  Abena Israeli balibombele imilimo yonse ukulingana ngefyo Yawe akonkomeshe Mose. 

43  Elyo Mose alondele imilimo yonse amwene nokuti bacitile fyonse ngefyo umwine Yawe akonkomeshe. Kanshi nao Mose epakubapaala.

