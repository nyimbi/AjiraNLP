1  We Yawe ala windubulwisha mu cipyu nelyo kunjalulwila mu bukali. 

2  Umbelelefye uluse, we Yawe ico ine nshakosa. Umposhe we Yawe, pantu amafupa yandi yalekalipwa. 

3  Umutima wandi naushupikwa. Bushe ndeba ifi ukufika ku nshita nshi? 

4  We Yawe pilibukila kuli ine no kumpokolola. Mpususha pa mulandu wa kutemwa kobe ukushipwa. 

5  Takwaba umuntu uukwibukisha panuma ya mfwa, Bushe ni nani engakulumbanya ilyo ali ku calo ca bafwa? 

6  Ine nimfunshika kukuteta ubushiku bonse, ifilamba filabomfya no musengele wandi, pamo ne cakusailapo candi. 

7  Amenso yandi nayanaka ku bulanda ndefilwa no kulolesha, abalwani bandi ebalenga ifi. 

8  Ntalukeni imwe bonse mwe bacita ifyabipa, pantu Yawe naumfwa ukulila kwandi. 

9  Yawe naumfwa inkuuta yandi, alapokelela ukupepa kwandi. 

10  Abalwani bandi bonse bakekatwa insoni, Bali nokubwelelamo aba nsoni ishingi.

