1  Ilyo ine ndekuuta mutuule, ulenjasuka we Lesa wandi umulungami, untuuleko ukufuma mu kucucutika kwandi, umbeleleko uluse no kukutika kwipepo lyandi. 

2  Mwe bantu, bushe ni lilali mukaleka ukusaalula ubucindami bwandi? Mukaleka lilali ukutemwa ifyabuwelewele no kufwaya ifyabufi? (Selah) 

3  Ishibeni ukuti Yawe aliipatwila abamupetamina, ine Yawe alaŋumfwa ilyo nakuuta kuli ena. 

4  Nga cakuti mwafulwa, mwilaleka ukufulwa kwenu kumutwale kukubifya, na lintu muli mu busanshi bwenu mufitontonkanyepo mukati ka mitima yenu, no kwikala tondolo. (Selah) 

5  Tuuleni amalambo ayalungama, no kutetekela muli Yawe. 

6  Abengi balepusha abati, “Bushe nani engatulanga icintu icisuma, pakuti icinso cobe cibalikile pali ifwe we Yawe?” 

7  Walipeela umutima wandi ubuseko ubwacila, ala bwalicila pa nsansa sha balya abakwatisha iŋanu no mwangashi upya. 

8  Nakulalambalala no kulala umutende, pantu niwe weka we Yawe uunsunga mu mutelelwe.

