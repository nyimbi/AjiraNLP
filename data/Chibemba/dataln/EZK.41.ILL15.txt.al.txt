1  Kabili antwala mu muputule uwamushilo uwakunse, alapima ne nceshi sha fibumba nasho mubufumo shali amakubiti mutanda mu mbali shonse, 

2  apakwingilila pali amakubiti ikumi limo mubufumo, kabili umutika wa fibumba fyauko konse konse wali amakubiti yasano. Kabili apima no muputule uwamushilo wine uwakunse, mubutali wali amakubiti amakumi yane (

40  ), na mubufumo wali amakubiti amakumi yabili (

20  ). 

3  Elyo aya mu muputule uwamushilo uwamukati alapima ne nceshi sha fibumba, ifibumba fya pa mwinshi fyena mubufumo fyali amakubiti yabili, apakwingilila napo pali amakubiti mutanda mubufumo, no mutika wa fibumba fya pa mwinshi konse konse wali amakubiti cine lubali. 

4  Apima no muputule wamushilo uwamukati, mubutali wali amakubiti amakumi yabili (

20  ) na mubufumo wali amakubiti amakumi yabili (

20  ) ukucilinganya pa mpela ya muputule wamushilo. Elyo uyo muntu anjeba no kunjeba ati, “Uno muputule e wamushilo icine cine.” Imiputule iyashintilile ku fibumba fye Tempele 

5  Kabili apimine umutika wa cibumba cakunse ice Tempele, naco cali amakubiti mutanda. Elyo ukukonka ico cine cibumba conse ice Tempele, kwaliko umutande wa tumiputule utunono utwashintilileko, ubukulu bwatuko twali ni cikanga amakubiti yane. 

6  Imiputule yali ya ntunti shitatu, kabili pali utumiputule amakumi yatatu (

30  ) pa ntunti imo, na pa ibiye na panshi ifyo fine. Umutika wa cibumba walikulileko lwa panshi elyo bashako ulucena apakushintilila ifibumba fya tumiputule twa pa ntunti ya pamulu, ukwabula ukwingisha ifyakushintililapo mu cibumba ce Tempele. 

7  Utu tumiputule twali utukuluko pa ntunti ya pamulu ukucila iya panshi. Kanshi icikulwa conse ukushinguluka Itempele cakuulilwe mu musango uwakuti imiputule ya pa ntunti ya pamulu yalikulileko nga mwaninika ukuya pa ntunti ya pamulu. Balikuulileko na matabo ukufuma panshi, ukupita pa ntunti ya pakati ukuya fika na pa ya pamulu. 

8  Ine nalimweneko ne cibumbili icashingulwike Itempele. Casanseme itete limo, ekutila amakubiti mutanda, ukucila ulubansa, no kulingana napo bakuulile utumiputule mu mbali ye Tempele. 

9  Icibumba cakunse ica uto tumiputule cali no mutika ukulingana pa makubiti yasano. Kwaliko ne ncende imo iyishalipo kantu, iyashingulwike Itempele, 

10  ubukulu bwaiko bwali amakubiti amakumi yabili (

20  ). Iyo ncende yabelele pakati ka cibumbili na mayanda ayo bashimapepo balebomfya. 

11  Kwaliko ne minshi iyakwingililapo pakuya mu miputule ukufuma pa ncende iyishalipo kantu, umo wabelele lubali lwa ku kapinda ka ku kuso, umbi nao wabelele lubali lwa ku kapinda ka ku kulyo. Icibumbili icakupitapo icasuntinkene ne ncende apashali kantu cali amakubiti yasano mubufumo ukushinguluka. Iŋanda ya ku masamba 

12  Kwaliko ne ŋanda imo iyalungatene ne Tempele lubali lwa ku masamba. Mubukulu yali amakubiti amakumi cine lubali (

70  ), mubutali amakubiti amakumi pabula (

90  ). Icibumba caiko catikeme amakubiti yasano. Ifipimo fye Tempele lyonse 

13  Uyo muntu alipimine Itempele lwakunse, nalyo lyalepele amakubiti umwanda umo (

100  ). Ulubansa pamo ne ŋanda elyo ne fibumba fyaliko fyalepele amakubiti umwanda umo (

100  ). 

14  Ukutula pa mpela ya lubansa, ukupita lwa ku kabanga na pa mwinshi we Tempele, ukuya fika na pa mpela ya iyo ine ncende, napo pene palepele amakubiti umwanda umo (

100  ). 

15  Uyo muntu alipimine ubutali bwa ŋanda iyalungatene no lubansa lwa kunuma ye Tempele, apimina kumo kwine ne fibumba fyaiko konse konse, amona ukuti nako kwine yali amakubiti umwanda umo (

100  ). Ifyo Itempele lyali Umuputule uwakunse, no muputule uwamukati pamo pene no muputule wa pa mwinshi uwalungatene no lubansa, 

16  fyena fyonse fyapampaminwemo imbao panshi na ku fibumba, ukuya fikafye na pa nsolokoto. Pa nsolokoto pali ne fyakufimbapo. 

17  Pa ncende iyali pamulu lwapanse apakwingilila mu muputule wamushilo uwamukati, elyo na pa fibumba mukukonkana ukushinguluka umuputule wamukati no wakunse wine, 

18  palilengelwe bakerubi no tuncindu. Paleti apa ni Kerubi, apa napo kancindu. Bakerubi bonse umo umo bali ne finso fibili fibili. 

19  Icinso ca muntu caloleshe lwa ku kancindu ku lubali lumo, elyo icinso ca nkalamo naco caloleshe ku kancindu ku lubali lubiye. Efyalengelwepo ukushinguluka icibumba conse ice Tempele, 

20  ukutampila panshi ukuya shinta na pafikile ifiibi, palengelwe bakerubi no tuncindu pa cibumba ca muputule wamushilo uwakunse. 

21  Amaingwe ya fiibi ifya muputule wakunse uwamushilo yalepele mubutali, kabili yali ayalingana naya muputule uwamushilo icine cine. Ubulambo bwa fimuti 

22  Palipo no bulambo ubwa fimuti. Nabo bwalepele amakubiti yatatu ukufuma panshi, mubukulu bwali amakubiti yabili. Babukuulile ne fimuti petungi, panshi na mumbali. Elyo uyo muntu epakulanjeba ati, “Ili e tebulo ilyaba pa cinso cakwa Yawe.” Ifiibi fye Tempele lyakwa Lesa 

23  Apakwingilila ukuya mu muputule uwakunse uwamushilo pali ifiibi fibili, kabili palipo na fimbi fibili ifyakwingililapo pakuya mu muputule uwamushilo icine cine. 

24  Ifyo fiibi fyali ifyaminkubili, ifyaleisukila uku noku. 

25  Pa fiibi fya muputule wakunse uwamushilo palengelwe bakerubi no tuncindu, nga filya fine cali na pa fibumba. Elyo kunse kwali no mutenge uwa mbao lwa pantanshi wa muputule wa pa mwinshi. 

26  Mu mbali ya uyo muputule wa pa mwinshi mwali insolokoto, na pa fibumba fyauko palilengelwepo utuncindu. No tumiputule utwali mu mbali ye Tempele twalikwete imitenge iya mbao lwa pantanshi.

