2   Ishamfumu 

19  :

1  -

7  ) 

1  Ilyo imfumu Hesekia yaumfwile ifi, yalepwile ifyakufwala fyaiko, yafwala insalu shabulanda elyo yaya ingila mu ŋanda yakwa Yawe. 

2  Kabili yabuula Eliakimu mushika wa kwisano, na Shebina kalemba mukalamba wa kwisano, na bakalamba ba bashimapepo, yabatuma na kuli kasesema Esaya mwana Amosi, ninshi bonse nabafwala insalu shabulanda. 

3  Bamweba ati, “Ifi efyo Hesekia alanda ifyakuti, ‘Buno bushiku, bushiku bwakuculamo, bushiku bwakushobolwamo no bwakumfwamo insoni. Ifwe tulifye ngo mwanakashi uushikwete maka yakupapa ilyo inshita yakupapilapo imufikile. 

4  Limbi kuti caba ukuti Yawe Lesa obe naumfwa amashiwi ya uyu Rabushake uo shikulu wakwe imfumu ya ku Asiria itumine kukutuka Lesa uwamweo. Elyo na pakuti Yawe Lesa obe akalipe pa mashiwi aya omfwile. Eico pepelako abashele abacili abomi.’ ” 

5  Ilyo bacilolo ba mfumu Hesekia bafika kuli Esaya, 

6  nao Esaya ababweseshamo ati, “Kebeni shikulwinwe ukuti ifi efyo Yawe alanda ifyakuti, ‘Wikwata umwenso pafyo umfwile, palwa mashiwi yakuntuka ayo ababomfi ba mfumu ya bena Asiria bakwebele. 

7  Umfwa, ine ndebika umupashi muli yena uulelenga ukuti yumfwepo fimo ifyamaŋwiŋwi, ifyalalenga nokuti ibwelelemo ku calo caiko, no kuleka eko nkaleka bakaye mwipaila ku lupanga.’” Abena Asiria babwekeshapo ukupangila imfumu Hesekia (

2   Ishamfumu 

19  :

8  -

19  ) 

8  Ilyo uyu Rabushake aumfwa ukuti imfumu yabo naifuma ku Lakishi, abwelelamo no kuya sanga imfumu ilelwa no musumba wa ku Libina. 

9  Nomba Senakerubi apokelela amashiwi ayakuti Tiraka imfumu ya bena Kushi naifuma mukwisa mulwisha. Pakumfwa aya mashiwi atuma inkombe kuli Hesekia abakuyatila abati, 

10  “Mwebe Hesekia imfumu ya bena Yuda ukuti, ‘Wileka umulungu washintililamo ukubepe nga watila Yerusalemu tayapeelwe mu minwe ya mfumu ya bena Asiria. 

11  Mu cacine waliumfwa ifyo imfumu sha ku Asiria shacita ku fyalo fyonse, ukonaulafye fyonse. Elyo bushe iwe niwe walapusuka? 

12  Nge milungu ya mishobo iyo iyaonawilwe ku fikolwe fyandi bushe yalibapokolweleko? Imilungu ya Gosani, Harani, Resefu na bantu ba ku Edeni abali mu Teli Asari. 

13  Ili kwi imfumu ya ku Hamati, imfumu ya ku Apadi, imfumu ya ku musumba wa Sefafaimu nangu uwa ku Hena nangu Ifa?’” 

14  Hesekia apokele kalata ukufuma ku nkombe no kubelenga. Elyo aya ku ŋanda yakwa Yawe, abuula na kalata, afungulula, abika na pa cinso cakwa Yawe. 

15  Elyo Hesekia apepa kuli Yawe ati, 

16  “We Yawe umwine wa fita, Lesa wakwa Israeli, we waikala pakati ka bakerubi. Iwe weka niwe Lesa pa bufumu bonse ubwa pano calo. Niwe wabumbile umulu ne calo. 

17  Teya ukutwi, we Yawe, kabili umfwa. Isula amenso yobe, we Yawe, no kumona. Umfwa ku mashiwi yonse Senakeribu atumine ayakutuka Lesa uwamweo. 

18  “Cacine we Yawe ukuti imfumu sha bena Asiria shalofya abantu ba iyi mitundu yonse no konaula ifyalo fyabo. 

19  Shaliposa imilungu yabo mu mulilo no kuyonaula. Nangu cali ukuti tayali milungu, lelo fyalifye ifya fimiti na mabwe fintu fyapangwa ne minwe ya bantu. 

20  Kanshi nomba we Yawe, Lesa wesu, tupokololeko ukufuma mu minwe yakwe, pakuti ne shamfumu shonse pano calo shishibe ukuti iwefye weka niwe Lesa.” Esaya atumina imfumu Hesekia amashiwi (

2   Ishamfumu 

19  :

20  -

37  ) 

21  Elyo Esaya mwana Amosi atuma amashiwi kuli Hesekia ati, “Ifi efyo Yawe Lesa wakwa Israeli asosa ukuti, ‘Pantu wapapata kuli ine pa mulandu wakwa Senakeribu, imfumu ya bena Asiria, 

22  aya e mashiwi ayo Yawe asosele pali Senakeribu.’ “Nacisungu mwana Sioni akususha no kukutumfya. Umwana mwanakashi wa Yerusalemu apukunya umutwe panuma yobe. 

23  Ninani uo watukile no kupontela? Nani uo waotokele no kutulumwina amenso? Cine ni ku Wamushilo wakwa Israeli. 

24  Ukupitila mu nkombe shobe emo utukile Imfumu insele shingi, no kuitutubula uleitutubula auti, ‘Ine ne Senakeribu ku maceleta yandi ayashaifulila eko ninine pa mulu wa mpili na pa mulu wa mpili sha Lebanoni. Nintema imiti iyalepesha iya keda ne miti iyawamisha iya paini, ukuya shintafye na pa lupili ulwalepeshapo na ku mpela ya mitengo iyawamishapo. 

25  Ninyimba ifishima mu fyalo fya kutali, no kunwa amenshi kulya kwine. Ninkamya imimana yonse iya mu Egupto, ku fitende fya makasa yandi.’ 

26  “Bushe tawaumfwa ukuti nacipekenye ukufuma kale? Mu nshiku shakale emo napekenye ifi, na ine wine ndecifikilisha na pali nomba, pakuti ulelenga imisumba ya malinga ukuba ifitantala fya mabwe. 

27  Abantu babo amaka nayapwamo, nabafupuka no kulengwa insoni. Basanguka nge filimwa fya mu mabala, ngo mulemfwe uuteku, kwati cani icilemena pa mutenge, fintu ifyuma ku kasuba lintu tafilakula. 

28  “Lelo nalishiba uko wikala, naishiba ukwisa kobe, no kufuma kobe, ala iwe ulaitutumuna pali ine. 

29  Apo iwe waliitutumuna pali ine, no musaalula obe naufika ku matwi yandi, nalabika ubulobo mu myona yobe, elyo no mukobelo wandi mu kanwa kobe. Kabili nalalenga ubwelelemo inshila waishilemo.” 

30  Ici ecikaba icishibilo cobe, we Hesekia. Uno mwaka uli nokulya ifyaimenenafye, kabili umwaka wakonkapo ifikatwalako. Lelo mu mwaka walenga itatu ukabyale no kusombola, ukabyale imyangashi no kulya ifisabo fyaiko. 

31  Kabili abakashalapo mu ŋanda yakwa Yuda, bakengishe imishila panshi nokwisa twala ifisabo pamulu. 

32  Pantu mu Yerusalemu emukafuma abantu abakashalamo abomi, na pa lupili lwa Sioni pakafuma abakapusuka. Ukupimpa kwakwa Yawe umwine wa fita ekukacita ici. 

33  “Eico ifi efyo Yawe alanda palwa mfumu ya ku Asiria. ‘Tayakengilemo muli uno musumba nangu ukulasamo umufwi muno. Tayakapalame naikata inkwela ku musumba, nangu ukutulamikako imiina ya maloba pakuushinga. 

34  Inshila yaishilemo eyo ikabwelelamo. Muli uno musumba mwena tayaingilemo nakalya. Efyalanda Yawe. 

35  Ndecingilila uno musumba no kuupususha, pa mulandu wandi na pa mulandu wa cilayo ico ine nalaile umubomfi wandi Davidi.’” 

36  Awe, malaika wakwa Yawe aya na mu nkambi ya fita fya bena Asiria, aipayamo ifita amakana umwanda umo na makana amakumi cine konse konse na yasano (

185  ,

37  Kanshi Senakeribu imfumu ya bena Asiria epakufuma mu nkambi nokubwelelamo. Abwelela ku Ninife eko aya ikala. 

38  Ubushiku bumo ninshi alepepa mwitempele lya mulungu wakwe Nisroki, abana bakwe abaume, Adarameleki na Sharesa, bamukoma ku lupanga, elyo babutukila ku calo ca ku Aralati. Elyo Esahadoni umwana wakwe umwaume amupyana pa bufumu.

