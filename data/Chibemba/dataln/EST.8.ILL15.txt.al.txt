1  Ubushiku bulya imfumu Asuelusi yapeela namfumu Esta iŋanda yakwa Hamani umulwani wa Bayuda. Elyo Modekai aisa ku mfumu pantu Esta aliyebele ukuti muntu wakwe. 

2  Kabili imfumu yafula imbalaminwe yakufwatikilako iyo yapokolwele kuli Hamani yapeela na Modekai. Esta nao apeela Modekai amaka pa ŋanda yakwa Hamani. 

3  Elyo Esta abwekeshapo ukulanda ne mfumu. Awa pa nkasa shakwe alelila no kumupapata pakuti ekonka amapange ayabi yakwa Hamani umwina Agagi ayo apangile Abayuda. 

4  Ilyo imfumu yalangile Esta inkonto ya golide, 

5  Esta epakwima aya iminina na pali mfumu. Elyo asosa ati, “Nga cakuti casansamusha imfumu kabili nga ninsanga uluse pa cinso ca mfumu, nga cakuti ici cintu camoneka ukulungama ku mfumu elyo kabili nga cakuti ndi musuma pa cinso ca mfumu, imfumu nailembe icebo icakonaula amakalata Hamani umwina Agagi, umwana wakwa Hamedata, alembele ayakonaula Abayuda mu fitungu fyonse ifya calo ca mfumu. 

6  Bushe ine kuti natemwa shani ukumona icinkunka icileishila abantu bandi? Bushe kuti nashipikisha shani ukumona ubonaushi bwa ba lupwa lwandi?” 

7  Elyo imfumu Asuelusi aeba namfumu Esta na Modekai Umuyuda ati, “Moneni, napeela Esta iŋanda yakwa Hamani, kabili bakulikile Hamani pa cimuti pantu alefwaya ukwipaya Abayuda. 

8  Nomba kuti mwalembelako Abayuda mu musango mulefwailamo mwishina lya mfumu. Mufwatikepo ne nshimbi ya mbalaminwe ya mfumu, pantu icebo cilembelwe mwishina lya mfumu nacumwapo ne nshimbi ya mbalaminwe ya mfumu, teti cipilibulwe.” 

9  Pali ilya ine nshita bakalemba ba mfumu balibetile, cali mu mweshi wabutatu, umweshi uo baleti Sifani, pa bushiku bwalenga amakumi yabili na shitatu (

23  ). Kanshi icebo epakulembwa ukulingana nefyo Modekai abebele palwa Bayuda, no kutuma bacituma ku nkonkani sha mfumu shonse, na balashi aba cila citungu ca calo ca mfumu na bakalamba ba bantu ukufuma ku India ukufika na ku Kushi. Ifitungu fyali umwanda umo na makumi yabili na cine lubali (

127  ). Ici cebo calembelwe ukulingana ne filembo fya cila citungu no lulimi lwa cila mutundu. Kabili calembelwe na ku Bayuda ukulingana ne filembo fyabo no lulimi lwabo. 

10  Alembele kalata mwishina lya mfumu Asuelusi no kufwatikapo inshimbi ya mbalaminwe yakwe. Elyo atuma amakalata aya ne nkombe shalubilo ishaninine pali bakabalwe abalubilo nganshi abafyelwe kuli bakabalwe abasalwa abo imfumu yalebomfya. 

11  Mu makalata aya mwalembelwe ukuti Abayuda aba muli cila musumba nabapeelwa insambu ishakuti balongane no kucingilila ubumi bwabo, ukonaula, ukwipaya no kulofya abantu bonse nangu icitungu conse abaipekanya ku nkondo abengesa balwisha, pamo penefye na baice na banamayo, no kutapa ifyuma fyabo. 

12  Ifi fifwile ukucitika pa bushiku bumofye mu fitungu fyonse ifya calo ca mfumu Asuelusi, ubushiku bwalenga ikumi limo na shitatu (

13  ) ubwa mu mweshi walenga ikumi limo na ibili (

12  ), umweshi batila Ada. 

13  Icikope ca fyalembelwe cali nokupeelwa nge cebo mu fitungu fya calo fyonse, elyo cili nokubilwa ku bantu bonse pakuti Abayuda baipekanye pakwisa ipokololako ku balwani babo ilyo ubo bushiku bukafika. 

14  Kanshi inkombe shanina na pali bakabalwe balubilo abo imfumu yalebomfya, shaima bwangu bwangu ukulingana nefyo mfumu yabakonkomeshe. Kanshi efyo icebo capeelwe mu musumba wa Susa. 

15  Awe Modekai afuma pa cinso ca mfumu ninshi nafwala ne fyakufwala fyabufumu ifyacifufya ne fyabuuta, ne cisote cabufumu ica golide, no mwingila wapikulwa ubusaka uwakashikila, elyo umusumba wa Susa wapunda no kusansamuka. 

16  Pantu kwaba ubuseko, ukwanga, insansa no bucindami ku Bayuda. 

17  Elyo kabili mu fitungu fya calo fyonse ne misumba yonse, ukwafikile icebo ca mfumu no bupingushi bwaiko, kwali nsansa no kwanga imitebeto no kutuusha mu Bayuda. Kanshi na bantu abengi aba mu calo cilya baicita ukuba Abayuda ico umwenso wakutiina Abayuda wabekata.

