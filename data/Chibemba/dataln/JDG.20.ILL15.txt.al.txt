1  Elyo abena Israeli bonse baimine ukufuma kuli Dani ukufikafye na ku Beresheba, kabili ukulundakofye ne calo ca Gileadi. Baishile pamo ngo muntu umo no kulongana pa cinso cakwa Yawe ku Misipa. 

2  Intungulushi shonse isha bantu aba nko sha bena Israeli, nasho epo shali pali ici cilonganino ca bantu bakwa Lesa. Kabili ifita ifyaipangeshe impanga fyali amakana imyanda ine (

400  ,

3  Awe abena Benjamini baumfwile ukuti abena Israeli nabaya ku Misipa. Elyo abena Israeli batile ku mwina Levi, “Twebeni ifyo ubu bubifi bwacitike.” 

4  Umwina Levi umulume wa mwanakashi baipeye, atile, “Ine no mukashi wandi uo nshaupile mu bwinga twaishile ku Gibea mu calo ca Benjamini twati eko tuye sendama. 

5  Na mu nshita ya bushiku, abaume ba mu Gibea balinjimine no kushinguluka iŋanda nafikililemo, mukufwaya ukunjipaya. Elyo babuulile umwanakashi wandi no kusendama nankwe kumaka no kumwangashafye bushiku bonse mpaka no kufwa afwa. 

6  Ine nalisendele uyu mwanakashi wandi, no kumuputaula mu fipimfya fipimfya, no kufituma kuli cila ncende shonse isha cakaniko ca cishilano ca bena Israeli, pantu aba bantu bacitile ishiku kabili icamusebanya ku bena Israeli. 

7  Eico nomba, imwe bonse mwe bena Israeli, muletipo shani, kabili pinguleni pano pene ifyakucita.” 

8  Awe abantu bonse baimine capamo nga bana aba ŋanda imo no kutila, “Tapabe nangu umo uwa pali ifwe uuleya kwitenti lyakwe. Kabili tapabe nangu umo uwa pali ifwe uuli nokubwelelamo ku ŋanda kumwakwe. 

9  Nomba ifi efyo tuli nokucita ku bena Gibea, ifwe tuli nokuya ku bulwi pamo ngefyo ulubuko lwatulangilila. 

10  Tuli nokubuulapo abantu ikumi limo ukufuma pali cila mwanda umo (

100  ) uwa nko sha bena Israeli. Elyo umwanda umo (

100  ) ukufuma pekana limo (

1  ,

1  ,

10  ,

11  Eico bonse abaume abena Israeli balongene pamo nga ba ŋanda imo, balifye pa cintu cimo icakuya lwisha uyu musumba. 

12  Elyo aba nko sha bena Israeli batumine abantu mu calo conse ica mutundu wakwa Benjamini no kutila, “Ngobu bubifi bwa musango nshi ubucitike pakati kenu? 

13  Eico nomba tupeeleni ifyo ifiwelewele fya bantu ifya bena Gibea, pakuti tubepaye no kufumya ububifi mukati ka bena Israeli.” Lelo abena Benjamini tebakumfwa ku babwananyina banabo abena Israeli iyoo. 

14  Nabo abena Benjamini balonganike abantu pamo ukufuma mu misumba yabo yonse, no kwisa ku Gibea mukulwisha abena Israeli. 

15  Pali ubu bwine bushiku, abena Benjamini balongenye ifita ifyaishiba ukulwa ku lupanga amakana amakumi yabili na mutanda (

26  ,

16  Pali ifi fine ifita fyonse pali imyanda cine lubali (

700  ) abaume abasalilwe, abo abalebomfya amaboko yabo aya ku kuso. Cila muntu aletifye nga apima umushishi umo ku mutwe wa muntu ne lekeni, talepusa nakalya. 

17  Abena Israeli, ukufumyako abena Benjamini, nabo bali amakana imyanda ine (

400  ,

18  Elyo abena Israeli baile ku Betele kukuya ipusha kuli Lesa abati, “Bushe ni nani uwa pali ifwe uuleba uwantanshi kukuya lwa na bena Benjamini?” Nao Yawe atile, “Abena Yuda ebalabalilapo ukuya”. 

19  Awe ulucelo abena Israeli balimine no kuya cita inkambi mupepi no musumba wa Gibea. 

20  Elyo abena Israeli baile kukulwisha abena Benjamini no kutantika ifita fyabo ifyabulwi ukulungatana no musumba wa Gibea. 

21  Awe ifita fya bena Benjamini nafyo fyafumine mu musumba wa Gibea no kusansa abena Israeli no kwipaya ifita amakana amakumi yabili na yabili (

22  ,

22  Lelo abena Israeli baikoselesha umuntu no muntu. Kabili babwekeshepo ukutantika ifita fyabulwi umo fyatanteme pakabala ntanshi pa bushiku bayambile ukulwa. 

23  Elyo abena Israeli baile no kuya lila pa cinso cakwa Yawe mpakafye icungulo. Kabili baipwishe Yawe no kutila, “Bushe nakabili kuti twaya ku bulwi kukulwisha abena Benjamini, bamunyinefwe?” Nao Yawe atile, “Kabiyeni mubalwishe.” 

24  Kabili abena Israeli bafikile mupepi na bena Benjamini mu bushiku bwalenga shibili. 

25  Abena Benjamini nabo baishile ukufuma ku Gibea pa bushiku bwalenga shibili kukubakumanya, baipeyepo na bambi abena Israeli ukulingana amakana ikumi limo na cine konse konse (

18  ,

26  Abena Israeli bonse baile ku Betele, kabili kulya kwine baile mukulila pa cinso cakwa Yawe. Pali bulya bwine bushiku tabalile nelyo kamo mpakafye icungulo. Batuulile kuli Yawe amalambo ya cakoca, elyo no mutuulo wakwampana. 

27  Kabili abena Israeli baipwishe Yawe pantu mu nshiku shilya Imbokoshi ya Cipangano cakwa Lesa eko yali. 

28  Pantu mu nshiku shilya Fineasi mwana Eleasa, nao mwana Aroni, ewaletungulula amapepo pa ntanshi ya mbokoshi, elyo atile, “Bushe nakabili tuleya ku bulwi na bena Benjamini bamunyinefwe nangu twiyako?” Nao Yawe atile, “Kabiyeni, pantu mailo lyena nkabapeela mu maboko yenu.” 

29  Elyo abena Israeli babelamike ifita fyabulwi ukushinguluka umusumba wa Gibea. 

30  Awe pa bushiku bwalenga shitatu abena Israeli baile sansa abena Benjamini nabatantika ifita fyabulwi ukulungatana no musumba wa Gibea pamo ngefyo bacitile pakutendeka. 

31  Ilyo nabo abena Benjamini bafumine mukuya bakumanya, babatwele ukutali, ukubatalusha ku musumba. Nga filya cali ku nshita sha kunuma, bayambile ukulaipaulula abena Israeli mu misebo, umbi uwalola ku Betele elyo umbi ku Gibea. Bambi abena Israeli babepaile mu mpanga ukufika pa mpendwa ya makumi yatatu (

30  ). 

32  Abena Benjamini batampile ukutontonkanya ukuti, “Kwena twabacimfya ngefyo twacitile intanshi.” Lelo abena Israeli baletila, “Natufulumuke no kubatwala ukutali ku misebo ukufuma ku musumba.” 

33  Bonse abena Israeli bafumine pa cifulo cakulwilapo no kuya tantama ku Bali-Tama. Elyo abena Israeli ababelamine abanabo basokoloka lubali lwa ku masamba ya Gibea. 

34  Elyo ifita ifyasalilwe amakana ikumi limo (

10  ,

35  Awe Yawe acimfishe abena Benjamini pa cinso ca bena Israeli. Kabili pali bulya bwine bushiku, abena Israeli baipeye abena Benjamini ukufika na ku mpendwa ya makana amakumi yabili na yasano no mwanda umo (

25  ,

100  ). Bonse bali babulwi bwa mpanga. 

36  Elyo abena Benjamini epakumona ukuti nabacimfiwa. Nabo abena Israeli epakufuntukako ku bena Benjamini pantu balishibe bwino ukuti nabakwata ifita fyabulwi ifyabeleme mupepi no musumba wa Gibea. 

37  Ifita ifyabeleme nafyo fyapumikishe ukwingila mu musumba wa Gibea, no kuushinguluka. Fyaipaya na bantu bonse ku lupanga. 

38  Abena Israeli ababulwi balyumfwene ne fita ifyabeleme ukuti, bali nokufutumuna ikumbi ilikalamba nganshi ilya fyushi ukufuma mu musumba, 

39  elyo nomba ifita fyabulwi ifya bena Israeli fili nokupilibuka no kwamba ukulwa. Na pali iyi nshita ninshi abena Benjamini balyambileko ukulaipaulula abena Israeli ukufikafye na pa bantu amakumi yatatu (

30  ). Pantu batontonkenye ukuti, “Ifwe tuli nokubacimfya ngefyo twabacimfishe ku bulwi bwantanshi.” 

40  Lelo ilyo intumba ya cushi yatampile ukwimina mu mulu ukufuma mu musumba, abena Benjamini bapilibwike, kabili bamwene ne cushi cikumenefye umusumba onse, cilefutumukila mu mulu. 

41  Elyo nomba nabo abena Israeli bayalulwike mukusansa abalwani babo. Kabili abena Benjamini calibapeseshe amano, pantu baishibe ukuti nomba icinkunka nacibafikila. 

42  Kanshi ici ecalengele bafulumuke ku cinso ca bena Israeli no kulungama ku matololo. Lelo nalyo line ubulwi tabwapwile iyoo, pantu abena Israeli abalefuma ku misumba balekumanya abena Benjamini no kubepaya. 

43  Bashingulwike abena Benjamini no kubabutusha ulubilo no kubasangila apalungatene no musumba wa Gibea, lwa ku kabanga epo babakomawilile. 

44  Kanshi ifita fyacenjele icine cine ifya bena Benjamini ifyo baipeye fyali amakana ikumi limo na cine konse konse (

18  ,

45  Awe nelyo bayalulukile lwa ku matololo mu kufulumuka kwabo pakuti baye fisama ku cilibwe ca Limoni, nalyo line abena Israeli baipeyepo abantu amakana yasano (

5  ,

2  ,

46  Kabili pali bulya bwine bushiku amakana amakumi yabili na yasano (

25  ,

47  Nomba abaume imyanda mutanda (

600  ) ebabwelulwike no kufulumukila mu matololo ku cilibwe ca Rimoni, uko baile ikala imyeshi ine. 

48  Elyo abena Israeli babwelulukile abena Benjamini no kwipaya bonse abantu ba mu misumba ukubomfya impanga. Kabili takwashele citekwa nelyo cimo, nangufye akantu konse ako basangile balikonawile. Imishi yonse umo balepita, baleyoca no mulilo.

