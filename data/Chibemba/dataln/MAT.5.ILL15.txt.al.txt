1  Nomba ilyo Yesu amwene amabumba, anina ulupili, aikala, na basambi bakwe baisa bamupalamina. 

2  Elyo atampa ukulabafunda ati, Ishuko line line (Luka 

6  :

20  -

23  ) 

3  “Balishuka abapina mu mitima, pantu ubufumu bwa mu mulu bwabo. 

4  Balishuka abaloosha, pantu Lesa akabatalalika. 

5  Balishuka abamutembo, pantu bakapokelapo icalo. 

6  Balishuka abansala ne cilaka icakucita ifyo Lesa afwaya, pantu Lesa akalenga bakaleikuta. 

7  Balishuka abaluse, pantu nabo bakabelelwa uluse! 

8  Balishuka abamitima yakaele, pantu bakalamona Lesa! 

9  Balishuka abalenga icumfwano, pantu Lesa akabeta abana bakwe. 

10  Balishuka abaculila pa mulandu wakucita ifyo Lesa afwaya, pantu ubufumu bwa mu mulu bwabo. 

11  Mwalishuka nga abantu balamusaalula, balamucusha, balamubepesha ifibi fya misango na misango pa mulandu wa ine. 

12  Mulesansamuka no kwanga, pantu icilambu cenu cikalamba mu mulu. Ala efyo bacushishe na bakasesema abamutangilile.” Umucele no lubuuto (Mako 

9  :

50  ; Luka 

14  :

34  -

35  ) 

13  “Nimwe mucele wa pano isonde. Nomba umucele nga wafumuka, kuti waloweshiwa shani nakabili? Awe tewakuwamina kantu, wakuposafye panse, na bantu balaunyantapo. 

14  “Nimwe lubuuto lwa ba pano isonde. Umusumba bakuula pa mulu wa lupili teti ukaane ukumoneka. 

15  Tapaba nangu umo uusanika icisaniko, kabili acikupikilapo inongo. Awe bacibika apasansama pakuti cisanikile bonse abali mu ŋanda. 

16  Efyo na imwe lekeni ulubuuto lwenu lulesanikila abantu, pakuti nga balamona imilimo yenu iyisuma, balelumbanya Shinwe wa mu mulu.” Yesu na Mafunde yakwa Mose 

17  “Mwilatila ine naisa kukonaula Amafunde yakwa Mose naya bakasesema, awe iyoo. Nshaisa kukonaula, lelo ni kukuyafikilisha. 

18  Ndemweba mu cine cine, umulu ne calo fikonaika, lelo pa Mafunde yakwa Mose pena tapakonaike kacilembo nangu akalitoni kamo, mpaka fyonse fikafikilishiwe. 

19  Eico kanshi uyo onse uulalufyanya muli limo pali ayo mafunde nangu lingacepa shani, kabili alafunda abantu ukucita ifyo fine, wena akaba uwacepesha mu Bufumu bwa mu mulu. Lelo uulasunga ayo mafunde, alayafunda na ku bantu, wena akaba uwacindama mu Bufumu bwa mu mulu. 

20  Eico namweba nati, ukuwamya kwenu nga takucilile ukwa Bafalise na bakafundisha bamafunde, ninshi tamwakengile mu Bufumu bwa mu mulu.” Wilaipaya 

21   “Mwalyumfwa ifyo baebele aba pakale ukuti, ‘Wilaipaya. Uwaipaya, bafwile bamutwala kukulubulula.’ 

22  Nomba ine namweba nati, uyo onse uwafulilwa munyina, alingile bamutwala kukulubulula. Elyo uwaeba munyina ati, ‘We cinangwa we!’ wena bali nokumutwala ku cilye cikalamba. Lelo uwaeba munyina ati, ‘We ciwelewele ca muntu we’! Awe wena wakuposwafye mu mulilo wape. 

23  Kanshi nga uletwala ubupe bobe bwakutuula ku bulambo bwakwa Lesa, elyo waibukisha ukuti munonko ali ne cintu ku mukoshi pali iwe, 

24  tala sha ubupe bobe kulya kwine pantanshi ya bulambo. Pakubala kabiye muwikishanye na munonko, elyo wise utuule ubupe bobe. 

25  “Mumfwane bwangu bwangu no mulwani obe, ilyo mucili muleya nankwe kukulubulula. Pantu limbi kuti aya akutwala kuli kaputula wamilandu, elyo kaputula wamilandu nao akutwala kuli kapokola, ena ninshi kukuposafye mu cifungo. 

26  Ndemweba icine cine, tawakafumemo mpakafye ukapwishishishe ukufuta na kandalama kakupelekeshako.” Wilabembuka 

27   “Mwalyumfwa ifyo casoselwe ukuti, ‘Wilabembuka.’ 

28  Lelo ine namweba nati, uyo onse uwalolekesha umwanakashi no lunkumbwa lubi, ninshi nabembuka nankwe mu mutima wakwe. 

29  Ilinso lyobe ilya ku kulyo nga elyakulengesha ukubifya, ulitonkole, ulifwinte no kutali. Cawamishapo ukulufya icilundwa cimo ica mubili obe, ukucila ukuleka umubili obe onse ukuposwa mu mulilo wape. 

30  Elyo nga cisansa cobe ica ku kulyo cakulengesha ukubifya, uciputule, ucifwinte ukutali. Cawamishapo ukulufya icilundwa cimo ica mubili obe, ukucila ukuti umubili obe onse waya mukupya mu mulilo wape.” Ukulekana mu fyupo (Mateo 

19  :

9  ; Mako 

10  :

11  -

12  ; Luka 

16  :

18  ) 

31   “Kabili casoselwe ukuti, ‘Uwaleka umukashi wakwe, ali nokumupeela kalata wakumulekelapo.’ 

32  Lelo ine namweba nati, onse uwaleka umukashi wakwe ninshi amuposa mu lubembu, kano ninshi nga ni pa mulandu wa bulalelale. Elyo no waupa uo baleka nao ninshi lubembu acita.” Ukulapa ne cilayo 

33   “Kabili mwalyumfwa ifyo baebele aba pakale ukuti, ‘Wilalapa bufi, lelo uli nokufikilisha ifyo walaya ku Mfumu.’ 

34  Lelo ine namweba nati, mwilalapa nelyo panono. Mwilalapa nangu umulu wine, pantu e cipuna cikatami cakwa Lesa. 

35  Mwilalapa nangu icalo, pantu epo Lesa anyanta amakasa yakwe. Mwilalapa nangu Yerusalemu wine, pantu musumba wa Mfumu nkalamba. 

36  Kabili wilalapa no mutwe obe wine, pantu iwe tawakwata amaka yakuti ulenge umushishi obe ubuute nangu ufiite. 

37  Kanshi mulesosafye amuti, ‘ee’ nga ni ‘ee,’ nangu ‘iyoo’ nga ni ‘iyoo.’ Fimbi ifyacila pali ifi ninshi fyafuma kuli Satana.” Icilandushi (Luka 

6  :

29  -

30  ) 

38   “Mwalyumfwa ifyo casoselwe ukuti, ‘Nga linso nao linso, nga lino nao lino.’ 

39  Lelo ine namweba nati, mwilalwishanya na muntu mubi. Umuntu nga akutoba ulupi pesaya lya ku kulyo, umupilibwile ne libiye line. 

40  Umuntu nga akutwala ku cilye camilandu, alefwaya ukukupoka umwingila, muleke asende ne cakufimbana cine. 

41  Umo nga akupatikisha ukuya nankwe umulundu umo, wende nankwe imilundu ibili. 

42  Umo nga akulomba icintu, umupeele. Elyo no ulefwaya ukuti umwashime icintu, wimutana.” Ukutemwa abalwani (Luka 

6  :

27  -

28  ,

32  -

36  ) 

43  “Mwalyumfwa ifyo casoselwe ukuti, ‘Uletemwa umubiyo, ulepata umulwani obe.’ 

44  Lelo ine namweba nati, muletemwa abalwani benu, mulepepelako na bamucusha. 

45  Pantu lyena elyo mukaba abana bakwa Shinwe wa mu mulu. Ena alenga akasuba kakwe ukubalikila pa basuma na pa babi, elyo atuma ne mfula ukulokela pa bawamya na pa babifya pene. 

46  Nga mwatemwafye abamutemwa, cilambu nshi mwingapokelapo? Bushe teficita na bakasonkesha? 

47  Elyo nga muleposhafye bamunyinenwe beka beka, finshi mulecita ificililepo ifishicita bambi? Bushe tefyo na bashaishiba Lesa bacita? 

48  Eico kanshi mube abapwililika ku busuma, nga filya Shinwe wa mu mulu aba uwapwililika ku busuma.”

