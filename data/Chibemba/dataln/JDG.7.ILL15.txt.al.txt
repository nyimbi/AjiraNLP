1  Lucelocelo Yerubibaali (emukutila Gideoni) ne fita fyakwe fyonse baile cita inkambi yabo pa kamfukumfuku kakwa Harodi. Elyo inkambi ya bena Midiani nayo yali ku kapinda ka ku kuso kwabo, mwishika mupepi no lupili lwa More. 

2  Elyo Yawe aebele Gideoni ati, “Iwe uli ne fita ifingi nganshi, kabili tecalalenga ukuti mpeele abena Midiani mu maboko yabo. Pantu abena Israeli kuti bashala baleitakisha kuli ine ati maka yabo eyalengele bapusuke. 

3  Eico bila imbila ku fita fyonse utile, ‘Umuntu onse uuli no mwenso no kututuma nabwelelemo ku ŋanda, afumeko kuno ku lupili lwa Gileadi.’” Awe ifita amakana amakumi yabili na yabili (

22  ,

10  ,

4  Kabili Yawe atile kuli Gideoni, “Awe na nombaline ifita ficili nafifulisha nganshi. Batwalefye ku menshi, eko nalaya kupatulwilako bamo. Nga cakuti natila, ‘Uyu ena afwile aya na iwe,’ uli nokuya nankwe. Lelo nga natila, ‘Uyu ena tafwile kuya na iwe, tauli nokuya nankwe.’” 

5  Awe Gideoni atwele ifita ku menshi. Elyo Yawe atile kuli ena, “Upatulule abantu abo bonse abalekabawila amenshi ku lulimi lwabo kwati ni mbwa ubabike ku lubali lumo, elyo abantu abo abalefukama panshi ilyo bakulanwa amenshi nabo ubabike ku lubali lumbi.” 

6  Abantu ukulingana ne myanda itatu (

300  ) ebaletapwila amenshi ku lupi lwabo pakunwa. Lelo bonse abashala bafukeme panshi na makufi pakunwa amenshi. 

7  Elyo Yawe atile kuli Gideoni, “Ku bantu imyanda itatu (

300  ) abacilakabawila amenshi pakunwa eko ndi nokumupusushishako, no kupeela Midiani mu maboko yenu. Leka bonse abashala babwelelemo, cila muntu ku cifulo cakwe.” 

8  Gideoni abweseshemo bonse abashele abena Israeli ku matenti yabo, lelo asungilepofye ifita imyanda itatu (

300  ) abo bene Yawe asalile. Bena bapoka ne filyo pamo na mapenga yashile abanabo. Nomba ninshi inkambi ya bena Midiani yalifye pesamba lyakwe mwishika. 

9  Mu nshita ine ilya iya bushiku, Yawe atile kuli Gideoni, “Ima, kabiye kasanse inkambi yabo, pantu ninjipeela mu maboko yobe. 

10  Lelo nga cakuti uletiina ukusansa, kabiye ku nkambi no mubomfi obe Pura, 

11  pantu panuma yakuya umfwa ifyo balelanda, lyena uleya koseleshiwa no kusansa inkambi.” Elyo ena na Pura umubomfi wakwe baile apasangwa abalinshi ba nkambi. 

12  Abena Midiani, abena Amaleki na bonse abekashi ba ku kabanga balongene mwishika nabakupa kwati ni makanta. Ne ngamila shabo teshakupenda ku bwingi, shafulile ngo munsensenga wa mu lulamba lwa bemba. 

13  Ilyo Gideoni afikile, asangile umuntu umo aleeba umunankwe ifyo alotele, no kutila, “Ine nacilota umukate wa bale uwabulungana uleisa ulekunkulukila mu nkambi ya bena Midiani. Uyu mukate waciya punka mwitenti na maka nganshi icakuti ne tenti lyawa lyapilibuka no kubongoloka.” 

14  Elyo umunankwe ayasuka ati, “Ici te cimbi iyoo ukucila pa lupanga lwakwa Gideoni mwana Yoashi, umwina Israeli. Lesa napeela abena Midiani ne nkambi yonse mu maboko yakwe.” 

15  Ilyo Gideoni aumfwile ici ciloto no musango umunankwe acilondolwelelemo, awile panshi ubukupeme no kupepa Yawe. Awe abwelele na ku nkambi ya bena Israeli no kubilisha ati, “Imeni! Ala Yawe napeela abena Midiani mu maboko yenu.” 

16  Kabili ayakenye abantu imyanda itatu (

300  ) mu mpuka shitatu. Elyo apeele amapenga mu maboko yacila umo ne mitondo umwabula amenshi elyo mukati ka mitondo emwali ifisaniko. 

17  Kabili atile kuli bena, “Moneni kuli ine. Mulenkonka mufyo ndecita efyo na imwe mulecita. Ilyo nafika ku mpela ya nkambi mufwile ukucita ifyo finefye nakulacita. 

18  Ilyo ine pamo na bonse abo tuli nabo twalisha amapenga yesu, elyo na imwe bonse ukushinguluka inkambi, mulishe amapenga yenu no kubilikisha amuti, ‘Fyakwa Yawe kabili fyakwa Gideoni.’” 

19  Awe Gideoni na bantu bakwe umwanda umo (

100  ) abo ali nabo, bafikile ku mpela ya nkambi ku kwambafye kwa bushiku pakati, panuma ya balinshi ukupokeshanya pakulinda inkambi. Elyo balishishe amapenga yabo nokutobaula imitondo iyali mu minwe yabo. 

20  Kabili ilyo linefye aba mu mpuka shitatu balilishishe amapenga yabo no kutobaula imitondo. Baikete ifisaniko mu minwe yabo iya ku kuso elyo amapenga yakulisha mu maboko ya ku kulyo, no kubilikisha abati, “Ulupanga lwakwa Yawe no lupanga lwakwa Gideoni!” 

21  Kabili cila umo aiminine pa ncende apo ali, ukushinguluka inkambi yonse. Na bena Midiani bayamba ukufulumuka no kuya balelila ninshi balebutuka. Baita ne nko sha bena Israeli ukubafwilisha 

22  Kabili ilyo balishishe amapenga imyanda itatu (

300  ), Yawe alengele abantu mu nkambi yonse ukwalukila cila umo umo no kulakomana ku mpanga shabo. Neci calengele ifita ukufulumukila ku Beti Shita, ukulola ku Serera, ukufika na ku mupaka wa Abeli Mehola mupepi na Tabati. 

23  Kabili abena Israeli mu nko shonse baitilwe ukufuma ku bena Naftali, abena Asheri, elyo na bonse abena Manase balongene pamo no kukunkunika abena Midiani. 

24  Gideoni epakutuma inkombe monse mu calo ca mpili ica bena Efulemu, no kutila, “Iseni, tentemukeni twise tulwishe abena Midiani no kubacilikila ku menshi yonse aya Yordani ilyo tabalafikako, ukushinta ku Beti Bara.” Awe bonse abantu abena Efulemu balishile, kabili batebelele incende yonse iya mumana wa Yordani, ukufikafye na ku Beti Bara. 

25  Kabili baiketepo ne ntungulushi sha fita shibili isha bena Midiani, Orebu elyo na Seebu. Baipaile Orebu pa cilibwe cakwa Orebu, elyo Seebu nao bamwipaile pa cifulo bakamina umwangashi, icakwa Seebu. Awe basupile abena Midiani kabili baletele ne mitwe yakwa Orebu na Seebu kuli Gideoni uwali kwishilya lya Yordani.

