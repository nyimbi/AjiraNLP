1  Mu mwaka walenga amakumi yabili na cine lubali (

27  ) uwakwa Yeroboamu imfumu ya bena Israeli, Asariya umwana mwaume wakwa Amasiya imfumu ya bena Yuda ewatendeke ukuteeka abena Yuda. 

2  Ali ne myaka ikumi limo na mutanda (

16  ) ilyo atendeke ukuteeka pa bufumu, kabili ateekele mu Yerusalemu pa myaka amakumi yasano na ibili (

52  ). Nyina ishina lyakwe ali ni Yekolia umwina Yerusalemu. 

3  Acitile ifyalungama pa cinso cakwa Yawe, ngefyo wishi Amasiya acitile. 

4  Nomba incende shakupepelamo isho balecindika shena tashonawile iyoo. Abantu bakonkenyepofye ukoca amalambo no bubani mulya mwine. 

5  Yawe epakulwalika imfumu ifibashi mpaka no bushiku yafwile. Kabili yaleikalafye yeka mu ŋanda yaiko. Yotamu umwana wakwe ewalateeka abantu ba mu calo. 

6  Palwa fintu fimbi ifya pa bufumu bwakwa Asariya, na fyonse ifyo acitile, bushe tafyalembwa mu citabo ca milandu ya shamfumu sha bena Yuda? 

7  Asariya ilyo afwile, aile lala ukwalala ifikolwe fyakwe, kabili bamushiikile mupepi nabo mu musumba wakwa Davidi. Elyo Yotamu umwana wakwe amupyana pa bufumu. Sakaria aba imfumu ya bena Israeli 

8  Mu mwaka walenga amakumi yatatu na cine konse konse (

38  ) uwakwa Asariya imfumu ya bena Yuda, Sakaria umwana mwaume wakwa Yeroboamu ewatendeke ukuteeka pa bufumu bwa bena Israeli. 

9  Acitile ifyabipa pa cinso cakwa Yawe, ngefyo wishi acitile. Talekele imisango yabipa iyo imfumu Yeroboamu mwana Nebati alecita no kuletelela abena Israeli ukubifyako. 

10  Shalumu umwana mwaume wakwa Yabeshi apangila Sakaria. Amusansa pa cinso ca bantu no kumwipaya elyo amupyana na pa bufumu. 

11  Ifintu fimbi ifya pa bufumu bwakwa Sakaria fyalilembwa mu citabo ca milandu ya shamfumu sha bena Israeli. 

12  Elyo ishiwi lyakwa Yawe ilyalandilwe kuli Yehu lyafikilishiwe ilyakuti, “Aba mu lupwa lobe ebakekala pa cipuna ca bufumu bwa bena Israeli ukufika ku nkulo yalenga shine.” Shalumu aba imfumu ya bena Israeli 

13  Shalumu umwana mwaume wakwa Yabeshi atendeke ukuteeka pa bufumu mu mwaka walenga amakumi yatatu na pabula (

39  ) uwakwa Usia imfumu ya bena Yuda. Kabili ateekele mu Samaria umweshi umo. 

14  Elyo Menahemu mwana Gadi afuma ku Tirisa aya ku Samaria. Aya sansa Shalumu mwana Yabeshi mu Samaria, amwipaya. Elyo amupyana na pa bufumu. 

15  Ifintu fimbi ifya pa bufumu bwakwa Shalumu, nefyo asangukile Sakaria, fyonse fyalilembwa mu citabo ca milandu ya shamfumu sha bena Israeli. 

16  Pa nshita ine ilya, Menahemu afuma mu Tirisa aya sansa ku Tifisa pamo no muntu onse mu musumba elyo ne mipaka yauko, pa mulandu wakuti bakeene ukumwiswila impongolo. Aonaula Tifisa elyo atumbula na banakashi bonse abali pabukulu. Menahemu aba imfumu ya bena Israeli 

17  Mu mwaka walenga amakumi yatatu na pabula (

39  ) uwakwa Asariya imfumu ya bena Yuda, Menahemu mwana Gadi ewatendeke ukuteeka pa bufumu mu Israeli, kabili ateekele imyaka ikumi limo mu Samaria. 

18  Acitile ifyabipa pa cinso cakwa Yawe. Pa nshita yakwe yonse iya pa bufumu tapilibwike ukufuma ku fyabubifi fyakwa Yeroboamu mwana Nebati ifyo aletelele na bena Israeli ukubifyako. 

19  Puli imfumu ya ku Asiria aisa sansa icalo ca bena Israeli. Elyo Menahemu epakumupeela amatalanta ya silifa ikana limo (

1  ,

20  Menahemu indalama apeele Puli afumishe ku bena Israeli. Cila mukankala asonkele silifa indalama amashekeli amakumi yasano iyakupeela imfumu ya ku Asiria. Puli epakubwelelamo kumwakwe. 

21  Palwa fintu fimbi ifya pa bufumu bwakwa Menahemu, elyo na fyonse ifyo acitile, bushe tafyalembwa mu citabo ca milandu ya shamfumu sha bena Israeli? 

22  Menahemu ilyo afwile, aile lala ukwalala ifikolwe fyakwe. Elyo Pekaya umwana wakwe umwaume amupyana pa bufumu. Pekaya aba imfumu ya bena Israeli 

23  Mu mwaka walenga ikumi limo na isano (

50  ) uwakwa Asaria imfumu ya bena Yuda, Pekaya umwana mwaume wakwa Menahemu ewatampile ukuteeka pa bufumu bwa bena Israeli mu Samaria, kabili ateekele pa myaka ibili. 

24  Pekaya acitile ifyabipa pa cinso cakwa Yawe. Tapilibwike ukufuma ku fyabubifi fyakwa Yeroboamu mwana Nebati ifyo aletelele na bena Israeli ukubifyako. 

25  Peka uwali umukalamba wa bacilolo wakwe, umwana mwaume wakwa Remaliya, epakwimina imfumu. Asenda abantu abaume amakumi yasano (

50  ) abena Gileadi, aya ipaya Pekaya pamo pene na Agobu elyo na Arie mu lukungu lwa kwisano mu Samaria. Panuma Peka aipaya Pekaya elyo amupyana pa bufumu. 

26  Ifintu fimbi ifya pa bufumu bwakwa Pekaya, na fyonse ifyo acitile, fyalilembwa mu citabo ca milandu ya shamfumu sha bena Israeli. Peka aba imfumu ya bena Israeli 

27  Mu mwaka walenga amakumi yasano na ibili (

52  ) iyakwa Asaria imfumu ya bena Yuda, Peka umwana mwaume wakwa Remaliya ewatampile ukuteeka pa bufumu bwa bena Israeli mu Samaria, kabili ateekele pa myaka amakumi yabili (

20  ). 

28  Acitile ifyabipa pa cinso cakwa Yawe. Tapilibwike ukufuma ku fyabubifi fyakwa Yeroboamu mwana Nebati ifyo aletelele na bena Israeli ukubifyako. 

29  Mu nshita yakwa Peka imfumu ya bena Israeli, Tigilati Pilese imfumu ya bena Asiria yaisa pokolola imisumba ya ku Iyoni, Abeli-Beti-Maka, Yanoa, Kedeshi na Hasoli. Apoka Gileadi na Galile, ukulundapo ne mpanga yonse iya ku Naftali elyo atamfisha na bantu ku Asiria. 

30  Elyo Hoshea umwana mwaume wakwa Elaya apangila Peka mwana Remaliya. Amusansa no kumwipaya. Elyo amupyana pa bufumu mu mwaka walenga amakumi yabili (

20  ) uwakwa Yotamu mwana Usia. 

31  Lelo palwa fintu fimbi ifya pa bufumu bwakwa Peka, nefyo acitile, bushe tafyalembwa mu citabo ca milandu ya shamfumu sha bena Israeli? Yotamu aba imfumu ya bena Yuda 

32  Mu mwaka walenga ibili uwakwa Peka mwana Remaliya imfumu ya bena Israeli, Yotamu umwana mwaume wakwa Usia mfumu ya bena Yuda ewatendeke ukuteeka pa bufumu. 

33  Ali ne myaka amakumi yabili na isano (

25  ) ilyo atendeke ukuteeka, kabili ateekele mu Yerusalemu imyaka ikumi limo na mutanda (

16  ). Nyina ishina lyakwe ali ni Yelusha umwana umwanakashi wakwa Sadoki. 

34  Acitile ifisuma pa cinso cakwa Yawe, ngefyo wishi Usia acitile. 

35  Lelo incende shakupepelamo isho balecindika taonawile. Abantu batwalililefye ukutuula amalambo nokoca ububani mulya mwine. Yotamu akuula cipya cipya impongolo ya pamulu iya mu ŋanda yakwa Yawe. 

36  Lelo palwa fintu fimbi ifya pa bufumu bwakwa Yotamu, nefyo acitile, bushe tafyalembwa mu citabo ca milandu ya shamfumu sha bena Yuda? 

37  Mu nshiku shilya Yawe ayamba ukutuma Resini imfumu ya bena Aramu na Peka mwana Remaliya ukucusha Yuda. 

38  Yotamu ilyo afwile aile lala ukwalala ifikolwe fyakwe no kumushiika bamushiikile pamo pene nabo mu musumba wakwa Davidi wishi. Elyo Ahasi umwana wakwe umwaume amupyana pa bufumu.

