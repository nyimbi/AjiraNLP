53  :

1  -

6  ) 

1  Impelwamano mu mutima itila, “Takwaba Lesa.” Aba bantu balyonaika, kabili bacita ifintu ifyamusebanya, kabili tapaba nelyo umo uucita ifisuma. 

2  Ukufuma ku mulu, Yawe alolesha pa bana ba bantu, pakumona nga palipo umo uwamano, uufwaya Lesa. 

3  Abantu bonse balifutatila Lesa, bonse balifye abaonaika. Tapali nelyo umo uucita ubusuma, nakalya nangufye umo. 

4  Bushe abacita ifibi, emukuti mano bashakwata? Bantu abashaishiba no kupepa kuli Yawe, kabili bonaula abantu bandi kwati ni filya umuntu alya umukate. 

5  Bakulaikatwa no mwenso uukalamba pantu Lesa aba pakati ka bololoke. 

6  Mwe babifi nimwe mufulunganya amapange ya bapina, lelo bena bafisama muli Yawe. 

7  Iyee, kuti cawama ukupusuka kwa bena Israeli nga kwafuma mu Sioni! Ilyo Yawe akabwesesha abantu bakwe kumwabo, elyo Yakobo akaleanga, na Israeli akalesansamuka.

