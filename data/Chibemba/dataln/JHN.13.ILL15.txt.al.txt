1  Pa bushiku bwakulalila Ipasaka, inshikunkulu ya Cakucilila, Yesu aishibe ukuti inshita yakwe naifika iyakufuma pano isonde no kubwelelamo kuli Wishi. Lyonse alitemenwe abantu aba pano isonde, nomba alefwaya ukubalanga icitemwiko cakwe conse ukufikapo. 

2   Ilyo bali pakulya umulalilo, ninshi Ciwa natunka Yuda wa ku Kelyoti mwana Simoni ukuti apose Yesu ku balwani. 

3  Yesu ena ninshi naishiba ukuti Wishi alimupeela amaka pa fintu fyonse, nokuti afuma kuli Lesa kabili ni kuli Lesa alebwelela. 

4  Elyo Yesu aima pakulya. Afumyako icakufimbana. Abuula insalu yakukumwinako amenshi akaka mu musana. 

5  Elyo aitila amenshi mu musambilo, atampa no kulasamba amakasa ya basambi bakwe. Elyo alayakumuna na ku nsalu akakile mu musana. 

6  Aisa kuli Simoni Petelo. Petelo amweba ati, “We Mfumu, bushe niwe unsambe amakasa?” 

7  Yesu amwasuka ati, “Pa nshita ino tawishibe ico ndecita, ukeshiba limbi.” 

8  Petelo ayasuka ati, “Awe tawakatale aunsamba amakasa nakalya!” Yesu amwasuka ati, “Kumfwa nga nshikusambile amakasa ninshi tawakatale auba na ine.” 

9  Simoni Petelo amwasuka ati, “Kanshi we Mfumu winsambafye amakasa, unsambe iminwe no mutwe wine!” 

10  Yesu amwasuka ati, “Umuntu uowele ninshi nasamba umubili onse, takabila kusamba, kanofye ninshi amakasa. Mulifye bwino tamuli na fiko, nomba te bonse.” 

11  Pantu Yesu alishibe uwali nokumuposa ku balwani. Eico alandile ati, “Nomba te bonse bashili na fiko.” 

12  Cilya Yesu apwa ukusamba amakasa ya basambi, abuula icakufimbana afwala, abwelela na pa ncende acikala. Alaipusha abasambi bakwe ati, “Bushe namutesha ico nacita umo cilolele? 

13  Munjita amuti, ‘Kafundisha’ kabili na ‘We Mfumu.’ Ee, cine cine mulalungika, pantu e fintu naba. 

14  Nomba apo ine ne Mfumu kabili Kafundisha namusamba amakasa, na imwe mulesambana amakasa. 

15  Namupeela icilangililo, pakuti na imwe mulecita ifyo namucitila. 

16  Ndemweba icine cine, umusha tacindama ukucila shikulu wakwe. Elyo inkombe taicindama ukucila uuitumine. 

17  Nomba apo mwaishiba ifi, ala mukalasansamuka, kumfwa nga mwalaficita. 

18  “Teimwe bonse ndeeba iyoo, ne mwine nalishiba abo naisalila. Lelo Amalembo Yamushilo yali nokufikilishiwa ayatila, ‘Umuntu uo tulyafye nankwe icipe cimo ewansangukila.’ 

19  Kanshi nomba namweba libela ilyo tacilafikila, pakuti ilyo cikafikila, mukasumine ukuti cine cine nine wine. 

20  Ndemweba icine cine, uwasekelela uo natuma, ninshi nine asekelela. Elyo nao uwansekelela, ninshi asekelela uwantuma.” Yesu asobela ukuti Yuda ewalamuposa (Mateo 

26  :

20  -

25  ; Mako 

14  :

17  -

21  ; Luka 

22  :

21  -

23  ) 

21  Ilyo Yesu apwa ukulanda ifi, awe umutima wakwe waikatwa ubulanda. Elyo asosa pa bwelu ati, “Ndemweba icine cine, umo pali imwe alamposa ku balwani.” 

22  Abasambi balaloleshanya, ico bashishibe uo aleeba. 

23  Umusambi wakwe umo uo Yesu atemenwe, aikele mupepi na Yesu. 

24  Simoni Petelo amucebula, amweba ati, “Ipusha Imfumu, uo aleeba.” 

25  Kanshi nao ashintilila pa cifuba cakwa Yesu. Amwipusha ati, “We Mfumu, bushe nani?” 

26  Yesu amwasuka ati, “Uo nalapeela akapandwa ka mukate aka nalatumpa mu lunweno, euyo wine.” Awe Yesu abuula na kapandwa ka mukate atumpika mu lunweno, apeela Yuda wa ku Kelyoti, mwana Simoni. 

27  Apopenefye cilya Yuda apoka akamukate, na Satana aingila mu mutima wakwe. Elyo Yesu amweba ati, “Ale, ico ulefwaya ukucita, cita bwangu.” 

28  Nomba abali na Yesu pakulya, bena tabaishibe ico asosele ifi. 

29  Bamo bena balatontonkanya abati, apo Yuda eusunga icikwama ca ndalama, Yesu amweba ukuti aye shita ifilefwaikwa ku nshikunkulu, nangu ukuti aye kukupeelako abalanda ifintu fimo. 

30  Awe Yuda apoka akamukate, apopene afumina na panse. Elyo ninshi nabwila nokwila. Icebo cipya 

31  Cilyafye Yuda afumamo, Yesu alasosa ati, “Nomba Umwana wa muntu alacindamikwa. Kabili ni muli ena Lesa nao alacindamikilwa. 

32  Apo kanshi Lesa alacindamikilwa muli Mwane, ninshi Lesa nao akacindamika Mwane no bucindami aikwatila umwine. Kabili alamucindamikafye nombaline. 

33  Mwe bana bandi, nalaikalafye na imwe akashita akanono. Mukalamfwaya lelo ngefyo naebele Abayuda, na imwe efyo nalamweba, ‘Uko ndeya imwe teti mwiseko.’ 

34  Namupeela icebo cipya, nati, ‘Muletemwana.’ Muli nokulatemwana nga filya ine namutemwa. 

35  Nga mwalatemwana, elyo bonse bakamwishiba ukuti muli basambi bandi.” Yesu aeba Petelo ati “Ulenkaana” (Mateo 

26  :

31  -

35  ; Mako 

14  :

27  -

31  ; Luka 

22  :

31  -

34  ) 

36  Simoni Petelo amwipusha ati, “We Mfumu ni kwi uleya?” Yesu amwasuka ati, “Uko ndeya, iwe tekuti ukonke pali nomba, ukakonka limbi.” 

37  Petelo amwipusha ati, “Ngeco tekuti nkukonkele pali nomba cinshi? Ine kuti naleka umweo wandi pali iwe!” 

38  Yesu amwasuka ati, “Bushe cine cine kuti waleka umweo obe pali ine? Ndekweba icine cine, ilyo mukolwe talalila, ninshi iwe naunkaana imiku itatu.

