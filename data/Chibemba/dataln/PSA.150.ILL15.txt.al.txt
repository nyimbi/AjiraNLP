1  Lumbanyeni Yawe! Lumbanyeni Yawe mu cifulo cakwe icamushilo, lumbanyeni Lesa mu mulu mwisano lyakwe. 

2  Mumulumbanye pa mulandu wa fintu acita ifyabulamba, mumulumbanye pantu alipulamisha. 

3  Mumulumbanye no kulisha amapenga, mumulumbanye no kulisha amaseese ne nsango! 

4  Mumulumbanye no kulisha insombo no kucinda, mumulumbanye no kulisha ifilimba na bamutolilo! 

5  Mumulumbanye no kulisha imiwaya, mumulumbanye ne miwaya iyalilisha! 

6  Ee, cine cine ifibumbwa fyonse ifipema nafilumbanye Yawe! Akulumbanyeni Yawe!

