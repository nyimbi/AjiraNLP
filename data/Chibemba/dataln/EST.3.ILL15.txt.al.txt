1  Panuma ya ifi fintu imfumu Asuelusi asumbula Hamani umwina Agagi, umwana wakwa Hamedata, amupeela umulimo wakwangalila bamushika banankwe bonse. 

2  Kanshi bonse ababomfi ba mfumu abali pa mpongolo bali nokupeela Hamani umucinshi pakumwinamina, pantu e cebo imfumu yapeele. Nomba Modekai ena alikene ukulamwinamina nangu ukumupeela uyu mucinshi. 

3  Elyo ababomfi ba mfumu abali pa mpongolo baeba Modekai ati. “Bushe cinshi ushikonkele icebo ca mfumu?” 

4  Efyo balamweba cila bushiku nomba ena taleumfwa, alebasuka ukuti Muyuda. Basuka baeba Hamani pakuti bamone ukuti amashiwi yakwa Modekai nga yacishinka. 

5  Ilyo Hamani amona ukuti Modekai talemwinamina nangu ukumupeela umucinshi, alifulilwe nganshi. 

6  Nomba talefwaya ukwipaya Modekai eka iyoo. Panuma yakumweba abantu bakwa Modekai, Hamani apanga ukwipaya Abayuda bonsefye mu calo conse cakwa Asuelusi. 

7  Mu mweshi wakubalilapo uwitwa Nisani, mu mwaka walenga ikumi limo na ibili (

12  ) uwa bufumu bwakwa Asuelusi, bependula ukubomfya Puri pa cinso cakwa Hamani pakufwailisha ukwishiba ubushiku no mweshi. Kanshi cawila pa mweshi walenga ikumi limo na ibili, umweshi batila Ada. 

8  Elyo Hamani aeba imfumu Asuelusi ati. “Kuliko abantu bamo abaipatulula abasalanganina mu bantu bobe aba mu fitungu fyonse fya bufumu bobe. Balipusana ku bantu bambi ku ntambi shabo, kabili tabakonka amafunde ya mfumu. Kanshi tacilingile ukuti imfumu isumine ukwikala na bantu ba musango uyu. 

9  Ngakuti casansamusha imfumu, kaipange icebo icakulofya aba bantu, na ine nkapeela indalama amatalanta amakana ikumi limo (

10  ,

10  Elyo imfumu yafuule imbalaminwe yakufwatikilako no kupeela Hamani umwina Agagi umwana wakwa Hamedata, umulwani wa Bayuda. 

11  Kabili imfumu yaeba Hamani aiti. “Indalama shalipeelwa kuli iwe pamo pene na bantu bene, kanshi ucitile umo ulefwaila.” Icebo cakulofya Abayuda 

12  Kanshi imfumu yaita bakalemba baiko pa bushiku bwalenga ikumi limo na shitatu (

13  ) mu mweshi wakubalilapo ukuti balembe icebo ukulingana na fyonse ifyo Hamani alandile. Ici cebo calembelwe ku nkonkani sha mfumu shonse na balashi aba cila citungu mu calo, na ku bakalamba ba bantu bonse. Balembele ukulingana ne filembo fya cila citungu no lulimi lwa cila mutundu. Ici cebo calembelwe mwishina lya mfumu Asuelusi, pafwatikwe ne nshimbi ya mbalaminwe yakwe. 

13  Batumine bakapaso ku fitungu fyonse ifya calo ca mfumu no kubapeela amakalata apali icebo icakonaula, ukwipaya no kulofya Abayuda bonse, abalumendo na bakalamba, banamayo na bana, ukwabula ukushapo nangu umo, no kupoka ifyuma fyabo. Ici cali nokucitika pa bushiku bwalenga ikumi limo na shitatu (

13  ) ubwa mweshi walenga ikumi limo na ibili (

12  ), umweshi batila Ada. 

14  Icikope ca uyu kalata cali nokubilikishiwa mu fitungu fya calo fyonse nge cebo pakuti abantu bonse bakaipekanye pali ubu bushiku. 

15  Bakapaso bwangu bwangu bakonka icipope ca mfumu, neci cebo caishibikwa mu musumba wa Susa. Elyo imfumu na Hamani bena baikele panshi balanwa no kunwa, lelo mu musumba wa Susa mwaba icimfulunganya.

