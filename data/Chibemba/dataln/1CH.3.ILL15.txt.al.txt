1  Nomba aba e bana baume bakwa Davidi abafyelwe kuli ena mu Hebuloni. Ibeli lyakwe ali ni Amunoni muli Ainoamu umwina Yesireli, uwacibili ni Daniele muli Abigaili umwina Kameli. 

2  Uwacitatu ni Abusalomu muli Maka umwana mwanakashi wakwa Talimai, imfumu ya ku Geshuri. Uwacine ni Adoniya muli Hagiti. 

3  Uwacisano, ni Shefatiya muli Abitali. Elyo uwalenga mutanda, ni Itilemu mu mukashi wakwe Egila. 

4  Aba bonse mutanda bafyelwe kuli Davidi mu Hebuloni ninshi ali pa bufumu imyaka cine lubali ne myeshi mutanda. Kabili ali pa bufumu mu Yerusalemu pa myaka amakumi yatatu na itatu (

33  ). 

5  Kabili aba ebana abafyelwe kuli ena mu Yerusalemu: Shamua, Shobabu, Natani elyo na Solomoni. Abana aba bane ba muli Batisheba umwana mwanakashi wakwa Amieli. 

6  Elyo kabili na Ibihali, Elishua, Elifeleti, 

7  Noga, Nefegi, Yafiya, 

8  Elishama, Eliada elyo na Elifeleti, bonse pamo bali pabula. 

9  Bonse aba bali bana bakwa Davidi, ukwabula ukupendelako abana ba mu bakashi bakwe abo ashaupile mu bwinga. Elyo na Tama ewali nkashi yabo. Imfumu sha bena Yuda 

10  Umwana wakwa Solomoni ali ni Reoboamu. Abiya nao ewali umwana wakwa Reoboamu. Asa nao ewali umwana wakwa Abiya. Yehoshafati nao ewali umwana wakwa Asa. 

11  Yehoramu nao ewali umwana wakwa Yehoshafati. Ahasia nao ewali umwana wakwa Yehoramu. Yoashi nao ewali umwana wakwa Ahasia. 

12  Amasiya nao ewali mwana wakwa Yoashi. Asaria nao ewali umwana wakwa Amasiya. Yotamu nao ewali umwana wakwa Asaria. 

13  Ahasi nao ewali umwana wakwa Yotamu. Hesekia nao ewali umwana wakwa Ahasi. Manase nao ewali umwana wakwa Hesekia. 

14  Amoni nao ewali umwana wakwa Manase. Yosaya nao ewali umwana wakwa Amoni. 

15  Abana bakwa Yosaya nabo ni Yohanani ewali ibeli, Yehoyakimu ewali uwacibili, Sedekia ewali uwacitatu, Shalumu ewali uwacine. 

16  Impyani shakwa Yehoyakimu bali ni Yekoniya umwana wakwe, elyo na Sedekia umwana wakwe. Ifyo ubufumu bwatantikwe panuma yakufuma muli bunkole 

17  Balupwa bakwa Yehoiyakini uwali muli bunkole bali ni Shealitieli umwana wakwe, 

18  elyo Malikiromu, Pedaiya, Shenasa, Yekamia, Hoshama na Nedabia. 

19  Abana bakwa Pedaiya bali ni Serubabeli elyo na Shimei. Abana bakwa Serubabeli bali ni Meshulamu elyo na Hanania. Shelomiti ni nkashi yabo. 

20  Kabili kwali na bambi basano Hashuba, Oheli, Berekiya, Hasadiya elyo na Yushabu Hesedi. 

21  Balupwa bakwa Hanania bali ni Peletiya na Yeshaiya. Yeshaiya afyele Refaiya nao afyele Arinani, nao afyele Obadiya elyo nao afyele Shekaniya. 

22  Balupwa bakwe Shekaniya bali ni Shemaiya na bana bakwe Hatushi, Igali, Bariya, Neariya elyo na Shepati. Bonse pamo bali mutanda. 

23  Abana bakwa Neariya bali ni Elioenai, Hisikiya elyo na Asirikamu. Bonse pamo bali batatu. 

24  Abana bakwa Elioenai bali ni Hodafiya, Eliashibu, Pelaiya, Akuba, Yohanani, Delaiya elyo na Anani. Bonse pamo bali cine lubali.

