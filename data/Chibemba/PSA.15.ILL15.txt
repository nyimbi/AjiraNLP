Ulwimbo lwakwa Davidi.
1Iye we Yawe, bushe ni nani uo calinga ukusangwa mwi Tenti lyobe,
nelyo ukulaikala pa lupili lobe ulwamushilo?
2Umuntu uwenda uwakaele, uucita ifyalungama,
uulanda icishinka ica pa mutima wakwe.
3Umuntu uo ululimi lwakwe talubepa bufi,
uushicita ububi ku mubiye,
nangu ukuleta umusebanya pa mwina mupalamano.
4Mu menso yakwe alisuula imbela ya bantu babi,
lelo acindika bonse abakwata akatiina kuli Yawe,
afikilisha conse ico alaya nangu cimushile ubwafya.
5Ena, abamukongola tabapinda nelyo kubalundishapo,
kabili tapoka mafisakanwa pakufyenga abakaele.
Umuntu uufikilisha ifi fyonse, takatenkanishiwe.