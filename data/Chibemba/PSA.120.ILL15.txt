Ulwimbo lwakunina.
1Ine ndilila kuli Yawe mu macushi yandi,
nao kabili alanjasuka.
2We Yawe mpusushako ine ku babufi,
elyo na ku ba lulimi lwabucenjeshi!
3Bushe Lesa akamucita shani imwe?
Nga imwe ncenjeshi takamulimune ukucilapo?
4Ala ni ku mifwi iya bashilika iyatwa eyo akamulimwinako,
na ku musolilo wa mafito!
5Nalishama ine pakwikala mu Mesheki,
no kwikala mu matenti ya mu Keda.
6Awe, ine ninkokola nganshi ukwikala na bantu abapata icibote.
7Ine ndi muntu uwatemwa icibote,
lelo ilyo nalanda, bena bafwayafye ukwimya ulubuli.