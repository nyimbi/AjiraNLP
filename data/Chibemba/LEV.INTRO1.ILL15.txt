Amashiwi ayakulondolola pali ici citabo
Ici citabo ca bena Levi cilanda pafyo Lesa atwalilile ukupeela amafunde ne fipope kuli Mose. Kabili ifi fipope fyapeelwe na kuli bashimapepo abali no mulimo wa kufilondolola ku bantu bonse.
Isambililo likalamba ilya ici citabo ni pa mulandu wa bumushilo bwakwa Lesa, elyo ne nshila isho abantu bali nokulapepelamo, elyo nokwikalilamo mukwampana na “Bumushilo bwakwa Lesa wa bena Israeli.”
Muli ici citabo mwaliba amashiwi yamo ayaishibikwa nganshi ayasangwa mu 19:18, “Uletemwa umwina mupalamano obe nga we mwine.” Aya mashiwi yantu na Yesu amwene ukuti e yacibili ku fyebo fyakwa Lesa.
Imilandu yatantama ifi
Amafunde yakwa Mose pa mituulo na malambo 1:1—7:38
Ukusubwa kwakwa Aroni na bana bakwe abaume nga bashimapepo 8:1—10:20
Amafunde yakwa Mose pa mulandu wakusangululwa no kukanasangululwa 11:1—15:33
Ubushiku bwakufutilwa pa fyabubifi 16:1-34
Amafunde yakwa Mose pa mulandu wakuba abamushilo mu bumi na mu mipepele 17:1—27:34