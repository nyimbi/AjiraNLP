Masikili
wakwa Davidi. Ipepo ilyo ali mu lucengo.
1Ine ndekuuta ne shiwi ilikalamba kuli Yawe,
ndesansula ishiwi lyandi mukupapata kuli Yawe.
2Na pa cinso cakwe epo ndeilishanishisha,
eo ndelondolwela amacushi yandi yonse.
3Ilyo umupashi wandi waba no mwenso,
niwe wishiba inshila ndi nokwendamo.
Mu nshila umo mpita,
abalwani bandi baliteyamo icakunjikatilako.
4Lolesha lwa ku kulyo kwandi umone,
takuli na wakunsakamanako,
nshikwete umwakufisama,
nelyofye umo uwakusakamana ubumi bwandi nakalya.
5Ndekuuta kuli we Yawe nati,
“Niwe cubo candi,
icakaniko candi mu calo ca bomi.”
6Umfwa ifyo ine ndekuuta,
pantu nimpelelwa apakalamba.
Mpokololako ku balwani abalenkunkunika
pantu ine nabancila amaka.
7Undubuleko ukufuma mu cifungo,
uleke na ine ndelumbanya ishina lyobe.
Elyo abalungami bakanshinguluka,
pa mulandu wa busuma bobe kuli ine.