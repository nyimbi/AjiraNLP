Amashiwi ayakulondolola pali ici citabo
Icitabo ca Malaki calembelwe panuma yakukuula cipya cipya Itempele mu Yerusalemu. No mulimo ukalamba wabombele Kasesema wali wakwita bashimapepo elyo na bantu pakuti babukulushe icitetekelo ku cipangano bakwete na Lesa. Lelo calimoneke ukuti mwali ubunake no kubulwa icishinka mu myeo na mu mipepele ya bantu bakwa Lesa. Kabili casangilwe ukuti bashimapepo elyo na bantu bonse balecenjesha Lesa pakufilwa ukulapeela umutuulo uyo uwasuminishiwa ukulamupeela, elyo no kufilwa ukulaikala ubumi ukulingana ne cebo cakwa Lesa. Lelo Yawe ena ali nokwisa mukupingula elyo no kusangulula abantu bakwe, kabili ali nokutuma inkombe iyakupekanya inshila elyo no kulondolola icipangano.
Imilandu yatantama ifi
Ububifi bwa bena Israeli 1:1—2:16
Ubupingushi bwakwa Lesa no luse lwakwe 2:17—4:6