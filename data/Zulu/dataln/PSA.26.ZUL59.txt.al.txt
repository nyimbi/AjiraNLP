1   Ngahlulele, Jehova, ngokuba ngihamba ekulungeni kwami; ngithemba uJehova, angiyikuntenga. 

2   Ngivivinye, Jehova, ungilinge; hlolisisa izinso zami nenhliziyo yami. 

3  Ngokuba ububele bakho buphambi kwamehlo ami; ngihamba eqinisweni lakho. 

4   Angihlali nabantu bamanga, angihambelani nezimbulu. 

5   Ngiyawuzonda umhlangano wabenza okubi, angihlali nababi. 

6   Ngiyahlamba izandla zami ngingenacala, ngizungeza i-altare lakho, Jehova, 

7   ukuba ngizwakalise izwi lokudumisa, ngilande ngazo zonke izimangaliso zakho. 

8   Jehova, ngiyayithanda inkundla yendlu yakho nendawo lapho kuhlezi khona inkazimulo yakho. 

9   Ungamukisi umphefumulo wami kanye nezoni nokuphila kwami kanye nabantu begazi 

10  abanehlazo ezandleni zabo, nesokunene sabo sigcwele izipho zenkohliso. 

11  Kepha mina ngihamba ekulungeni kwami; ngihlenge, ube nomusa kimi. 

12   Unyawo lwami lumi ebaleni; ngizakudumisa uJehova emihlanganweni.

