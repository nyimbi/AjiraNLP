1  Ngikhulule, Jehova, kumuntu omubi, ngilondoloze kumuntu oyisidlwangudlwangu. 

2  Baceba okubi enhliziyweni yabo; izinsuku zonke baviva impi. 

3   Bayalola ulimi lwabo njengenyoka; isihlungu samabululu siphansi kwezindebe zabo. Sela* 

4  Ngilondoloze ezandleni zomubi, ngilinde kumuntu oyisidlwangudlwangu, oceba ukukhuba izinyawo zami. 

5  Abazidlayo bangifihlela ugibe; ngezintambo bendlala inetha; eceleni kwendlela bangibekela izihibe. Sela* 

6   Ngathi kuJehova: “UnguNkulunkulu wami wena.” Yizwa, Jehova, izwi lokunxusa kwami. 

7   Jehova Nkosi yami, mandla ensindiso yami, uvikela ikhanda lami ngosuku lokulwa. 

8  Ungazivumeli, Jehova, izifiso zababi; ungaphumelelisi amacebo abo, funa baziphakamise. Sela* 

9  Maqondana nesihlungu sabangizungezayo mabambozwe ngububi bomlomo wabo. 

10   Amalahle ashisayo mawawele phezu kwabo; mabaphonswe emlilweni nasemigodini ejulileyo, bangabe besavuka. 

11   Umuntu wamanga makangamiswa emhlabeni; ububi mabuzingele umuntu oyisidlwangudlwangu, abhujiswe. 

12  Ngiyazi ukuthi uJehova uyakumela udaba lohluphekayo nokufaneleyo kwabampofu. 

13   Impela abalungileyo bayakubonga igama lakho; abaqotho bayakuhlala ebusweni bakho.

