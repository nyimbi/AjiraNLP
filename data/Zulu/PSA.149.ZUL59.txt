Dumisani uJehova
1 Haleluya!
Hlabelelani kuJehova igama elisha,
indumiso yakhe emhlanganweni wabangcwele.
2 U-Israyeli makathokoze ngowamEnzayo,
abantwana baseSiyoni bethabele iNkosi yabo.
3 Mabadumise igama lakhe ngokusina,
bamhubele ngesigubhu nehabhu.*
4Ngokuba uJehova uyathokoza ngabantu bakhe;
abathobekileyo uyabahlobisa ngensindiso.
5Abalungileyo mabethabe ngobukhosi,
6 Ukumphakamisa uNkulunkulu makube semlonyeni wabo,
nenkemba esika nhlangothi zombili esandleni sabo,
7ukuba benze impindiselo kubo abezizwe
nezijeziso kubantu,
8 babophe amakhosi abo ngamaketanga
nabadumileyo babo ngezibopho zensimbi,
9 bafeze phezu kwabo isahlulelo esilotshiweyo;
kuludumo kubo bonke abangcwele bakhe.
Haleluya!