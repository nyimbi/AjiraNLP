Izindlu zikaJehova ziyathandeka
Kumholi wokuhlabelela. NgeGititi.* Elamadodana kaKora. Ihubo.
1 Zithandeka kangaka izindlu zakho, Jehova Sebawoti.
2 Umphefumulo wami ulangazelela,
womela amagceke kaJehova;
inhliziyo yami nomzimba wami kuyahuba ngokwethaba kuNkulunkulu ophilayo.
3Ngokuba umzwilili ufumene indlu,
nenkonjane isidleke sayo,
lapho ibeka khona amazinyane ayo,
ngisho ama-altare akho,
Jehova Sebawoti,
Nkosi yami, Nkulunkulu wami.
4 Babusisiwe abahlala endlini yakho;
bayakuhlala bebonga wena.
Sela*
5Ubusisiwe umuntu omandla akhe akuwe,
abazindlela zakho zisezinhliziyweni zabo.
6 Bedabula imfunda yezinyembezi
bayenza ibe yindawo yeziphethu;
yebo, nemvula yokuqala iyayisibekela ngezibusiso.
7Baqhubeka emandleni,
baze babonakale phambi kukaNkulunkulu eSiyoni.
8Jehova Nkulunkulu Sebawoti,
yizwa umkhuleko wami,
ubeke indlebe,
Nkulunkulu kaJakobe.
Sela*
9Wena Nkulunkulu, siHlangu sethu,
bheka, ubuke ubuso bogcotshiweyo wakho.
10 Ngokuba usuku lunye emagcekeni akho
luhle kunezinye eziyizinkulungwane.
Ngiyakhetha ukulinda emnyango wendlu kaNkulunkulu wami
kunokuhlala ematendeni ababi.
11 Ngokuba uJehova uNkulunkulu uyilanga nesihlangu;
uJehova uyakupha umusa nodumo;
akayikubenqabela okuhle abahamba ngobuqotho.
12 Jehova Sebawoti,
ubusisiwe umuntu okwethembayo.