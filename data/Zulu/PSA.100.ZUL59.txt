Isiyalezo sokumdumisa uJehova
Ihubo lokudumisa.
1 Hlokoma kuJehova ngezwi lokuhalalisa,
mhlaba wonke.
2 Mkhonzeni uJehova ngokujabula,
nisondele ebusweni bakhe ngokuhuba kwentokozo.
3 Yazini ukuthi uJehova unguNkulunkulu;
nguye osenzileyo, akuthina,
sibe ngabantu bakhe nezimvu zedlelo lakhe.
4 Ngenani emasangweni akhe ngokubonga,
nasemagcekeni akhe ngokudumisa;
mbongeni, nibusise igama lakhe.
5 Ngokuba muhle uJehova;
umusa wakhe umi phakade,
nokuthembeka kwakhe ezizukulwaneni ngezizukulwane.