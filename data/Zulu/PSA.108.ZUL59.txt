Umkhuleko wokunqoba izitha
Igama. Ihubo likaDavide.
1 Inhliziyo yami iduduzekile, Nkulunkulu;
ngizakuhlabelela, ngihube,
ngisho nomphefumulo wami.
2Vukani, lugubhu nehabhu!*
Ngizakuvusa ukusa.
3Ngizakukubonga phakathi kwabantu, Jehova,
ngikudumise phakathi kwezizwe.
4 Ngokuba umusa wakho mkhulu phezu kwezulu,
nokuthembeka kwakho kuze kube semafwini.
5Phakama, Nkulunkulu,
phezu kwezulu,
inkazimulo yakho ibe phezu komhlaba wonke.
6 Ukuze abathandekayo bakho bakhululwe,
sindisa ngesandla sakho sokunene, ungizwele.
7UNkulunkulu ukhulumile ebungcweleni bakhe, wathi:
“Ngiyakwethaba;
ngiyakulidabula iShekemi,
ngisilinganise isiGodi saseSukoti.
8Ngowami uGileyadi,
ngowami uManase;
u-Efrayimi uyisivikelo sekhanda lami,
uJuda uyintonga yami yokubusa.
9UMowabi uyisitsha sami sokuhlambela;
phezu kuka-Edomi ngiphonsa isicathulo sami;
phezu kweFilistiya ngiyethaba.”
10Ngubani oyakungiyisa emzini oyinqaba na?
Ngubani oyakungiholela kwa-Edomi na?
11Akusiwena Nkulunkulu osilahlileyo na?
Nkulunkulu, awusaphumi nezimpi zethu.
12Siphe ukuba sisizakale ekuhluphekeni,
ngokuba ukusiza komuntu kuyize.
13 NgoNkulunkulu siyakwenza izenzo zamandla;
yena uyakunyathela phansi izitha zethu.