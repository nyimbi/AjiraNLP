Umkhuleko wocela ukusizwa ekukhohliseni kwezitha
Igama lokukhuphuka.
1Ekuhluphekeni kwami ngakhala kuJehova,
wangiphendula.
2Jehova, hlenga umphefumulo wami emlonyeni wamanga
nasolimini lwenkohliso.
3 Uyakuvuzwa ngani, uyakwenezelelwani
wena lulimi lwenkohliso, na?
4 Imicibisholo ebukhali yeqhawe
namalahle omlilo.
5Maye kimi!
Ngokuba ngigogobele kwaMesheke,
ngihlezi ematendeni akwaKedari.
6Umphefumulo wami sekukade wahlala naye
ozonda ukuthula.
7Ngingowokuthula;
kepha uma ngikhuluma, bangabalwayo.