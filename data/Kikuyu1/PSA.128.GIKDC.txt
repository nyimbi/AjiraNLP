Iraathimo iria ciumanaga na gwathĩkĩra MWATHANI
1Kũraathimwo-rĩ, nĩ mũndũ o wothe ũtĩĩĩte MWATHANI,
o ũrĩa ũrũmagĩrĩra njĩra ciake.
2Wĩra ũrĩa mũndũ ũcio arutaga nĩũrĩmũhingagĩria mabataro maake,
na nĩarĩikaraga akeneete na agaacĩire.
3Mũtumia wake arĩciaraga o ta mũthabibũ ũrĩa ũciaraga mũno e mũciĩ gwake,
nacio ciana ciake irĩkoragwo ihaana ta thuuna cia mĩtamaiyũ
ithiũrũrũkĩirie meetha yake.
4Ũguo nĩguo mũndũ ũrĩa ũtĩĩĩte MWATHANI arĩraathimagwo.
5MWATHANI aroraathimaga mũndũ ũcio arĩ Zayuni.
Arotũũra oonaga maũndũ meega
thĩinĩ wa Jerusalemu ũtũũro wake wothe!
6Arotũũra nginya akoona ciana cia ciana ciake!
Isiraeli kũroikara na thaayũ!