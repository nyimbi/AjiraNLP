Njiarwa cia Isakaru
1Isakaru aarĩ ithe wa aariũ ana nao nĩ o: Tola, Pua, Jashabu, na Shimuroni.
2Tola aarĩ ithe wa aariũ atandatũ nao nĩ o: Uzi, Refaia, Jerieli, Jahamai, Ibisamu, na Shemueli. Acio nĩ o maarĩ anene a mĩciĩ ya mbarĩ ya Tola na maarĩ thigari ciarĩ igweta. Matukũinĩ ma mũthamaki Daudi njiarwa ciao ciarĩ ngiri mĩrongo ĩĩrĩ na igĩrĩ na magana matandatũ (22,600).
3Uzi aarĩ ithe wa mũũriũ ũmwe wetagwo Izirahia. Naake Izirahia aarĩ ithe wa aariũ ana nao nĩ o: Mikaeli, Obadia, Joeli, na Ishia. Acio nĩ o maarĩ anene a mĩciĩ yao. 4Nao makĩhikia atumia aingĩ na magĩciara ciana nyingĩ mũno ũguo atĩ nĩkwoimire andũ ngiri mĩrongo ĩtatũ na ithathatũ (36,000) mangĩahotire gũtuĩka thigari.
5Nao andũ oothe a mĩciĩ ya mũhĩrĩga wa Isakaru maarĩ ngiri mĩrongo ĩnaana na mũgwanja (87,000) arĩa mangĩahotire gũtuĩka thigari.
Njiarwa cia Benjamini na Dani
6Benjamini aarĩ ithe wa aariũ atatũ, nao nĩ o: Bela, Bekeri, na Jediaeli.
7Bela aarĩ ithe wa aariũ ataano, nao nĩ o: Eziboni, Uzi, Uzieli, Jerimothu, na Iri. Acio nĩ o maarĩ anene a mbarĩ ciao na maarĩ thigari ciarĩ igweta. Njiarwainĩ ciao kwarĩ andũ ngiri mĩrongo ĩĩrĩ na igĩrĩ na mĩrongo ĩtatũ na ana (22,034) arĩa mangĩahotire gũtuĩka thigari.
8Bekeri aarĩ ithe wa aariũ kenda nao nĩ o: Zemira, Joashu, Eliezeri, Elioenai, Omuri, Jeremothu, Abija, Anathothu, na Alemethu. 9Nao andũ oothe a mbarĩ ciao arĩa mangĩahotire gũtuĩka thigari maarĩ ngiri mĩrongo ĩĩrĩ na magana meerĩ (20,200).
10Jedieli aarĩ ithe wa mũũriũ ũmwe wetagwo Bilihani, naake Bilihani aarĩ ithe wa aariũ mũgwanja nao nĩ o: Jeushi, Benjamini, Ehudi, Kenaana, Zethani, Tarishishi, na Ahishaharu. 11Acio nĩ o maarĩ anene a mbarĩ ciao na oothe maarĩ thigari ciarĩ igweta. Njiarwainĩ ciao nĩkwarĩ andũ ngiri ikũmi na mũgwanja na magana meerĩ (17,200) arĩa mangĩahotire gũtuĩka thigari. 12O nao Shupimu na Hupimu maarĩ a mũhĩrĩga ũcio.
Dani aarĩ ithe wa mũũriũ ũmwe wetagwo Hushimu.
Njiarwa cia Nafutali
13Nafutali aarĩ ithe wa aariũ ana nao nĩ o: Jahazieli, Guni, Jezeri, na Shalumu. (Acio maarĩ njiarwa cia Biliha.
)
Njiarwa cia Manase
14Na rĩĩrĩ, Manase aarĩ na mũtumia wa kũigwo Mũaramea, naake akĩmũciarĩra aariũ eerĩ: Asirieli na Makiru. Naake Makiru aarĩ ithe wa Gileadi.
15Na rĩĩrĩ, Makiru nĩagũranĩire Hupimu na Shupimu. Mwarĩ wa nyina na Makiru eetagwo Maaka. Mũũriũ wa keerĩ wa Makiru eetagwo Zelofehadi. Zelofehadi aarĩ o na airĩĩtu atheri.
16Maaka mũtumia wa Makiru aaciarire aariũ eerĩ, nao nĩ o: Pereshu na Shereshu. Pereshu aarĩ ithe wa aariũ eerĩ nao nĩ o: Ulamu na Rekemu. 17Ulamu aarĩ ithe wa mũũriũ wetagwo Bedani. Icio nĩcio njiarwa cia Gileadi mũrũ wa Makiru na mũcũkũrũ wa Manase.
18Na rĩĩrĩ, Gileadi aarĩ na mwarĩ wa nyina wetagwo Hamolekethu, naake agĩciara aariũ atatũ, nao nĩ o: Ishihodu, Abiezeri, na Mahala. 19(Shemida aarĩ ithe wa aariũ ana, nao nĩ o: Ahiani, Shekemu, Liki, na Aniamu.)
Njiarwa cia Efiraimu
20Ici nĩcio njiarwa cia Efiraimu kuuma rũciaro rũmwe kinyagia rũrĩa rũngĩ. Efiraimu aarĩ ithe wa Shuthela, Shuthela aarĩ ithe wa Beredi, Beredi aarĩ ithe wa Tahathu, Tahathu aarĩ ithe wa Eleada, Eleada aarĩ ithe wa Tahathu, 21Tahathu aarĩ ithe wa Zabadu, naake Zabadu aarĩ ithe wa Shuthela. Efiraimu aarĩ ithe wa aariũ angĩ eerĩ, nao nĩ o: Ezeri na Eleadi arĩa mooragirwo nĩ andũ a bũrũri wa Gathu nĩ ũndũ wa kũiya ng'ombe ciao. 22Naake Efiraimu, ithe wao, akĩmarĩrĩra matukũ maingĩ, nao andũ aao magĩũka kũmũhooreria. 23Thuutha ũcio, Efiraimu agĩkoma na mũtumia wake, naake akĩgĩa nda, agĩciara kaana ga kahĩĩ, magĩgatua Beria nĩ ũndũ wa mũtino ũrĩa wakoreete mũciĩ wao.
24Efiraimu nĩarĩ na mwarĩ wetagwo Sheera, ũrĩa wakire Bethi Horoni ya na Rũgongo na Bethi Horoni ya na Kĩanda, na agĩaka itũũra rĩa Uzeni Sheera.
25Ningĩ Efiraimu aarĩ na mũũriũ ũngĩ wetagwo Refa. Refa aarĩ ithe wa Resefu, Resefu aarĩ ithe wa Tela, Tela aarĩ ithe wa Tahani, 26Tahani aarĩ ithe wa Ladani, Ladani aarĩ ithe wa Amihudu, Amihudu aarĩ ithe wa Elishama, 27Elishama aarĩ ithe wa Nuni, naake Nuni aarĩ ithe wa Joshua.
28Naguo bũrũri ũrĩa meegwatĩire na magĩtũũra wahĩmbĩirie Betheli o hamwe na matũũra marĩa magũthiũrũrũkĩirie, ũgathiĩ na mwena wa irathĩro nginyagia Naarani, nakuo mwena wa ithũĩro wathiĩte nginyagia Gezeri na matũũra marĩa maagũthiũrũkĩirie. O na nĩwahĩmbĩirie matũũra ma Shekemu na Aya na matũũra marĩa maathiũrũrũkĩirie.
29Ningĩ nĩwahakaine na njiarwa cia Manase iria ciatũũraga matũũra ma Bethi Shani, Taanaka, Megido, na Dori na tũtũũra twamo.
Kũndũ kũu guothe nĩkuo njiarwa cia Josefu mũrũ wa Jakubu ciatũũraga.
Njiarwa cia Asheri
30Na rĩĩrĩ, Asheri aarĩ ithe wa aariũ ana, nao nĩ o: Imuna, Ishiva, Ishivi, na Beria; nĩarĩ na mũirĩĩtu wetagwo Sera.
31Beria aarĩ ithe wa aariũ eerĩ, nao nĩ o: Heberi na Malikieli. (Malikieli nĩ we wambĩrĩirie itũũra rĩa Birizaithu.)
32Heberi aarĩ ithe wa aariũ atatũ, nao nĩ o: Jafileti, Shomeri, na Hothamu; nĩarĩ na mũirĩĩtu wetagwo Shua.
33Jafileti aarĩ ithe wa aariũ atatũ, nao nĩ o: Pasaka, Bimihali, na Ashavathu.
34Mũrũ wa nyina Shemeru aarĩ ithe wa aariũ atatũ, nao nĩ o: Rohaga, Jehuba, na Aramu.
35Mũrũ wa nyina Hothamu aarĩ ithe wa aariũ ana, nao nĩ o: Zofa, Imuna, Sheleshu, na Amali.
36Naake Zofa aarĩ ithe wa: Sua, Harineferi, Shuali, Beri, Imura, 37Bezeri, Hodu, Shama, Shilusha, Ithurani, na Beera.
38Na rĩĩrĩ Jetheri aarĩ ithe wa: Jefune, Pisipa, na Ara. 39Naake Ula aarĩ ithe wa: Ara, Hanieli, na Rizia.
40Icio ciothe nĩcio ciarĩ njiarwa cia Asheri. Acio nĩ o maarĩ anene a mbarĩ ciao, njamba cia ita na atongoria a bata. Njiarwainĩ icio ciothe cia Asheri nĩkwarĩ andũ ngiri mĩrongo ĩĩrĩ na ithathatũ (26,000) arĩa mangĩahotire gũtuĩka thigari.