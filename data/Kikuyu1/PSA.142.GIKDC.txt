Ihooya rĩa kũũria ũteithio
1 Ndĩrakaĩra MWATHANI na mũgambo mũnene;
ndĩramũthaitha nyanĩrĩire anjiguire tha.
2Ngũmũtwarĩra mateta maakwa moothe,
na ndĩmũmenyithie mathĩĩna maakwa moothe.
3Rĩrĩa ndĩ hakuhĩ kũhooteka, nĩũnyonagĩrĩria njĩra.
Thũ ciakwa nĩcinjigĩire mũtego njĩrainĩ ĩrĩa ngeragĩra.
4Tarora hakuhĩ na niĩ wone hatirĩ mũndũ o na ũmwe ũngĩndeithia;
hatirĩ o na ũ ũngĩmenyerera.
Hatirĩ mũndũ o na ũmwe ũrarũmbũyania na niĩ.
5MWATHANI, nĩndagũkaĩra ũndeithie;
wee, MWATHANI, nĩ we mũmenyereri,
wee nĩ we ndĩrirĩirie ndĩ bũrũri wa arĩa marĩ muoyo.
6Thikĩrĩria mũkayo wakwa,
tondũ nĩndeete mwĩhoko wothe.
Honokia kuuma harĩ thũ ciakwa,
tondũ irĩ na hinya mũno kũngĩra.
7Nduta mĩnyamaaroinĩ
yakwa,
nĩguo ngũgooce kĩũnganoinĩ kĩa andũ aaku,
tondũ wa wega wothe ũrĩa ũnjĩkĩĩte.