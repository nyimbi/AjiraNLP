1  Ningĩ Daudi na anene a Alawii nĩmaathuurire mbarĩ ici cia Alawii nĩguo itongoragie magongoona ma gũthaathaiya Ngai: Mbarĩ ya Asafu, Hemani, na ya Jeduthuni. Acio maarĩ a kũhunjagia ũhoro wa Ngai, na kũina nyĩmbo makĩhũũraga inanda na thaani iria ihũũrithanagio ikagamba. Ũyũ nĩguo mũtaratara wa andũ arĩa maathuurirwo na mawĩra maao: 

2  aariũ ana a Asafu: Zakuru, Josefu, Methania, na Asharela. Asafu nĩ we wamatongoragia, na no we wahunjagia ndũmĩrĩri ya Ngai o rĩrĩa rĩothe angĩathirwo nĩ mũthamaki. 

3  Aariũ atandatũ a Jeduthuni: Gedalia, Zeri, Jeshaia, Shimei, Hashabia, na Matithia. Jeduthuni nĩ we wamatongoragia makĩhunjia ndũmĩrĩri ya Ngai. Maahunjagia makĩhũũraga inanda makĩinaga nyĩmbo cia kũgooca na gũcookeria MWATHANI ngaatho. 

4  Aariũ ikũmi na ana a Hemani: Bukia, Matania, Uzieli, Shebueli, Jerimothu, Hanania, Eliatha, Gidaliti, Romamuti Ezeri, Joshibekasha, Malothi, Hothiru, na Mahaziothu. 

5  Ngai aaheire Hemani, ũrĩa warĩ mũnabii wa mũthamaki, aariũ acio ikũmi na ana na airĩĩtu atatũ o ta ũrĩa aamwĩrĩire, nĩguo amũhe ũhoti. 

6  Ithe wao nĩ we wamatongoragia makĩhũũra thaani iria ihuũrithanagio ikagamba na inanda, hĩndĩ ya gũthaathaiya Hekaarũinĩ. Nao Asafu, Jeduthuni, na Hemani maathagwo nĩ mũthamaki. 

7  Andũ acio oothe mĩrongo ĩĩrĩ na ana maarĩ njoorua cia mawĩra maao; o nao Alawii acio angĩ nĩmaarutĩĩtwo kũina. Oothe maarĩ andũ magana meerĩ na mĩrongo ĩnaana na anaana (

288  ). 

8  Oothe mũkũrũ na mwĩthĩ, njoorua na ũtarĩ njoorua, maathuuraga mawĩra macio na njĩra ya gũikia kura. 

9  -

31  Andũ acio magana meerĩ ma mĩrongo ĩnaana na anaana (

288  ), maagayanĩĩtio kũringana na mbarĩ, ikundi mĩrongo ĩĩrĩ na inya, o gĩkundi andũ ikũmi na eerĩ. O gĩkundi kĩarĩ na mũtongoria wakĩo. Ũyũ nĩguo mũtaratara wa ũrĩa atongoria maarũmanĩrĩire mawĩrainĩ maao: 

1  . Josefu wa nyũmba ya Asafu 

2  . Gedalia 

3  . Zakuru 

4  . Zeri 

5  . Nethania 

6  . Bukia 

7  . Asharela 

8  . Jeshaia 

9  . Matania 

10  . Shimei 

11  . Uzieli 

12  . Hashabia 

13  . Shebueli 

14  . Matithia 

15  . Jerimothu 

16  . Hanania 

17  . Joshibekasha 

18  . Hanani 

19  . Malothi 

20  . Eliatha 

21  . Hothiru 

22  . Gidaliti 

23  . Mahaziothu 

24  . Romamuti Ezeri

