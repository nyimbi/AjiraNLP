1  Bilidadi ũrĩa wa kuuma Shuha agĩcookia atĩrĩ, 

2  “Ngai arĩ hinya, na andũ oothe nĩmaagĩrĩirwo nĩkũmũtĩĩa; atũũragia gwake igũrũ na thaayũ. 

3  Thigari ciake no itarĩke? Kũrĩ handũ atamũrĩkaga na ũtheri wake? 

4  Mũndũ angĩkĩhota atĩa gũtuĩka mũthingu mbere ya Ngai? Mũndũ ũciarĩĩtwo nĩ mũtumia no aage kũhĩtia? 

5  Angĩkorwo maithoinĩ ma Ngai mweri ndũrĩ ũtheri wa kũigana, na njata itirĩ na ũkengi wa kũigana-rĩ, 

6  mũndũ, ũrĩa ũrĩ o kĩgunyũ, akĩhaana atĩa? Ũtũũro wa mũndũ ũkĩrĩ kĩ maithoinĩ ma Ngai?”

