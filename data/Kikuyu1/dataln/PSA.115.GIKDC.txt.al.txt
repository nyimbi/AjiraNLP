1  Nowe wiki MWATHANI, o wee wiki tu, wagĩrĩire kũgoocwo, no ti ithuĩ, tondũ wĩ mũtugi na mwĩhokeku. 

2  Nĩkĩ gĩgũtũma ndũũrĩrĩ itũũrie atĩrĩ, “Kaĩ Ngai wanyu arĩ ha?” 

3  Atĩrĩĩrĩ, Ngai witũ arĩ igũrũ; eekaga o ũrĩa wothe ekwenda. 

4   Mĩhianano ya ndũũrĩrĩ nĩ ya betha na thahabu ĩthondekeetwo nĩ mooko ma andũ. 

5  Ĩrĩ na tũnua, no ndĩaragia, ĩrĩ na maitho, no ndĩonaga. 

6  Ĩrĩ na matũ, no ndĩiguaga; ĩrĩ na maniũrũ, no ndĩiguaga mũnungo. 

7  Ĩrĩ na mooko, no ndĩhambataga; ĩrĩ na magũrũ, no ndĩngĩĩtwara; ndĩngĩnyuria o na haniini. 

8  Arĩa oothe mamĩthondekaga na arĩa oothe mamĩhokaga magaatuĩka o ta yo. 

9  Mwĩhokeei MWATHANI, inyuĩ andũ a Isiraeli! Nĩ we ũmũteithagia na akamũmenyerera 

10  Mwĩhokeei MWATHANI, inyuĩ athĩnjĩri Ngai! Nĩ we ũmũteithagia na akamũmenyerera. 

11  Mwĩhokeei MWATHANI, inyuothe arĩa mũmũtĩĩĩte! Nĩ we ũmũteithagia na akamũmenyerera. 

12  MWATHANI nĩatwĩciiragia na nĩegũtũraathima; nĩekũraathima andũ a Isiraeli na athĩnjĩri Ngai oothe. 

13   Nĩekũraathima arĩa oothe mamũtĩĩĩte, aniini na anene. 

14  MWATHANI aromũhe ciana nyingĩ inyuĩ eene na njiarwa cianyu! 

15  Mũroraathimwo nĩ MWATHANI, ũrĩa wombire igũrũ na thĩ! 

16  Igũrũ nĩ rĩa MWATHANI wiki, no thĩ nĩamĩheanĩĩte kũrĩ andũ. 

17  MWATHANI ndagoocagwo nĩ arĩa akuũ; ndagoocagwo nĩ ũrĩa wothe ũikũrũkĩĩte bũrũri wa ũkiri. 

18  No ithuĩ arĩa tũrĩ muoyo nĩtũrĩmũcookagĩria ngaatho kuuma rĩu nginya tene na tene. Goocaai MWATHANI!

