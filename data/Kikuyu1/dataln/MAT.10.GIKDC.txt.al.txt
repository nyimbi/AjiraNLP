3  .

13  -

19  ; Luk 

6  .

12  -

16  ) 

1  Naake Jesũ agĩĩta arutwo aake ikũmi na eerĩ hakuhĩ naake, akĩmahe ũhoti wa kũingata ngoma na wa kũhonia mĩrimũ ya mĩthemba yothe o na wonje wothe. 

2  Marĩĩtwa ma atũmwo acio ikũmi na eerĩ nĩ mo maya: wa mbere nĩ Simoni (ũrĩa wetagwo Petero), na mũrũ wa nyina Anderea; aariũ a Zebedi: Jakubu na mũrũ wa nyina Johana; 

3  Filipu na Baritholomayo; Toma na Mathayo ũrĩa warĩ mwĩtia wa mbeeca cia igooti; Jakubu mũrũ wa Alufayo, o na Thadayo; 

4  Simoni ũrĩa Mũzelote , na Judasi Mũisikariota, ũrĩa wakunyanĩire Jesũ. Jesũ gũtũma atũmwo acio ikũmi na eerĩ (Mar 

6  .

7  -

13  ; Luk 

9  .

1  -

6  ) 

5  Atũmwo acio ikũmi na eerĩ nĩ o Jesũ aatũmire, akĩmaatha akĩmeera atĩrĩ, “Mũtikaingĩre bũrũri wa andũ a Ndũũrĩrĩ, o na mũtikaingĩre itũũra o na rĩmwe rĩa Asamaria. 

6  No thiĩi kũrĩ ng'ondu iria ciũrĩĩte, na nĩcio andũ a Isiraeli. 

7   Mwathiĩ mũmahunjĩrie mũkĩmeeraga atĩrĩ, ‘Ũthamaki wa igũrũ ũrĩ hakuhĩ!’ 

8  Ningĩ mũhonie arĩa arũaru, mũriũkie arĩa akuũ, mũtherie arĩa marĩ na mĩrimũ mĩũru ya ngoothi, na mũingate ngoma. Mũheetwo tũhũ, heanaai tũhũ. 

9  Mũtigakuue thahabu kana betha, o na kana mbeeca o ciothe mĩhukoinĩ yanyu. 

10   Ningĩ mũtigakuue mondo ya rũgendo, kana nguo ingĩ, kana iraatũ ingĩ tiga o iria irĩ mwĩrĩ, o na kana mũtirima ũngĩ. Nĩ ũndũ-rĩ, mũruti wa wĩra no mũhaka aheeo kĩrĩa abataire. 

11  “Na rĩrĩa mwatoonya itũũra kana gĩcagi, mũgacaria mũndũ mwagĩrĩru, na mũgaikara gwake o kinya mũkoima kuo. 

12  Mwaingĩra mũciĩ-rĩ, mũkamba kũgeithia eene guo, 

13  nao eene mũciĩ maamũkĩria, mũkamaraathima, no maaga kwamũkĩra,, mũtikaũraathimage. 

14   Mũndũ aaga kũmũnyiita ũgeni kana kũmũthikĩrĩria, mũkiuma mũciĩ ũcio kana itũũra rĩu mũkeribariba rũkũngũ magũrũ. 

15   Ngũmwĩra na ma atĩ, Mũthenya wa Ituĩro Ngai nĩakaiguĩra andũ a Sodomu na Gomora tha gũkĩra andũ a itũũra rĩu! Kũnyariirwo kũrĩa kũrooka (Mar 

13  .

9  -

13  ; Luk 

21  .

12  -

17  ) 

16   “Atĩrĩĩrĩ, ndamũtũma ta ng'ondu gatagatĩinĩ ka njũũi. Nĩ ũndũ ũcio, gĩai na ũũgĩ ta nyoka, na mũkorwo mũrĩ ahooreri ta ndutuura. 

17   Mwĩmenyerereei nĩ ũndũ andũ nĩmakaamũneana Kĩamainĩ na mamũhũũrĩre thunagogiinĩ ciao. 

18  Ningĩ nĩ ũndũ wa rĩĩtwa rĩakwa nĩmũgaaciirithio mbere ya aathani na athamaki, nĩguo mũhunjie Ũhoro ũrĩa Mwega, kũrĩ andũ a Ndũũrĩrĩ. 

19  Mwatwarwo igootiinĩ mũtikaanetange na ũrĩa mũkoiga kana ũrĩa mũkaaria, nĩ ũndũ ihindainĩ rĩu nĩmũkeerwo ũrĩa mũkoiga. 

20  Ciugo iria mũkoiga itigaakorwo irĩ cianyu, igaakorwo irĩ cia Roho wa Ithe wanyu akĩaria arĩ thĩinĩ wanyu. 

21   “Atĩrĩĩrĩ, mũndũ nĩakaaneana mũrũ wa nyina ooragwo, naake mũciari aneane mwana wake. Nacio ciana nĩigookĩrĩra aciari na imoorage. 

22   Andũ oothe nĩmakaamũthũũra nĩ ũndũ wakwa. No ũrĩa ũgaakirĩrĩria kinya hĩndĩ ya mũthia nĩakaahonokio. 

23  Mwanyariirwo itũũrainĩ rĩmwe, ũragĩraai itũũra rĩrĩa rĩngĩ. Amu ngũmwĩra na ma atĩ, mũtikaarĩĩkia wĩra wanyu matũũrainĩ moothe ma Isiraeli Mũrũ wa Mũndũ atacookeete. 

24   “Gũtirĩ mũrutwo mũnene kũrĩ mũrutani wake, o na gũtirĩ ngombo nene kũrĩ mũmĩathi. 

25   Kwoguo mũrutwo nĩagĩrĩirwo nĩkũiganĩra angĩhaana ta mũrutani wake, nayo ngombo ta mũmĩathi. Angĩkorwo andũ nĩmeetĩĩte mũnene wa mũciĩ Beelizebuli-rĩ, githĩ andũ acio angĩ a mũciĩ matigeetagwo marĩĩtwa mooru gũkĩra rĩu! Ũrĩa mwagĩrĩirwo nĩgwĩtigĩra (Luk 

12  .

2  -

7  ) 

26   “Kwoguo mũtikaae gwĩtigĩra andũ nĩ ũndũ gũtirĩ ũndũ mũhumbĩre ũtakoimbũrio kana ũndũ mũhithe ũtakaamenyeka. 

27  Ũrĩa ngũmwĩrĩra ndumainĩ uugĩreei ũtheriinĩ, na maũndũ marĩa mwaigua na kĩheehũ, maanĩrĩreei mũhaicĩĩte nyũmba igũrũ. 

28  Tigaai gwĩtigĩra arĩa mooragaga mwĩrĩ no matingĩhota kũũraga muoyo, mwĩtigĩreei Ngai nĩ ũndũ no ahote kũniina mwĩrĩ na muoyo aciikie icuainĩ. 

29  Githĩ tũnyoni twĩrĩ tũtiendagio thendi ĩmwe? No gũtirĩ kanyoni o na kamwe kangĩgũa thĩ Ithe wanyu ũrĩa ũrĩ igũrũ ateetĩkĩrĩĩte. 

30  Ningĩ o na njuĩrĩ cianyu cia mũtwe nĩndare. 

31  Tondũ ũcio tigaai gwĩtigĩra; inyuĩ mũrĩ a goro gũkĩra tũnyoni tũingĩ! Kuumbũra kana gũkaana Kristũ (Luk 

12  .

8  -

9  ) 

32  “Mũndũ angiumbũra mbere ya andũ oige atĩ nĩ wakwa, na niĩ nĩngaamuumbũra mbere wa Awa ũrĩa ũrĩ igũrũ njuge atĩ nĩ wakwa. 

33   No mũndũ angĩngaana mbere ya andũ, na niĩ nĩngaamũkaana mbere ya Awa ũrĩa ũrĩ igũrũ. Ndiareehire thaayũ no ndaareehire haaro (Luk 

12  .

51  -

53  ; 

14  .

26  -

27  ) 

34  “Mũtigeciirie atĩ njũkĩĩte kũreehe thaayũ thĩ. Niĩ ndiũkĩĩte kũreehe thaayũ njũkĩĩte kũreehe haaro. 

35   Njũkĩĩte gũtũma mwanake ookĩrĩre ithe, na mũirĩĩtu ookĩrĩre nyina, na mũirĩĩtu ahika ookĩrĩre nyaciarawe, 

36  nacio thũ cia mũndũ iria njũru mũno igaakorwo irĩ o andũ a gwake mũciĩ. 

37  “Mũndũ wendeete ithe kana nyina gũkĩra ũrĩa anyendeete ti mwagĩrĩru gũtuĩka mũrutwo wakwa. Na ũrĩa wendeete mũũriũ kana mwarĩ kũrĩ ũrĩa anyendeete ti mwagĩrĩru gũtuĩka mũrutwo wakwa. 

38   Mũndũ ũrĩa wothe ũtekuoya mũtharaba wake anũmĩrĩre ti mwagĩrĩru gũtuĩka mũrutwo wakwa. 

39   Mũndũ ũrĩa ũkũgeria kũmenyerera muoyo wake nĩakoorwo nĩguo, no ũrĩa ũkũũrwo nĩ muoyo wake nĩ ũndũ wakwa nĩakaawona. Iheeo (Mar 

9  .

41  ) 

40   “Mũndũ wothe ũmwamũkagĩra inyuĩ nĩ niĩ aamũkagĩra, na ũrĩa ũnyamũkagĩra nĩ ũrĩa wandũmire aamũkagĩra. 

41  Mũndũ wothe wamũkagĩra mũnabii nĩ ũndũ nĩ mũnabii, nĩakaaheeo kĩheeo kĩrĩa kĩheagwo mũnabii, na mũndũ wothe wamũkagĩra mũndũ mũthingu nĩ ũndũ nĩ mũthingu, nĩakaaheeo kĩheeo kĩrĩa kĩheagwo mũndũ mũthingu. 

42  Ngũmwĩra atĩrĩ na ma, ũrĩa ũkaahe ũmwe wa arutwo aya aakwa anyiinyi o na gĩkombe kĩa maaĩ mahehu ma kũnyua nĩ ũndũ nĩ mũrutwo wakwa, ndakaaga kũheeo kĩheeo gĩake.”

