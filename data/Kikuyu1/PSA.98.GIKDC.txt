Ngai nĩwe wathaga thĩ yothe
1Inĩraai MWATHANI rwĩmbo rwerũ,
tondũ nĩekĩĩte maũndũ ma magegania;
guoko gwake kwa ũrĩo na hinya wake mũtheru nĩimũreehithĩirie ũhootani.
2MWATHANI nĩamenyithanĩĩtie ũhootani wake;
nĩoneetie ndũũrĩrĩ hinya wake wa kũhonokania.
3Nĩahingĩĩtie na wĩhokeku ũrĩa eerĩire andũ aake a Isiraeli;
thĩ yothe nĩyoneete ũhootani wa Ngai witũ.
4Inĩraai MWATHANI mũkeneete inyuĩ andũ oothe a thĩ;
mũgooceei na nyĩmbo mũkiugagĩrĩria nĩgũkena!
5Inaai mũkĩgoocaga MWATHANI!
Inaai mũkĩhũũraga inanda!
6Huuhaai tũrumbeeta na macoro,
na muugĩrĩrie nĩgũkena
mũrĩ mbere ya MWATHANI, mũthamaki witũ!
7Iria nĩrĩrurume,
o ũndũ ũmwe na ciũmbe ciothe iria irĩ thĩinĩ warĩo;
thĩ nĩĩine, o ũndũ ũmwe na atũũri aayo!
8Njũũĩ nĩihũũre hĩ;
irĩma nĩciine mbere ya MWATHANI ikeneete,
9tondũ nĩarooka gwatha thĩ.
Arĩathaga andũ a thĩ na kĩhooto
na amatuagĩre ũrĩa kwagĩrĩire.