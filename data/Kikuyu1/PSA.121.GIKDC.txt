MWATHANI nĩwe Mũtũgitĩri
1Ngũtiira maitho ndore irĩmainĩ;
ĩ ũteithio wakwa ũgũkiuma nakũ?
2Ũteithio wakwa ũngiuma harĩ MWATHANI,
ũrĩa wombire igũrũ na thĩ.
3We ndangĩreka ũtirũke;
mũkũmenyereri ndacũngaga.
4Mũmenyereri wa Isiraeli-rĩ,
ndacũngaga kana agakoma.
5MWATHANI nĩ we mũkũgitĩri;
arĩ hakuhĩ nawe nĩguo akũmenyagĩrĩre.
6Ndũrĩkagwo ũũru nĩ riũa mũthenya,
kana nĩ mweri
ũtukũ.
7MWATHANI nĩarĩkũgitagĩra kuuma moogwatiinĩ moothe;
nĩarĩmenyagĩrĩra muoyo waku.
8MWATHANI nĩarĩkũmenyagĩrĩra,
ũgĩthiĩ o na ũgĩcooka,
kuuma rĩu nginya tene na tene.