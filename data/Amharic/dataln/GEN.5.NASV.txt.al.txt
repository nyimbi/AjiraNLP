1  የአዳም የትውልድ ሐረግ እንደሚከተለው ነው፦ እግዚአብሔር (ኤሎሂም) ሰውን ሲፈጥረው በራሱ አምሳል አበጀው፤ 

2  ወንድና ሴት አድርጎ ፈጠራቸው፤ ባረካቸው፤ በተፈጠሩም ጊዜ “ሰው” ብሎ ጠራቸው። 

3  አዳም፣ ዕድሜው 

130   ዓመት በሆነ ጊዜ፣ እርሱን ራሱን የሚመስል ወንድ ልጅ ወለደ፤ ስሙንም ሴት ብሎ ጠራው። 

4  ሴት ሄኖስን ከወለደ በኋላ አዳም 

800   ዓመት ኖረ፤ ሌሎች ወንዶችና ሴቶች ልጆችንም ወለደ፤ 

5  አዳም በአጠቃላይ 

930   ዓመት ከኖረ በኋላ ሞተ። 

6  ሴት፣ ዕድሜው 

105   ዓመት ሲሆን ሄኖስን ወለደ፤ 

7  ሴት ሄኖስን ከወለደ በኋላ 

807   ዓመት ኖረ፤ ሌሎች ወንዶችና ሴቶች ልጆችንም ወለደ። 

8  ሴት በአጠቃላይ 

912   ዓመት ከኖረ በኋላ ሞተ። 

9  ሄኖስ፣ ዕድሜው 

90   ዓመት በሆነ ጊዜ ቃይናንን ወለደ፤ 

10  ሄኖስ ቃይናንን ከወለደ በኋላ 

815   ዓመት ኖረ፤ ሌሎች ወንዶችና ሴቶች ልጆችንም ወለደ። 

11  ሄኖስ በአጠቃላይ 

905   ዓመት ከኖረ በኋላ ሞተ። 

12  ቃይናን፣ ዕድሜው 

70   ዓመት ሲሆን መላልኤልን ወለደ፤ 

13  ቃይናን መላልኤልን ከወለደ በኋላ 

840   ዓመት ኖረ፤ ሌሎች ወንዶችና ሴቶች ልጆችንም ወለደ። 

14  ቃይናን በአጠቃላይ 

910   ዓመት ከኖረ በኋላ ሞተ። 

15  መላልኤል፣ ዕድሜው 

65   ዓመት በሆነ ጊዜ ያሬድን ወለደ፤ 

16  መላልኤል ያሬድን ከወለደ በኋላ 

830   ዓመት ኖረ፤ ሌሎች ወንዶችና ሴቶች ልጆችንም ወለደ። 

17  መላልኤል በአጠቃላይ 

895   ዓመት ከኖረ በኋላ ሞተ። 

18  ያሬድ፣ ዕድሜው 

162   ዓመት ሲሆን ሄኖክን ወለደ፤ 

19  ያሬድ ሄኖክን ከወለደ በኋላ 

800   ዓመት ኖረ፤ ሌሎች ወንዶችና ሴቶች ልጆችንም ወለደ። 

20  ያሬድ በአጠቃላይ 

962   ዓመት ከኖረ በኋላ ሞተ። 

21  ሄኖክ፣ ዕድሜው 

65   ዓመት በሆነ ጊዜ ማቱሳላን ወለደ፤ 

22  ሄኖክ ማቱሳላን ከወለደ በኋላ አካሄዱን ከእግዚአብሔር (ኤሎሂም) ጋር በማድረግ 

300   ዓመት ኖረ፤ ሌሎች ወንዶችና ሴቶች ልጆችንም ወለደ። 

23  ሄኖክ በአጠቃላይ 

365   ዓመት ኖረ፤ 

24  ሄኖክ አካሄዱን ከእግዚአብሔር (ኤሎሂም) ጋር አደረገ፤ እግዚአብሔር (ኤሎሂም) ስለ ወሰደውም አልተገኘም። 

25  ማቱሳላ፣ ዕድሜው 

187   ዓመት ሲሆን ላሜሕን ወለደ፤ 

26  ማቱሳላ ላሜሕን ከወለደ በኋላ፣ 

782   ዓመት ኖረ፤ ሌሎች ወንዶችና ሴቶች ልጆችንም ወለደ፤ 

27  ማቱሳላ በአጠቃላይ 

969   ዓመት ከኖረ በኋላ ሞተ። 

28  ላሜሕ፣ ዕድሜው 

182   ዓመት በሆነ ጊዜ፣ ልጅ ወለደ። 

29  ስሙንም “እግዚአብሔር (አዶናይ) በረገማት ምድር ከልፋታችንና ከጒልበታችን ድካም ያሳርፈናል” ሲል ኖኅ ብሎ ጠራው። 

30  ላሜሕ ኖኅን ከወለደ በኋላ፣ 

595   ዓመት ኖረ፤ ሌሎች ወንዶችና ሴቶች ልጆችንም ወለደ። 

31  ላሜሕ በአጠቃላይ 

777   ዓመት ከኖረ በኋላ ሞተ። 

32  ኖኅ ዕድሜው 

500   ዓመት ሲሆን ሴምን፣ ካምንና ያፌትን ወለደ።

