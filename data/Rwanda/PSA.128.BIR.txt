Ihirwe ry'abubaha Uhoraho
1Indirimbo y'abazamuka bajya i Yeruzalemu.
Hahirwa umuntu wese wubaha Uhoraho,
hahirwa umuntu ufite imigenzereze ishimisha Uhoraho.
2Dore nawe uzatungwa n'umurimo ukora,
uzahirwa ugubwe neza.
3Mu rugo rwawe, umugore wawe azororoka nk'umuzabibu urumbuka,
ameza yawe abahungu bawe bazayakikiza bameze nk'ingemwe z'iminzenze.
4Uko ni ko Uhoraho azaha umugisha umugabo umwubaha.
5Uhoraho naguhe umugisha ari i Siyoni,
wirebere ihirwe rya Yeruzalemu igihe cyose ukiriho,
6wisazire ubonye abuzukuru bawe.
Amahoro nabe muri Isiraheli!