1  Zaburi y'umuyobozi w'abaririmbyi, iririmbwa hacurangwa inanga y'imirya umunani. Ni zaburi ya Dawidi. 

2  Uhoraho, tabara! Dore indahemuka zishizeho, abanyamurava na bo ntibakibaho. 

3  Umuntu akinga mugenzi we ukuri, akamubwiza akarimi keza kuzuye uburyarya. 

4  Uhoraho, tsemba abanyakarimi keza, uzibye abavugana ubwirasi. 

5  Baravuga bati: “Tuzi kuvuga neza tuzatsinda, ni nde wahangara amagambo yacu ngo adutegeke?” 

6  Uhoraho aragira ati: “Uhereye ubu ndahagurutse, ntabaye abanyamibabaro bakandamijwe, ntabaye n'abakene bafite amaganya. Nzabarinda ababasuzugura bakabacira mu maso.” 

7  Ibyo Uhoraho avuga biratunganye, ni nk'ifeza yatunganyirijwe mu ruganda, ndetse yatunganyijwe incuro ndwi. 

8  Uhoraho, wowe ubwawe uzabisohoza, uzadukiza uturinde bene abo bantu iteka ryose. 

9  Dore ingeso mbi zasakaye mu bantu, abagome ntibagira icyo bishisha.

