1  Igisigo gihanitse cya Dawidi. Ni isengesho yasenze igihe yahungiraga mu buvumo. 

2  Ndatabaza Uhoraho ndanguruye ijwi, koko ndatakambira Uhoraho ndanguruye. 

3  Ndamutura amaganya yanjye, amakuba yanjye nyamumenyeshe. 

4  Uhoraho, dore ncitse intege, inzira nyuramo abanzi bayitezemo imitego, nyamara wowe uzi aho nkwiye kunyura. 

5  Reba iburyo bwanjye witegereze, simfite umuntu undengera, simfite aho mpungira nta n'umuntu unyitaho. 

6  Uhoraho, ni wowe ntabaza, narakubwiye nti: “Uri ubuhungiro bwanjye, ni wowe gusa mfite kuri iyi si.” 

7  Tega amatwi wumve gutaka kwanjye, koko mfite intege nke cyane, unkize abantoteza kuko bandusha imbaraga. 

8  Meze nk'uri muri gereza unkuremo, unkuremo kugira ngo mbone uko ngushimira. Ubwo ni bwo nzagushimira ineza wangiriye, nyigushimire nkikijwe n'intungane.

