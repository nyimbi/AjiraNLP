1  Zaburi y'umuyobozi w'abaririmbyi, iririmbwa hacurangwa umurya w'inanga. Ni zaburi ya Dawidi. 

2  Mana indenganura, ningutabaza ujye untabara. Ubwo nari mu makuba warangobotse, n'ubu ungirire impuhwe wumve amasengesho yanjye. 

3  Mwa bantu mwe, muzantesha agaciro mugeze ryari? Muzakunda ibitagira umumaro mugeze ryari? Ese ibinyoma byo muzabishyigikira mugeze ryari? Kuruhuka. 

4  Nimumenye ko Uhoraho yitoranyirije indahemuka, Uhoraho iyo mutakambiye arantabara. 

5  Nimurakara ntibikabatere gukora icyaha, nijoro muryamye mujye mubitekereza mutuje. Kuruhuka. 

6  Nimuture ibitambo bikwiye, mubiture Uhoraho mumwiringire. 

7  Benshi baravuga bati: “Icyaduha ishya n'ihirwe. Uhoraho, turebane impuhwe utwakire.” 

8  Ariko jyewe wanyujuje ibyishimo byinshi cyane, ibyishimo biruta ibyo bagira igihe ingano zabo zarumbutse, n'ibyo bagira igihe divayi ari nyinshi cyane. 

9  Nzajya ndyama nsinzire nta cyo nishisha, kuko Uhoraho, ni wowe wenyine umpa amahoro.

