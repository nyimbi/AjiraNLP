1  Uhoraho arambwira ati: 

2  “Yewe muntu, mbese urubaho rw'umuzabibu n'amashami yawo, birusha iki izindi mbaho z'ibiti byo mu ishyamba? 

3  Mbese rushobora kubāzwamo igikoresho cy'ingirakamaro? Mbese barubāzamo akabaho ko kumanikaho ibikoresho? Reka da! 

4  Akamaro karwo ni ako gucanwa gusa. None se rumaze gushya imitwe yombi, igihimba na cyo kigakongoka, rwaba rukimaze iki? 

5  Niba nta kamaro rwari rufite rukiri ruzima, ruzamara iki nyuma yo gushya rugakongoka?” 

6  Ni cyo gituma Nyagasani Uhoraho avuga ati: “Nk'uko narobanuye urubaho rw'umuzabibu mu biti byo mu ishyamba ngo rucanwe, ni ko nzagenzereza abatuye Yeruzalemu. 

7  Nzabahana nubwo barokotse umuriro, nyamara kandi uwo muriro ni wo uzabatsemba. Nimbahana muzamenya ko ndi Uhoraho. 

8  Igihugu cyabo nzagihindura ikidaturwa kuko bampemukiye.” Uko ni ko Nyagasani Uhoraho avuze.

