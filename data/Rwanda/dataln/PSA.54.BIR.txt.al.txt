1  Zaburi y'umuyobozi w'abaririmbyi, iririmbwa hacurangwa umurya w'inanga. Ni igisigo gihanitse cya Dawidi. 

2  Yagihimbye igihe Abanyazifu basangaga Sawuli bakamubwira ko Dawidi yihishe iwabo. 

3  Mana, unkure mu kaga kubera ubushobozi bwawe, ni wowe ufite ububasha undenganure. 

4  Ayii! Mana, umva ugusenga kwanjye, tega amatwi wumve ibyo nkubwira. 

5  Abanyamahanga barampagurukiye, abanyarugomo barashaka kunyica, nta gutinya Imana bibarangwaho. Kuruhuka. 

6  Dore Imana ni yo ingoboka, Nyagasani ari ku ruhande rw'abanshyigikira. 

7  Mana, abanzi banjye ubiture ibibi bangirira, ubatsembe kubera ko ucisha mu kuri. 

8  Uhoraho, nzagutambira igitambo mbikuye ku mutima, nzagushimira kubera ineza ugira. 

9  Koko wankijije amakuba yanjye yose, none ababisha banjye ndabishima hejuru.

