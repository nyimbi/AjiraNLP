Rob Ke Nying Warga
Timodhy beehda ngaa maa rihj maa ayiih lum Jeacuu, anahg ngad paan cuohn ne Aacya me thiin. Men anahg nyaar Ujudea maa wahn anahg Ugriihg. Anahg ngad waahdh Poal maa Poal na konye konyo thiow yi tiihy puohny lum Juog. Wargahng mar umodho naa agweed Poale yihr Timodhy rubo kaa nying nyepinye adahg me teeg.
Ngo toohn ngo ke nying puohny giih toohd keew akuud yaa yiiho. Anaa arob yaa ucahbe kejea upiny ni beehda gihn me raaj me dhaano bodho yoade nea luube me be nyoadh now anyoadh yihre kedea nea caame mooge akweehre kedea ukweere ke nyuohm. Wargahng ni thiow nyoadh gihn yug bang kar kaahn akuud yaa yiiho maa nyoadh kwaad yaa nahg jo doong wong maalo yi kiin yaa yiiho maa yaa kony giih gen.
Gug gen puohny Timodhy ke ka doohnge ne ngad tiihj me beer yihr Jeacuu Kriihjto kedea kar ka manye teehng akuude keew yaa yiiho me thoohdh.
Kaa Acaan Luube
Lum umodho 1:1-2
Rob ke nying akuud yaa yiiho maa yaa kaahn ngo 1:3-3:16
Rob yihr Timodhy ke nying tiihj gihre 4:1-6:21