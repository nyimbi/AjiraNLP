Rob Ke Nying Warga
Tiihtuj anahg dhaano acielo keew yaa padh Judea naa adoohng ne ngad yiiho gihr Kriihjto maa adoohng ne ngad tiihj ke Poal kedea ngad konye yi tiihy nyaay lum Juog. Poal warga gihn agweede ke yihr Tiihtuj ngaa na kony ngo yi piny Kread. Anaa wii kun nu ne maany tiihy akuud gihr yaa yiiho. Warga rubo kaa nying nyepinye adahg me teeg.
Mar umodho rubo kaa nying ka beehn yaa wong maalo yi akuud gihr yaa yiiho ubeehd gene kii ngo adoohnge nea ke romo ke beehdo ke dhe yooh me raaj yi thoohdh yaa Kread. Riown gen rob ka puohny Tiihtuje teehng nyoge me thoohdh yi wod Juog, cuow me doonge maahn me doonge (ge udo ne puohny nyetheamaahn), yaa rihj kedea baahng. Gug gen Poal toohn Tiihtuj ka nying ka beehdo gihr yaa yiiho, adoohnge doohr ke rog kedea mag gom, maa wii akwahdho kedea peehm kedea paahng kiin nyoge yi akuud yaa yiiho.
Kaa Acaan Luube
Lum umodho 1:1-4
Yaa tiihj yi wod Juog 1:5-16
Tiihy kwaad teehng yaa wod Juog 2:1-15
Toohn nyoge 3:1-11
Gug lubo 3:12-15