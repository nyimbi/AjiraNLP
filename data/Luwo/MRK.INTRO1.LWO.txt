Rob Ke Nying Kitaab
“Ciig Beer ke nying Jeacuu Kriihjto ge Waahd Juog.” (1:1)
Ngo anyoadh Maarkoe kejea Jeacuu gihre beehda tiihj kedea tee nud yihre. Teege niid kii dhe yoohn puohny gihre, yi taaj atiihb ukeehg kedea yi wii adhemuohme piny. Jeacuu ree cuohne cuohno ne ngaa maa adoohng ne dhaano utaahngo maa abeehn ne cub wahye beere nyoge adhemuohm tooro rog gen.
Maarko agweehdo ke nying Jeacuu ke dhe yooh me ne dahr. Maarko kuu arubo ne cohg ke nying luube wale puohny gihr Jeacuu, abea ngo anieng rob ke nying giih atiihye.
Batien naa arub Maarkoe ka me thiin ke nying Joon Ngad Luogwahy, kaa amuoje wiih Jeacuu kedea kaa atum atiihb ukeehge Jeacuu e ngo aguo rob ke nying thiehdh naa athiehdhe nyoge ke dhe yoohn kaa apuohnye.
Anyoadh Maarkoe kejea Jeacuu utiihyo yihr Juog kedea abeehn ne tiihy gihn daahd Juoge. Giih me gaahy nyoge, thiehdh nyoge, taaj atiihb ukeehg kedea tee ne yihre. Giih nu ge naa anyoadh ngo yihr yaa upiny kejea Jeacuu beehda Waahd Juog adiehr muon (15:39). Cahr Jeacuu yi thoo e ne meehg nyoge yiih giih atiihye cang.
Kaa Acaan Luube
Ka thob Ciig Beer 1:1-13
Puohny yihr nyoge Gaalili 1:14-9:50
Aay Gaalili ne ci Jeruucalem 10:1-52
Nihn dhe caahn Jeruucalem kedea buude 11:1-15:47
Kaa acahr Jeacuue yi thoo 16:1-8
Ruohdh maa acahro kedea tihnge paar maalo 16:9-20