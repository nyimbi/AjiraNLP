Rob Ke Nying Warga
Goan ka duohng yi riown wargahng Poal naa agweede yihr Timodhy beehda puohny wa ka nahge nyethiin kedea ngad kony yihr Poal. Gihn teeg yea keraahyo beehda guum. Timodhy apuohny kedea cwihnye aciihm ne mag rob kedea puohny ke nying Jeacuu Kriihjto beer mee ke nud cwihny. Kare nud umage puohny adiehr gihr Ciig Beer kedea lum Anweehd gihn acoon kedea uyuge tiihye wa ngad puohny maa ngad nyoadh lum Juog, giih me yuge cang kii raahm kedea mahn ke nyoge mooge.
Timodhy atoohn ne cohg ke nying ka raaje kii ngo nea ree amade yi yug giih beehl kedea peehm ke toohd me gihn me kony gene tooro, abea ge lyaahb wudh yaa lihng gen urwaahny gene.
Yihdh giih ni cang e aber yihr Timodhy e kar kaa naa abeehd Poale maa gihn anaa acube yi cwihny yiiho gihre, teeg cwihny, guum maa raahm yi bahng.
Kaa Acaan Luube
Lum umodho 1:1-2
Muohj kahw kedea doohr 1:3-2:13
Atoohno 2:14-4:5
Beehd mar Poal ke ngude 4:6-18
Gug luube 4:19-22