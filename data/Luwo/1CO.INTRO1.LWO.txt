Rob Ke Nying Warga
Dhog gihr umodho naa aoohr Poale yihr yaa Korindh ngo anaa agweed kaa nying gwiir dhe yoohn beehdo kedea yiiho gihr akuud yaa yiiho naa athob Poale yi geen Korindh. Geen Korindh anaa anahg geew gihr yaa Griihg me duohng keter, kedea e naa anahg geen duohng gihr dhaahr Roama gihr Akaayo. Korindh anahg geew maa awiihj ke nying kuohn ngiew giih ne yea, dhe yoohn wuohbo, giih tooy cwihny ne yug yea kedea dhog yiehdh kway Juog me thoohdh me ne keede.
Poal gihn teeg naa anuu umodho yihre anahg gwiir giih reje naa ayug rog gen neehn paah kedea yug giih tooy cwihny keew akuud yaa ayiiho, kedea luube ke nying giih bal maa nyuohm, luube ke nying ngahy nyepinye, ke nying loohng akuud yaa ayiiho, ke nying muuny Wahy Juog kedea ke nying cahro yi thoo. Ka rub Ciig Beere ke nying luube giih ni ngo anyoadhe ne cohg.
Ngol 13 nyoadh ngo kejea nhyaahro e naa muuny Juog me beer keter naa acube yihr joe, e naa goan deeh gihn rom ke ngahyo ne dug yi kitaab gihn.
Kaa Acaan Luube
Lum umodho 1:1-9
Paah kiin akuud yaa ayiiho 1:10-4:21
Giih bal kedea dhe yoohn beehdo paajo 5:1-7:40
Akuud yaa yiiho kedea yaa kwihy Juog 8:1-11:1
Dhe yoohn beehdo yaa akuud yaa yiiho kedea wuor Juog 11:2-14:40
Cahro gihr Kriihjto kedea jo ayiiho 15:1-58
Muuj ke nying jo ayiiho yi Judea 16:1-4
Gihr ngud Poal kedea gug luube 16:5-24