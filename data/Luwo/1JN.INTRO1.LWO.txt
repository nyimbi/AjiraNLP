Rob Ke Nying Warga
Warga gihr Joon naa agweede umodho, ngo agweed kaa nying nyepinye ariow me teeg. Mar umodho beehda ne ciihm cwihny yaa kwaan ngo beere ge ubeehdo yi wad ke Juog kedea Waahde Jeacuu Kriihjto. Riown gen beehda ne toohn yaa kwaan warga gihn ni ubahnge puohny gihr yaa ucahb be lihng gene. Puohny gihn nu wad ke Juog raanye raanyo. Puohny gihn nu aniing ngo kejea giih reje yug rog gen ke nying beehdo upiny kan nyoadh ngo kejea Jeacuu Waahd Juog be rom nahg dhaano utaahngo. Yaa ucahb giih nu ngo atahr gene kejea boadh wahy yoad kii beehdo e dhaano be dier ke nying kuowo upiny gihn ni. Ge arubo kejea boadh wahy be naa yi nud cwihny kedea nhaahro maa wad.
Ne duog wiih lubo gihn ni, e Joon agweehdo urube ne dahr kejea Jeacuu Kriihjto anahg dhaano utaahngo ke ngude, kedea ubare maalo ke rob kejea dhiil gene rog gen ke nhyaaro naa acielo acielo.
Kaa Acaan Luube
Lum umodho 1:1-4
Daahr kedea muudho 1:5-2:29
Nyethen Juog kedea nyethen atiihb ukeehg 3:1-24
Adiehr kedea gihn me raaj 4:1-6
Jo yiiho dhiil gene rog gen ke nhyaaro 4:7-21
Teeg yiiho 5:1-21