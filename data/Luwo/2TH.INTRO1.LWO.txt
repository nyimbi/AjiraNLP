Rob Ke Nying Warga
Alyaahb gihn ayug ree ke nying duuo gihr Jeacuu abar maalo ke duub nyepinye kiin akuud yaa yiiho Thecaaloanika. Riown wargahng agweed Poale yihr yaa yiiho Thecaaloanika rubo kaa nying gihn anaa angaahd nyoge naa kar duuo gihr Jeacuu keehdo ngo abeehno. Acohge piny wudh nyoge kejea duuo gihr Jeacuu be yug ree uwahdhe ka ubeehn raahyo ukeehde guge thar ruohdh gihr gihn me padh me cuohn ne ‘Ngad Anyoohne’ ge udihng mahn keehd Jeacuu ni.
Maa anyoadh Poale ngo yihr yaa ukwaan wargahng ni kejea mag gene yi yiiho gihr gen beer mee keehd me nud giih me reje wale raahme. Ubeehn kwaad dhaane utiihye ke cam ne boadh ree wa maa anaa ayug Poale maa jo tiihyo keehde, umahg gene yi tiihj gihn me beer.
Kaa Acaan Luube
Lum umodho 1:1-2
Muohj Kahw kedea leej 1:3-12
Puohny ke nying duu Jeacuu 2:1-17
Rob ke nying dhe yoohn beehdo me nyaahn 3:1-15
Gug luube 3:16-18