Rob Ke Nying Warga
Warga gihn agweed Jeamije ngo beehda luub cohg wihj. Cohg wudh nyoge yihdh giih me thoohdh ke dhe yoohn giih atiihj. Warga gihn ngo agweed ke yihr yaa akeedho ke bang upiny cang giih acub rog gen yihr Juog. Jeamij agweehdo kaa dhe yoohn ucaale ke duol me teeg ne cohg luube piny ke nying loohng gihr tiihj kedea nyoadh dhe yoohn jo yiiho ne kaahn gene. Ngo arubo ke nying nyepinye me thoohdh mee giih yug rog gen keew jo yiiho, neehn lonyo kedea kahj, giih utum, beehdo me beer, kwany kiin nyoge, mad yiiho ke tiihj, rob ne yahng, loohng, weehr, nhyaam, dhaahl, beel, guum kedea kway Juog.
Warga gihn ni niing ngo kejea yiiho ge caahdh kaa tiihj tiehd keew jo ayiih Juog.
Kaa Acaan Luube
Lum umodho 1:1
Yiiho kedea loohng 1:2-8
Kahj kedea lonyo 1:9-11
Med cwihny kedea utum 1:12-18
Lihng kedea tiihy nyepinye 1:19-27
Toohn ke nying paahng keew nyoge 2:1-13
Yiiho kedea tiihj 2:14-26
Ngad yiiho kedea leebe 3:1-18
Ngad yiiho kedea yaa upiny 4:1-5:6
Dhog yiehdhe me thoohdh ne cohg nyepinye 5:7-20