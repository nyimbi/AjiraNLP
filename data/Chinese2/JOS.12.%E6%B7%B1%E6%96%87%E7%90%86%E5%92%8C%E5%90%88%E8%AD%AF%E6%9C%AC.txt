1 約但東日出之所、自亞嫩谷至黑門山、及東方亞拉巴全地、以色列人擊其二王、取其土地如左、  2亞摩利王西宏都希實本、其所轄之地、自亞嫩谷濱之亞羅珥、及谷中之邑、與基列之半、至亞捫界之雅博溪、  3又東方亞拉巴、至基尼烈海、又至東方亞拉巴之鹽海、通伯耶西末之道、南至毘斯迦山麓、  4又巴珊王噩、利乏音族所遺者、都亞斯他錄、暨以得來、  5其所轄之地、黑門山、撒迦、巴珊全地、至基述    瑪迦二族之界、及基列之半、至希實本王西宏之界、  6此二王、為耶和華僕摩西與以色列人所擊、摩西以其地予流便人、迦得人、及瑪拿西半支派為業、○
約書亞擊殺之王
7 約但之西、自利巴嫩谷之巴力迦得、至上西珥之哈拉山、約書亞與以色列人擊其王、以其地予以色列支派為業、循其班列、  8即山地、窪地、亞拉巴、山麓、曠野、南土、乃赫人、亞摩利人、迦南人、比利洗人、希未人、耶布斯人之地、  9其王如左、耶利哥王、近伯特利之艾王、  10耶路撒冷王、希伯崙王、  11耶末王、拉吉王、  12伊磯倫王、基色王、  13底璧王、基德王、  14何珥瑪王、亞拉得王、  15立拿王、亞杜蘭王、  16瑪基大王、伯特利王、  17他普亞王、希弗王、  18亞弗王、拉沙崙王、  19瑪頓王、夏瑣王、  20伸崙米崙王、押煞王、  21他納王、米吉多王、  22基低斯王、都迦密之約念王、  23都那法多珥之多珥王、都吉甲之戈印王、  24得撒王、共三十一王、