1   耶穌基督僕保羅   提摩太、書達腓立比屬基督耶穌之諸聖徒、及諸監督執事、  

2  願恩惠平康、由我父上帝及主耶穌基督歸爾、○ 為門徒感謝祈求 

3  我每懷念爾、則謝我上帝、  

4  為爾眾祈時、恆欣然而求、  

5  緣爾自始迄今、共與福音、  

6  我深信肇善工於爾者、必成之、以迄耶穌基督之日、  

7  我如是念爾眾宜也、蓋爾在我心、以爾於我縲絏中、及明辨而證福音之際、與我共與乎恩也、  

8  我體耶穌基督之心戀慕爾眾、上帝為之證、 求主使其多結善果 

9  我所祈者、使爾愛於知識通達而愈充溢、  

10  致能驗至善、純粹無疵、迄於基督之日、  

11  充以義之實、由耶穌基督、致榮與頌歸於上帝、○ 保羅受縲絏福音益見廣傳 

12  兄弟乎、我欲爾知、我所遭之事、適以廣福音之傳、  

13  致我緣基督而受之縲絏、徧揚於御營、以及各方、  

14  且使宗主之兄弟、多因我縲絏、益毅然宣上帝道而無懼、  

15  夫宣基督、以媢嫉紛爭者有之、以善意者亦有之、  

16  此則出於愛、知我之立、為辯福音也、  

17  彼則出於樹黨、非誠也、欲增我縲絏之苦耳、  

18  然則何如乎、無論或偽或誠、基督是宣、我則樂之、且終樂之、  

19  蓋我知此、由爾祈禱、及所賜耶穌基督之神、終必使我得救、 保羅願以生死榮耀耶穌 

20  依我之企望、概無所愧、而毅然如常、今或生或死、基督將於我身丕顯、  

21  蓋我之生即基督、死亦有益、  

22  若生於形軀、成我功果、則不知當何擇也、  

23  蓋我迫於二者之間、欲歸與基督偕在、是為愈美、  

24  但居於形軀、為爾之故為尤要、  

25  既深信此、則知我必仍存、且與爾眾同居、致爾進益而樂於道、 勸門徒一心一意持守福音 

26  俾爾緣基督耶穌而誇者、因我而溢、以我復與爾同在也、  

27  惟爾處世、須合乎基督之福音、使我或就爾、或離爾、得聞爾事、即爾堅立於一心一志、為福音之道而戰、 勿懼仇敵 

28  概毋為敵所驚、其表彰也、於彼則為敗亡、於爾則為濟救、乃由上帝也、  

29  蓋因基督賜爾、不第信之、亦為之受苦、  

30  爾有戰爭、如昔見於我、今聞於我者也、

