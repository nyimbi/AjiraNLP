1  上帝歟、爾棄我儕、而破敗之、加以忿怒、尚其復興我儕兮、  

2  爾使地震、而破裂之、因其顫動、祈治其缺兮、  

3  爾使爾民遇難、以致眩之酒飲我兮、  

4  敬畏爾者、賜之以旗、使為真理揚起兮、○  

5  求爾俞允我、拯以右手、俾爾所愛者得釋兮、  

6  上帝以其聖而言曰、我必歡欣、分割示劍、勘丈疏割谷兮、  

7  基列屬我、瑪拿西亦屬我、以法蓮為我首鎧、猶大為我杖兮、  

8  摩押為我浴盤、將於以東而投我屨、非利士歟、因我而歡呼兮、○  

9  誰導我入堅城、誰引我至以東兮、 倚恃上帝勝敵 

10  上帝歟、爾非棄我乎、上帝歟、爾不與我軍偕出兮、  

11  求爾助我攻敵、人之輔助、乃徒然兮、  

12  我恃上帝、毅然而行、彼乃踐踏我敵兮、

