1   所羅門祈禱既畢、火降自天、焚其燔祭與他祭、耶和華之榮光充滿其室、  

2  因耶和華之榮光充耶和華室、祭司不能入焉、  

3  以色例眾目睹火降、與耶和華之榮光在於室上、則俯伏於鋪石處、崇拜稱謝耶和華曰、惟彼為善、慈惠永存、  

4  時、王與民眾獻祭於耶和華前、 所羅門與民獻祭 

5   所羅門王獻牛二萬二千、羊十二萬、如是、王與民眾區別上帝之室為聖、  

6  諸祭司循職侍立、利未人亦然、執耶和華之樂器、乃大衛稱謝耶和華所製、因其慈惠水存、藉利未人頌讚時所用者、祭司對眾吹角、以色列人咸立、  

7  所羅門亦區別耶和華室前院中為聖、於此獻燔祭、及酬恩祭之脂、因其所製之銅壇、不足以容燔祭素祭與脂也、 集民守節 

8   所羅門與以色列眾、自哈馬道、至埃及溪、集為大會、守節期七日、  

9  第八日設肅會、以守別壇為聖之禮七日、又守節期七日、  

10  七月二十三日、王遣民眾、各歸其幕、因耶和華施恩於大衛、與所羅門、及其民以色列、皆中心歡悅焉、○  

11  所羅門建耶和華室、及王宮室告成、於耶和華室、及己宮室、凡其心所欲作者、盡皆順遂、而竣厥工、 耶和華之警戒與應許 

12  是夕耶和華見於所羅門、諭之曰、我聞爾祈、而簡此所、以為祀我之室、  

13  若我使天閉塞不雨、或使蝻蝗食其土產、或使疫癘行於我民、  

14  如我民以我名而稱者、自卑而禱、求我之面、離其惡行、我必自天垂聽、赦宥其罪、而治其地、  

15  在此之禱、我必啟目顧之、側耳聽之、  

16  蓋我已簡斯室、區別為聖、使永為我寄名之所、我目我心、必恆在此、  

17  如爾行於我前、克肖爾父大衛、遵我所命、守我典章律例、  

18  我必固爾國位、依我與爾父大衛所立之約曰、爾不乏人、治以色列、  

19  若爾背逆、棄我所示爾之典章誡命、往事他神、而崇拜之、  

20  我必自我所賜之地、拔其根株、棄此為我名區別為聖之室、而不之顧、使於列國中、作諺語、為話柄、  

21  此室雖高、凡過之者、必駭異曰、耶和華曷如是待此地此室乎、  

22  則將應之曰、昔其上帝耶和華、導其列祖出埃及、彼乃棄之、歸向他神、崇拜奉事之、故降是災於彼、

