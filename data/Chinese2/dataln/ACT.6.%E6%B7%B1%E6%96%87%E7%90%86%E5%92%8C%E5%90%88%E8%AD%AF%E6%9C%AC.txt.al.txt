1  當時、門徒增多、有操希利尼音之猶太人、訾議希伯來人、因每日供給、而忽其嫠也、  

2  十二徒召眾門徒曰、我儕遺上帝道、而几筵是役、非宜也、  

3  兄弟乎、當於爾中擇有令名、充於聖神及智者七人、我儕將立之以司斯事、  

4  我則專務祈禱宣道、 立司提反等為教役 

5  眾悅其言、遂選司提反、乃充信與聖神者、及腓利、伯羅哥羅、尼迦挪、提門、巴米拿、並進教之安提阿人尼哥拉、  

6  立之於使徒前、遂祈禱手按之、○  

7  上帝之道益興、門徒之數極盛於耶路撒冷、祭司之順服斯道者亦眾、○ 司提反大有信心多行奇事有人與之爭辯 

8   司提反充於恩與能、大行異蹟奇兆於民中、  

9  有稱利百地拿會堂、及古利奈、亞力山太、基利家、亞西亞之會堂者數人、起而與司提反辯論、  

10  司提反以智與神而言、眾莫能禦、 捉拿司提反賄人作證控其毀謗律法 

11  遂賄人使言曰、我儕曾聞其有謗凟摩西及上帝之言、  

12  乃聳動眾民與長老、士子、突至而執之、曳至公會、  

13  設偽證者、曰、此人出悖逆聖所、及律法之言不已、  

14  蓋我儕曾聞其言、曰、斯拿撒勒   耶穌、將毀此所、且易摩西授我之規、  

15  坐公會中者、皆注目司提反、見其容如天使之容焉、

