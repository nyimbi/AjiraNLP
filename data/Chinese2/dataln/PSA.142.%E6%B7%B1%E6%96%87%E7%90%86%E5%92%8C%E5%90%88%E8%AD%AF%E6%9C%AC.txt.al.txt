1  我揚聲呼籲耶和華、揚聲懇求耶和華兮、  

2  我於其前、傾吐我苦情、陳述我患難兮、  

3  我靈昏憒之時、爾知我徑、敵在我行之途、暗為設網兮、  

4  試觀我右、無人識我、無處避難、無人顧我兮、  

5  耶和華歟、我呼籲爾、謂爾為我避所、在生人之地、爾為我業兮、  

6  我底於至微、其聽我呼籲、拯我於迫我者、以其強於我兮、  

7  導我出囹圄、俾我稱頌爾名、爾將厚待我、義人環我兮、

