1   耶穌語民諸言既畢、遂入迦百農、  

2  有百夫長之愛僕、病將死、  

3  風聞耶穌、遣猶太長老、求之來醫其僕、  

4  乃詣耶穌懇求曰、爾為之行此、其人宜也、  

5  以其愛我民、為我建會堂、  

6  耶穌偕往、距室不遠、百夫長遣友就而謂之曰、主毋勞、爾臨我舍、我不堪也、  

7  即我就爾、亦覺不堪、第發一言、我僕必愈、  

8  蓋我隸人權、有士卒隸我權、命此往則往、彼來則來、命僕行是則行是、  

9  耶穌聞而奇之、回顧從者曰、我語汝、如是之篤信、即以色列中、亦未之見也、  

10  所遣者歸、見僕已愈、○ 使嫠婦之子復活 

11  未幾、耶穌適一邑、名拿因、其徒及大眾同行、  

12  近邑門、有舁死者出、其母獨此子而嫠、邑民送之者甚眾、  

13  主見而憫之、曰、毋哭、  

14  遂近按其櫬、舁者止、耶穌曰、少者、我命爾起、  

15  死者起而坐且言、遂付之於其母、  

16  眾驚懼、歸榮上帝曰、大先知興於我中、上帝臨格其民矣、  

17  此聲聞徧於猶太及四方、○ 約翰遣門徒見耶穌問其是基督否 

18   約翰之徒以斯事悉告之、  

19  約翰遂召其徒二人、遣詣耶穌曰、當來者爾乎、抑他人是望乎、  

20  二人詣耶穌曰、施洗約翰遣我詣爾云、當來者爾乎、抑他人是望乎、  

21  時耶穌醫諸疾病痛苦、及患惡鬼者、且多賜瞽者得明、 耶穌命門徒以所見所聞者轉達約翰 

22  遂語之曰、以爾所見所聞往告約翰、如瞽者明、跛者行、癩者潔、聾者聰、死者甦、貧者聞福音、  

23  凡不我棄者福矣、○ 耶穌論約翰 

24   約翰之使者退、耶穌舉約翰語眾曰、爾曩出野何觀耶、風動之葦乎、  

25  抑爾出何觀耶、衣毳衣者乎、夫文繡膏粱者、在王宮也、  

26  然則爾出何觀耶、先知乎、是也、我語汝、且卓越於先知也、  

27  此即經所謂、我遣我使先爾、以備爾路者也、  

28  我語汝、婦之所生、未有大於約翰者、然在上帝國之微者、猶大於彼也、 猶太人不悅約翰亦不悅耶穌耶穌指責其非 

29  庶民與稅吏、既受約翰之洗、聞之遂義上帝、  

30  惟法利賽人與律師未受其洗、自暴而拒上帝之旨、  

31  又曰、斯世之人、我何以比之、其何似耶、  

32  似童子坐於市、相呼曰、我吹籥、爾不踊、我舉哀、爾不哭、  

33  蓋施洗約翰至、不食餅、不飲酒、爾言其患鬼、  

34  人子至、式食式飲、爾言其嗜食甘酒、稅吏罪人之友也、  

35  夫智也、惟其弟子義之、○ 婦人以淚濕耶穌足 

36  有法利賽人、請耶穌共食、遂入其家席坐、  

37  邑中一婦、罪人也、知耶穌席坐於法利賽人之家、攜玉瓶盛香膏、  

38  立其後、傍其足而哭、淚濡其足、以髮拭之、且吻接之、以香膏膏之、  

39  請耶穌之法利賽人見之、意謂、斯人若先知、必知捫之者為誰、為何如婦、乃罪人也、 耶穌赦其罪過以免債為喻 

40   耶穌謂之曰、西門、我有以語爾、曰、夫子言之、  

41  曰、債主某、有二負債者、一負五十金、一負五金、  

42  因無以償、悉免之、斯二人之愛債主孰甚、  

43  西門對曰、我意其多免者、曰、爾所擬者是也、  

44  遂顧婦語西門曰、爾見此婦乎、我入爾家、爾未嘗以水濯我足、惟彼以淚濡我足、以髮拭之、  

45  爾未嘗吻接我、惟彼自我入時、吻接我足不已、  

46  爾未嘗以膏膏我首、惟彼以香膏膏我足、  

47  故我語汝、彼多罪見赦矣、以其多愛也、惟赦之少者、其愛亦少、  

48  遂謂婦曰、爾罪赦矣、  

49  同席者相語曰、此為誰、而赦罪乎、  

50  耶穌謂婦曰、爾信救爾矣、可安然而往、

