1   摩西自摩押平原、登尼波山、陟耶利哥相對之毘斯迦巔、耶和華示以基列全地、至於但境、  

2  及拿弗他利全地、以法蓮   瑪拿西地、猶大全地、至於西海、  

3  南方與椶樹城耶利哥谷之平原、至於瑣珥、  

4  耶和華諭之曰、此地乃我所誓於亞伯拉罕   以撒   雅各、以賜其後裔者、我使爾目睹、惟不得濟、 摩西卒 

5  於是耶和華之僕摩西卒於摩押、如耶和華所言、  

6  葬於摩押之谷、在伯毘珥相對之所、越至今日、無有知其墓者、  

7  摩西卒時、年百有二十、其目未眊、其力未衰、  

8  以色列人於摩押平原、為之哀哭三旬、盈其日數、  

9  嫩之子約書亞、因摩西曾按手其首、充以智慧之神、以色列人聽從之、遵耶和華所諭摩西之命、  

10  此後以色列中、未有挺生先知、若摩西者、為耶和華晤對相識、  

11  遣之在埃及地、行異蹟奇事於法老、及其諸臣、與其四境、  

12  並顯大能之手、行可畏之事、以色列眾目睹、

