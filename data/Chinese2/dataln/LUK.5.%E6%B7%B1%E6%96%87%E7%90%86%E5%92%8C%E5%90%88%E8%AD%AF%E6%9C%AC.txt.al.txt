1  眾擁擠之聽上帝道、耶穌立於革尼撒勒湖濱、  

2  見二舟泊焉、漁人離舟洗網、  

3  一舟屬西門者、耶穌登之、令其離岸少許、坐於舟以訓眾、 彰顯異能使西門得魚 

4  言竟、語西門曰、移至深處、下網以漁、  

5  西門曰、夫子、我儕終夜勞苦、竟無所得、然以爾言、我則下網、  

6  既而圍魚甚多、網幾裂、  

7  招他舟之侶來助、則盈二舟、將沉矣、  

8  西門彼得見之、伏耶穌膝前曰、主其去我、我罪人也、  

9  蓋彼與同人、因獲魚之多皆駭異也、  

10  西門之侶、西庇太之子雅各   約翰亦然、耶穌謂西門曰、勿懼、今而後爾將獲人矣、  

11  眾曳舟上岸、舍所有而從耶穌、○ 醫治癩病 

12   耶穌在一邑、有通體患癩者、見之、伏而求曰、主若肯、必能潔我、  

13  耶穌伸手捫之曰、我肯、爾其潔哉、癩即除、  

14  耶穌戒之毋告人、但往示身於祭司、因爾之潔、獻依摩西所命者、以證於眾、  

15  然其聲聞益彰、羣眾集聽、且冀其醫疾、 赴曠野祈禱 

16   耶穌退、適野祈禱、○ 醫治癱病 

17  一日耶穌訓誨、有法利賽人、與律師、自加利利諸鄉、猶太   耶路撒冷來、坐於其旁、主之能偕耶穌以施醫、  

18  或以榻舁癱瘓者、求舁之入而置其前、  

19  因人眾不得入、乃升屋、由瓦間以榻縋之下、置於眾中、當耶穌前、  

20  耶穌見其信、曰、人乎、爾罪赦矣、  

21  士子與法利賽人議曰、此僭妄者誰歟、上帝而外、孰能赦罪乎、  

22  耶穌知其所議、曰、爾心何議耶、  

23  言爾罪赦矣、與言起而行、孰易、  

24  但令爾知人子在世、有權以赦罪耳、遂謂癱瘓者曰、我語爾起、取牀以歸、  

25  其人即起、於眾前取臥具而返、歸榮上帝、  

26  眾皆駭異、亦歸榮上帝、且懼甚、曰、今日見意外之事矣、○ 召稅吏利未為門徒 

27  厥後耶穌出、見稅吏利未者、坐於稅關、謂之曰、從我、  

28  遂舍所有、起而從之、 與稅吏罪人共食意欲救之 

29   利未為之設盛筵於家、有諸稅吏及他人同席、  

30  法利賽人與其士子咎門徒曰、爾曹胡為與稅吏罪人飲食乎、  

31  耶穌謂之曰、健者不需醫、惟病者需之、  

32  我來非召義人、乃召罪人改悔耳、 論門徒不禁食 

33  眾謂之曰、約翰之徒屢禁食祈禱、法利賽之徒亦然、惟爾徒式食式飲焉、  

34  耶穌曰、新娶者在、安能使賀娶者禁食乎、  

35  惟日將至、新娶者見接而去、乃禁食耳、 言門徒不宜拘守舊規 

36  遂設喻曰、未有裂新衣以補舊衣者、若然、則新衣既裂、且新與舊亦不合也、  

37  未有以新酒注舊革囊者、若然、則新酒裂囊酒漏而囊亦敗、  

38  惟新酒必注於新囊也、  

39  未有飲陳酒而新是嗜者、蓋曰、陳者旨耳、

