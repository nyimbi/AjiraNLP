1  上帝歟、聽我悲歎之聲、保我生命、免懼仇敵兮、  

2  其藏匿我、脫於行惡者之陰謀、作孽者之喧擾兮、  

3  彼眾礪舌如刃、以苦語為矢、而擬準兮、  

4  欲暗射完人、遽發而無懼兮、  

5  謀惡相勉、暗議設網、謂誰見之兮、  

6  圖維奸惡、自謂我成妙策兮、所存心意、乃甚深兮、  

7  上帝將射之、猝受箭傷兮、  

8  彼必顚蹶、其舌即其敵、見者必搖首兮、  

9  眾皆驚懼、述上帝之經營、明晰思其作為兮、  

10  義人必因耶和華而喜、託庇於彼、凡心正者、必誇詡兮、

