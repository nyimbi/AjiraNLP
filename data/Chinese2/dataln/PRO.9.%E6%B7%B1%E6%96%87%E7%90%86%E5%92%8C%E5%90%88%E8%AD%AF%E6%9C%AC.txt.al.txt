1  智慧建室、鑿其七柱、  

2  宰畜調酒、肆筵設席、  

3  遣婢速客、己於邑之高處呼曰、  

4  誰為庸人、可轉而入此、  

5  謂無知者曰、來食我餅、飲我所調之酒、  

6  維爾庸人、離庸愚、得生存、行於明哲之路、○  

7  責侮慢者、自招詆毀、斥邪惡者、自取玷污、  

8  勿責侮慢者、恐其憾爾、宜責智慧者、彼乃愛爾、  

9  訓迪智人、其智必益、教誨義人、其學必進、  

10  寅畏耶和華、為智慧之肇始、識聖者為明哲、  

11  蓋由於我、加爾時日、增爾年齡、  

12  若爾有智、為己有之、若爾侮慢、一己承之、○ 愚婦喧呶 

13  愚婦喧呶、庸愚無知、  

14  在其室門之前、坐於邑中高阜之座、  

15  路人徑行其道、則呼之曰、  

16  誰為庸人、可轉而入此、  

17  謂無知者曰、竊取之水乃甘、暗食之餅有味、  

18  惟其人不知幽魂在此、其客在陰府之深處、

