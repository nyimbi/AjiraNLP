1  惡人之罪、謂其心曰、目中無懼上帝之由兮、  

2  因彼自欺、以為其惡不顯、不見惡兮、  

3  厥口所言、奸惡詭譎、絕於智慧善行兮、  

4  在牀謀孽、立於邪途、不憎惡事兮、○ 上帝之慈惠 

5  耶和華歟、爾之慈惠、上及穹蒼、爾之誠實、高凌霄漢兮、  

6  爾之公義、如上帝之山、爾之判斷、如深廣之淵、耶和華歟、人與禽獸、爾咸護佑兮、  

7  上帝歟、爾之慈惠、何其寶貴、爾翼蔭下、世人託庇兮、  

8  飽之以爾室之肥甘、飲之於樂河兮、  

9  生命之源在爾、於爾光中、必蒙燭照兮、  

10  識爾者、願仍施之以慈惠、心正者、錫之以公義兮、  

11  勿容驕人之足踐我、惡人之手逐我兮、  

12  作惡者仆、既已顚蹶、不能復振兮、

