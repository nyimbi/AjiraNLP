1  兄弟乎、我猶有言、宜為我儕祈禱、俾主道迅行而受榮、  

2  如於爾中、亦使我免於無理行惡之人、蓋人非皆有信者也、 主必保守門徒不陷於惡 

3  惟主誠信、將堅定爾、衛爾脫於惡者、  

4  我賴主深信、所命爾者、爾今行之、終必行之、  

5  願主導爾之心、進於上帝之愛、及基督之忍、○ 勸門徒謹防怠惰自食己力 

6  兄弟乎、我以我主耶穌基督之名命爾、凡兄弟妄行、不依所受我儕之傳者、則遠之、  

7  爾自知當如何效我、蓋我未嘗妄行於爾中、  

8  亦未嘗素餐於人、乃以勞以苦、晝夜操作、免累爾中一人、  

9  非我無權、第自為模楷、俾爾效我、  

10  昔偕爾時、即以此命爾云、不願操作者、則食之、  

11  我聞爾中有妄行者、無所操作、專務外事、  

12  如此者、我緣我主耶穌基督命之勸之、宜恬靜操作、自食其力、  

13  兄弟乎、宜行善無怠、  

14  若有不從我此書之言者、則誌之、勿與交、使自愧、  

15  然忽視之若仇、惟警之如兄弟、○  

16  願平康之主、隨時隨事以平康賜爾、願主偕爾眾、○ 末以祈禱問安結此書 

17  我保羅手書問爾安、諸書皆以此為記、  

18  願我主耶穌基督之恩偕爾眾、

