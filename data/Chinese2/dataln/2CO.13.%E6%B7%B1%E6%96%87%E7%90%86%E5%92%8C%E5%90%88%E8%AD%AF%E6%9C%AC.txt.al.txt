1  我將三就爾、證以二三人之口、而所言悉定、  

2  我昔先言之、今雖暌違、仍先言之、如二次覿面時然、即告彼素干罪者、及其餘人、迨我復來、必不恕之、  

3  以爾求基督由我而言之據、夫基督向爾非弱也、乃於爾衷有能也、  

4  昔彼因弱被釘十架、然由上帝之能而生、我儕亦與之俱弱、然由上帝向爾之能、將與之俱生、  

5  爾宜自審、止於信否、亦宜自驗、豈不自知耶穌基督在爾衷乎、否則爾為見棄者矣、 勸門徒自察勸其悔改 

6  我冀爾知我儕非見棄者、  

7  我求上帝、俾爾所行無惡、非欲顯我見納、惟欲爾為善、雖視我如見棄者亦可、  

8  蓋我儕不能拒真理、乃輔真理、  

9  我弱而爾強、我則喜、所求者爾之完全也、  

10  我暌違時書此、俾晤對時無事嚴厲、依主賜我之權以建立、非傾覆也、○ 以問安求恩總結書信 

11  餘則問諸兄弟安、願爾完全安慰、同心輯和、則仁愛平康之上帝必偕爾、  

12  宜接吻維聖、互相問安、  

13  諸聖徒問爾安、  

14  願主耶穌基督之恩、上帝之愛、聖神之感通、偕爾眾焉、

