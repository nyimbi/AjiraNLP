求上帝救援
1上帝歟、尚其為我折中、辨屈於不虔之國、援我於詭譎不義之人兮、  2為我力之上帝、爾何為棄我、我何為因敵之虐、而哀痛兮、  3發爾光輝誠實、用以導我、攜我至爾聖山、入爾帷幕兮、  4我則至上帝之壇、詣我極樂之上帝、上帝我上帝歟、我必以琴頌爾兮、  5我心何為而抑鬱、中懷何為而煩擾、企望上帝、彼和顏而施救、為我上帝、我仍頌之兮、