當以樂器頌美耶和華
1爾其頌美耶和華、在上帝聖所頌美之、在彰其能之穹蒼、頌美之兮、  2緣其能事、而頌美之、依其高大超絕、而頌美之兮、  3當以角聲頌美之、以瑟與琴頌美之兮、  4播鼗舞蹈頌美之、以絲與竹頌美之兮、  5以音洪之鈸頌美之、以聲高之鈸頌美之兮、  6凡有生氣者、其頌美耶和華、爾其頌美耶和華兮、