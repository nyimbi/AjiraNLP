求耶和華援助使敵蒙羞
大衛望主俯念而作此詞使伶長歌之○
1上帝歟、尚其援我、耶和華歟、速助我兮、  2願索我命者、抱愧蒙羞、幸我災者、卻退受辱兮、  3向我嘻嘻者、因羞愧而卻退兮、  4凡求爾者、因爾欣喜歡忭、凡悅爾拯救者、恆言宜尊上帝為大兮、  5我乃貧乏、上帝歟、其速蒞臨、爾為我輔助、我救者、耶和華歟、祈勿延緩兮、