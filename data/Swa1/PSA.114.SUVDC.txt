Maajabu ya Mungu wakati wa kutoka Misri
1
Haleluya.
Israeli alipotoka Misri,
Na Yakobo katika watu wa lugha ya kigeni.
2Yuda ilikuwa patakatifu pake,
Israeli milki yake.
3
Bahari iliona ikakimbia,
Yordani ilirudishwa nyuma.
4
Milima iliruka kama kondoo dume,
Vilima kama wana-kondoo.
5Ee bahari, una nini, ndio ukimbie?
Yordani, ndio urudi nyuma?
6Enyi milima, ndio mruke kama kondoo dume?
Enyi vilima, kama wana-kondoo?
7Tetemeka, Ee nchi, mbele za uso wa Bwana,
Mbele za uso wa Mungu wa Yakobo.
8
Augeuzaye mwamba kuwa ziwa la maji,
Jiwe gumu kuwa chemchemi.