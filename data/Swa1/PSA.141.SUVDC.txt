Sala ya kutaka kulindwa kutoka kwenye uovu
1Ee BWANA, nimekuita, unijie hima,
Uisikie sauti yangu nikuitapo.
2
Sala yangu ipae mbele zako kama uvumba,
Kuinuliwa mikono yangu kama dhabihu ya jioni.
3Ee BWANA, uweke mlinzi kinywani pangu,
Mngojezi mlangoni pa midomo yangu.
4
Usiuelekeze moyo wangu kunako jambo baya,
Nisiyazoelee matendo yasiyofaa,
Pamoja na watu watendao maovu;
Wala nisile vyakula vyao vya anasa.
5Mwenye haki na anipige, itakuwa fadhili;
Anikemee, itakuwa kama mafuta kichwani;
Kichwa changu kisikatae,
Maana siachi kusali kati ya mabaya yao.
6Wakuu wao wakiangushwa kando ya genge,
Watayasikia maneno yangu, maana ni matamu.
7
Kama kupasua kuni na kuzichanja juu ya nchi,
Ndivyo ilivyo mifupa yetu mdomoni pa kuzimu.
8
Macho yangu yanakuelekea Wewe, MUNGU Bwana,
Nimekukimbilia Wewe, usiniache bila kinga.
9Unilinde kutoka kwa mtego walionitegea,
Na kutoka kwa matanzi ya watendao maovu.
10
Wabaya na waanguke katika nyavu zao wenyewe,
Wakati ninapopita salama.