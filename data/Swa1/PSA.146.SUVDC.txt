Sifa kwa kupata msaada wa Mungu
1Haleluya.
Ee nafsi yangu, umsifu BWANA.
2Nitamsifu BWANA muda ninaoishi,
Nitamwimbia Mungu wangu ningali ni hai.
3
Msiwatumainie wakuu,
Wala binadamu ambaye hakuna wokovu kwake.
4
Pumzi yake inapomtoka, anarudi katika udongo wake,
Siku iyo hiyo mipango yake hutoweka.
5
Heri ambaye Mungu wa Yakobo ni msaada wake,
Na tumaini lake ni kwa BWANA, Mungu wake,
6
Aliyezifanya mbingu na nchi,
Bahari na vitu vyote vilivyomo.
Huishika kweli milele,
7Huwafanyia hukumu walioonewa,
Huwapa wenye njaa chakula;
BWANA hufungua waliofungwa;
8BWANA huwafumbua macho waliopofuka;
BWANA huwainua walioinama;
BWANA huwapenda wenye haki;
9BWANA huwahifadhi wageni;
Huwategemeza yatima na mjane;
Bali njia ya wasio haki huiharibu.
10BWANA atamiliki milele,
Mungu wako, Ee Sayuni, kwa vizazi vyote.
Haleluya.