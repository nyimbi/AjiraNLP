Ombi la huruma
Wimbo wa kupanda mlima.
1Nimekuinulia macho yangu,
Wewe uketiye mbinguni.
2Kama vile macho ya watumishi
Yanavyoutegemea mkono wa bwana zao
Kama macho ya mjakazi
Yanavyoutegemea mkono wa bimkubwa wake;
Ndivyo macho yetu yanavyomtegemea BWANA, Mungu wetu,
Hadi atakapoturehemu.
3Uturehemu, Ee BWANA, uturehemu sisi,
Kwa maana tumeshiba dharau.
4Nafsi zetu zimeshiba mzaha wa wenye raha,
Na dharau ya wenye kiburi.