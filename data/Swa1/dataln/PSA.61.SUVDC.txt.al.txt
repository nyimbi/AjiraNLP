1  Ee Mungu, ukisikie kilio changu, Uyasikilize maombi yangu. 

2   Toka mwisho wa nchi nitakulilia ninapozimia moyo, Uniongoze juu ya mwamba nisioweza kuupanda. 

3   Kwa maana ulikuwa kimbilio langu, Ngome yenye nguvu adui asinipate. 

4   Nitakaa katika hema yako milele, Na kupata kimbilio chini ya mbawa zako. 

5   Maana Wewe, Mungu, umezisikia nadhiri zangu. Umewapa urithi wao waliogopao jina lako. 

6  Utaziongeza siku za mfalme, Miaka yake itakuwa kama vizazi vingi. 

7   Atakaa mbele za Mungu milele, Ziagize fadhili na kweli zimhifadhi. 

8   Ndivyo nitakavyoliimbia jina lako daima, Ili niondoe nadhiri zangu kila siku.

