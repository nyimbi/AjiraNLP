1  Hekima ndiyo bora kupita nguvu, Na mwenye busara kuliko shujaa. Basi, enyi wafalme, sikilizeni; enyi waamuzi wa miisho ya dunia jifunzeni; 

2  sikieni ninyi mtawalao watu wengi, na kujisifia umati wa mataifa. 

3   Kwa maana mlipewa falme zenu na BWANA, na milki zenu na Aliye Juu ambaye atazichunguza kazi zenu, na kuyahojihoji mashauri yenu; 

4  kwa sababu, kisha kuwa wakuu wa ufalme wake, hamhukumu kwa adili, wala kuishika torati, wala kulifuata shauri la Mungu. 

5  Yeye atawajia ghafla kwa kitisho, madhali hukumu bila huruma huwaangukia wenye cheo; 

6  mradi mtu mnyonge aweza kusamehewa katika rehema, bali wakuu watakabiliwa na hukumu hasa. 

7  Kwa kuwa BWANA, Mfalme wa wote, hatajizuia kwa ajili ya mtu yeyote, wala hajali ukuu, kwa sababu ndiye Yeye aliyewafanya wadogo na wakuu pia. 

8  Naye huwazingatia watu wote pasipo upendeleo. Walakini uchunguzi ulio halisi huwajilia wenye uwezo. 

9  Kwa hiyo, enyi wafalme, nawaambia ninyi maneno yangu, ili mjifunze hekima, msije mkapotea njiani. 

10  Maana wale waliotunza kwa utakatifu mambo yale yaliyo matakatifu watahesabiwa kuwa watakatifu wenyewe; nao wale waliofundishwa hayo wataona neno la kujiteta. 

11  Basi fanyeni shauku ya maneno yangu; yatafuteni, na kwa malezi yake mtapata adabu. Maelezo juu ya Hekima 

12  Hekima hung'aa, wala hafifii; Huonekana upesi nao wampendao. Hupatikana nao wamtafutao. 

13  Hutangulia kujionesha kwao wamtakao, 

14  Amtafutaye mapema hana kazi ngumu; Atamkuta ameketi mlangoni pake. 

15  Kumtia fikirani ni ufahamu mkamilifu; Naye mwenye kukesha kwa ajili yake Atakuwa mara hana masumbufu. 

16  Yeye huzunguka zunguka mwenyewe, Akiwatafuta wao wanaomstahili; Njiani hujidhihirisha kwao kwa upendo. Hukutana nao katika kila kusudi; 

17  Mwanzo wake hasa ni kutaka malezi; Na kuangalia malezi ni kumpenda. 

18  Kumpenda ni kuzishika sheria zake Kuzitii sheria zake ni kuuimarisha unyofu; 

19  Na unyofu hutuleta karibu na Mungu. 

20  Basi kutaka Hekima huwaongoza watu wapate kumiliki. 

21  Nanyi, enyi wafalme wa watu, ikiwa mnapendezwa na viti vya enzi na fimbo za enzi, heshimuni Hekima mpate kumiliki milele. Sulemani aeleza maana ya Hekima 

22  Lakini mimi nitawajulisha Hekima, asili yake na chanzo chake ni nini, wala sitawaficheni siri zake; bali kutokea awali ya kuumbwa ulimwengu nitatafuta habari zake, na kuzidhihirisha kwa wazi, bila kuyaepuka yaliyo kweli. 

23  Lakini mimi sitachukua husuda yenye kununa kuwa mwenzangu njiani, kwa maana husuda haina urafiki na Hekima; 

24  lakini wingi wa wenye hekima ni wokovu kwa ulimwengu, na mfalme mwenye ufahamu huwaletea watu wake raha. 

25  Kwa hiyo ninyi mpate malezi kwa maneno yangu, na hivyo mtafaidiwa pia.

