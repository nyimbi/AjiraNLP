Nyumba ya mwumini yenye furaha
Wimbo wa kupanda mlima.
1Heri kila mtu amchaye BWANA,
Aendaye katika njia yake.
2
Taabu ya mikono yako hakika utaila;
Utakuwa heri, na kwako kwema.
3Mkeo atakuwa kama mzabibu uzaao,
Katika nyumba yako.
Wanao watakuwa kama miche ya mizeituni
Wakiizunguka meza yako.
4Tazama, atabarikiwa hivyo, yule amchaye BWANA.
5
BWANA akubariki toka Sayuni;
Uone uheri wa Yerusalemu siku zote za maisha yako;
6
Naam, ukawaone wana wa wanao.
Amani ikae na Israeli.