Sala ya uongozi na ukombozi
Zaburi ya Daudi.
1
Ee BWANA, nakuinulia nafsi yangu,
2
Ee Mungu wangu,
Nimekutumainia Wewe, nisiaibike,
Adui zangu wasifurahi kwa kunishinda.
3Naam, wakungojao hawataaibika hata mmoja;
Wataaibika watendao uhaini bila sababu.
4
Ee BWANA, unijulishe njia zako,
Unifundishe mapito yako,
5Uniongoze katika kweli yako,
Na kunifundisha.
Maana Wewe ndiwe Mungu wa wokovu wangu,
Nakungoja Wewe mchana kutwa.
6Ee BWANA, kumbuka rehema zako na fadhili zako,
Maana zimekuwako tokea zamani.
7
Usiyakumbuke makosa ya ujana wangu,
Wala maasi yangu.
Unikumbuke kwa kadiri ya fadhili zako,
Ee BWANA kwa ajili ya wema wako.
8BWANA yu mwema, mwenye adili,
Kwa hiyo atawafundisha wenye dhambi njia.
9Wenye upole atawaongoza katika haki,
Wenye upole atawafundisha njia yake.
10Njia zote za BWANA ni fadhili na kweli,
Kwao walishikao agano lake na shuhuda zake.
11
Ee BWANA, kwa ajili ya jina lako,
Unisamehe uovu wangu, maana ni mwingi.
12
Ni nani amchaye BWANA?
Atamfundisha katika njia anayoichagua.
13
Watafanikiwa maishani mwao;
Na wazawa wao wataimiliki nchi.
14
Siri ya BWANA iko kwao wamchao,
Naye atawajulisha agano lake.
15
Macho yangu humwelekea BWANA daima,
Naye atanitoa miguu yangu katika wavu.
16
Uniangalie na kunifadhili,
Maana mimi ni mkiwa na mteswa.
17Uniondolee shida za moyo wangu,
Na kunitoa katika dhiki zangu.
18
Utazame mateso yangu na taabu yangu;
Unisamehe dhambi zangu zote.
19Uwatazame adui zangu, maana ni wengi,
Na kwa namna wanavyonichukia kwa ukatili mwingi.
20Unilinde nafsi yangu na kuniokoa,
Usiniache niaibike, maana nakukimbilia Wewe.
21Ukamilifu na unyofu zinihifadhi,
Maana nakungoja Wewe.
22
Ee Mungu, umkomboe Israeli,
Katika taabu zake zote.