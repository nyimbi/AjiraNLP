1 Olpayian oigeroki olanyor Gaius, ilo lanyor te sipata. 2Olanyor lai, aaomonoki pee eitabari mbaa pooki te iyie niaku biyoto; kayiolo ajo biyoto oltau lino. 3Amu ating'ide oleng pee ebau kulikae alashera ootaa shakeni nchere inyok too sipat te nkishon ino, amu kesipa ajo isujita iyie esipata. 4Matum nanu ae ng'ida nalang ena, te naning eji kesujita nkera aainei esipata.
Eterrepaki Gaios
5Olanyor lai, itaa oloisiligayu too nintaasa ilalashera, neisul too ltung'ana omon, lelo ooishakenutuo, 6enyorrata ino te dukuya esirit. Embae sidai ina teneitobiraa ninche epuo anaa, enaishiaakino esiaai e Nkai. 7Amu te nkaraki ninye pee etudumunye nemeeta toki natang'amutua te lelo leitu eiruk. 8Metaa keishiakino te nikiretu ltung'ana leeijo lelo, pee kiaku laisiayiak ti atua esipata.
9Aata enaigeroko esirit; kake ore Diotrefes, ilo oyieu neiturukie kewan, meyieu naaning maitoria nanu. 10Metaa, te nalotu, nabolu nena naasita, nanu esukeny too rorei le nkarrueisho. Neitu doi eidip ina, etanya ninye makewan eng'amu lalashera, nemitiki sii lelo ooyieu neitoomon nearaa ninche te sirit.
11Olanyor lai, misuj iyie enkarrueisho kake isupati tusuja. Ore oloas isupati ninye ole Nkai; ore oloas enkarrueisho neitu edol Enkai.
12Eeta Demetrus shakenisho sidai te pooki ng'ae, o te sipata kewan, naitadedeyie sii nanu, nikira sii iyiook shakeni niyiolo ajo kesipa shakeni ang.
Enkirorokino nabayie
13Kaata nkumok naaigeroki paa ae mayieu naiger te nkalamu o to lbukoi; 14ekaisilig ajo ketaanu pee kitumo, nikiro te nebo enotote nkomomi.
15Metaa eseriani tenebo iyie. Kiroroki lchorueta. Iroroki lchorueta, pooki ng'ae.