1Ing'ura, etoduaa enkong'u ai kuna pooki,
etoning'o enkiok ai nening'u ninye.
2Ore ina niyiolo nayiolo sii nanu,
maaure iyie tukul.
3Kake ekairorie Olmagilani,
nayieu naishankarra embae ai te Nkai.
4Ore iyie, nikitumuraki te nturoto e lejare
irara intae pooki ilabaak le pesho.
5Oi duoo tenaa intirring'a agira,
naa keaku ina eng'eno ino nagut!
6Inining'u tena kata embae najo,
nining'u olkiyioi oing'uaa enkutuk ai.
7Indim airoro emonkoi aipirie Enkai niro to losek tenkaraki ninye?
8Indim aitodolu olkep te ninye
indim atoomonu ororei te ninye?
9Kesipa aisidai te iyie tenikituru ninye iyie aing'oru?
Arashu aindim ateleja ninye,
anaa enalej oltung'ani olikae?
10Aikisikong ninye iyie katukul
tenaa intodolu olkep too nkisudorot.
11Amaa enkitoo enye aimikinture iyie,
o engoro enye tinikibatatakino iyie?
12Ore indung'eta inono e rashe kumok netiu anaa inkuruon,
ore enchankar ino netiu anaa enterit.
13â€œNchooki nanu matigirayu, naitoki airo,
naa inchoo aatum pooki naaba enaa enaatum.
14Ekapik enkishui ai batisho,
nchoo aiwuang'ie enkishui ai.
15Ng'ura ajo kaar ninye matua, aaiting'o osiligi
kake kamitu inkoitoi aainei te dukuya enkomom enye.
16Ena naaku enjeunoto ai,
inchere melotu oltung'ani lemeeta Enkai dukuya ninye.
17Inining'u tukurraki irorei laainei,
nincho embae nalimu aibalie ejing'u inkiyiaa inono.
18Ng'ura, aitobira enkiguana ai;
ayiolo ajo aata esipata.
19Aing'ae ilo laalotu akeshare nanu?
Amu ina kata agira nanu naye.
20Intokitin are ake inchooki nanu,
nemaitoki aisudoo kewan te nkomom ino:
21iwuang'ie enkaina ino intalamai te nanu,
nimincho olkirutoto lino aaiture nanu.
22Nimpotisho iyie, naawaliki nanu,
oi inchooki nanu mairoro,
nikiwaliki iyie nanu.
23Kaja esiana oo ntorrok aainei o ng'ok aainei?
Intayioloki nanu intorrok aainei o eng'oki ai.
24Ainyoo peyie isudoo enkomom ino,
nikinkenaa nanu anaa olmang'atinta lino?
25Isujaa iyie embeneyio nayaita osiwuo,
nimir errarrati natoyio?
26Amu ingero iyie mbaa e mion te nkaraki nanu,
nikintijing nanu entorroni e kitisho ai.
27 Itipika nkejek aainei ilpisia,
ningor inkoitoi aainei pooki,
itipika ienat ndapi oo nkejek aainei.
28Eidaaya tung'ani anaa entoki natong'ua
anaa enkila nainosa oriri.