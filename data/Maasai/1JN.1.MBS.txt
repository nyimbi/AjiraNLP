Ororei le nkishui
1 Ilo oatae apake te nkiterunoto. Ilo likitoning'o iyiook, nikitoduaa too nkonyek ang, niking'ura nikimbung'a too nkaik ang, ilo rorei le nkishui 2 ina kishui olkipoket, nikitoduaa iyiook, naa ina kintayu shakeni aajoki intae nchere ina kishui oo ntarasi natii apake te nebo Papa, neibalakinyeki iyiook. 3Ilo likitoduaa nikitoningo kinosaki sii ninche intae pee itumutumu enchula te nebo iyiook; naa ene Papa enchula ang te nebo Oinoti lenye Yesu Kristo.
4Nikiinger ena pee elulung'ayu eng'ida ang.
Ewang'an Enkai
5Olkilikuai ele laa ninye kitoning'o te ninye kinosaki intae nchere, ewang'an Enkai nemetii enaimin atua ninye tukul. 6Ti nikijo kiaata o ninye enchula neton ake kipuo te naimin, eikilejisho neme sipat kinchuyie; 7kake ti nikipuoyie ewang'an, anaa pee etii ninye ewang'an, nikiata enchula olikae o likae, neisuj iyiook osarge le Yesu Kristo, Oinoti lenye aoru ng'ok pooki. 8Ti nikijo mikiata ng'ok, ate kilej, nemetii esipata atua iyiook. 9Ti nikimbalunye ng'ok ang keisiligayu ninye naa asipani, metaa kepalaki ninye iyiook ng'ok ang neisujaa ntorrok ang pooki. 10Ti nikijo eitu kias ng'ok, ninye kintaa olalejani, nemetii ororei lenye atua iyiook.