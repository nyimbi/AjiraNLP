Te nkisisa e Nkai Magilani
1Meisisi Olaitoriani!
Amu eisidai te neranyakini enkisisa e Nkai ang;
amu kaaipirisioni, naa keishiaakino osinkolio le nkisisa.
2Olaitoriani oshet Yerusalem;
neiturrurru ilooidapashari apa le Israel.
3Neishiunye ilootigilate iltauja,
neen ilbaa lenye.
4Neiken ninye neyiolou esiana oo lakir,
neisho ninche pooki nkarn enye.
5Kitok Olaitoriani lang naa kitok engolon enye;
ore eng'eno enye nemeimakinoyu.
6Edumu Olaitoriani oloitunyokoki enkop,
nenang'ie olarruoni enkop.
7Entaranyaki Olaitoriani ninchosho enashe;
entaranyaki Olaitoriani to lwulul loo usin kumok!
8Eimulumul ninye keper too nkatampo,
neitobir ninye enchan pee eshaiki enkop,
neitubulu ninye nkujit too ldoinyo.
9Ninye oisho ing'uesi e ntim ndaiki enye,
neisho nkiyoitin oo motonyi naaishir endaa.
10Ore enchipai enye neme engolon e mbarta,
neme nkejek e tung'ana eng'idare;
11kake lelo ooure ninye eshipakino Olaitoriani,
lelo ooisilig enyorrata enye nauno.
12Isisa Olaitoriani, iyie Yerusalem!
Isisa Enkai ino, iyie Sion!
13Amu ninye oitagol isenkenke loo nchomito inono;
ninye omayian ilayiok linono ootii atua iyie.
14Ninye oitaserian ilpolosien linono;
ninye oiputaki intae enkano sidai.
15Ninye oirriwaki enkop inkitanapat enyena;
nelo ororei lenye asiooyo.
16Neishoru empaso naikununo anaa enturoto;
neisalaashaki enkinuku enkop anaa nkuruon.
17Neyau ninye isoito le nchan anaa ilbelibelat,
kalo oidim aitasheiki enkirobi enye?
18Ninye oirriu ororei lenye, neshol lelo soito;
neisho osiuo lenye metukutunye,
neruko nkariak.
19Eibalakinyie ninye Yakobo ororei lenye,
eibalakinye inkiguanat o nkitanapat enyena Israel.
20Eitu ninye eas ena te likae osho,
meyiolo ninche nkitanapat enyena.
Meisisi Olaitoriani!