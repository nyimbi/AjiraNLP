1 Nepuonu iltung'ana le Kiriat-Yearim, neilepie ninche aaya ilo sanduku lo Laitoriani neyau ninye enkaji e Abindab te nchumata oldoinyo; neitisiny ninche olayioni lenye Eliesa, pee etum enkitasheikinoto e ilo sanduku lo Laitoriani.
Eitoria Samuel Israel
2Ore ebaiki ina olong apa nairragieki osanduku lo Laitoriani te Kiriat-Yearim, netulusoyie enkata naado, enkata oo larin tikitam, ore enkaji pooki e Israel neishiraki Olaitoriani.
3Nejoki Samuel enkaji pooki e Israel, “Tenaa eishukunyenye aapuonu enetii Olaitoriani to ltau linyi pooki, ewuangie naa nena aitin oo loreren o ina Ashtarot entung'uai ate, nintoriokiki oltau linyi Olaitoriani, nisiaayiayia ninye ake, naa keitajeu ninye intae aitung'uaa enkaina oo Lfilisti.” 4neiwuang'ie Isiraeli nkaitin naaji baal o Astorot, neisiaai ninche Olaitoriani ake.
5Neitoki Samuel ajo, “Enturrurro Isiraeli pooki te Mispa, pee aomon nanu Olaitoriani te nkaraki intae.” 6Neiturrurro ninche te Mispa, neoku enkare neibukoo ina are te dukuya o Laitoriani ina olong, nejo te ine, neen ate aaitupukoo teina olong. Nejo ninche kitaasa eng'oki to Laitoriani. Neiguanaki Samuel iltung'ana le Israel te Mispa. 7Ore ake pee ening Ilfilisti nchere eiturrurrote iltung'ana le Israel te Mispa, neilepu ilkituaak loo Lfilisti aapuo aarare Israel. Ore ake pee ening iltung'ana le Israel ina neureyu Ilfilisti oleng. 8Nejoki iltung'ana le Israel Samuel, “Miyagie ake eitu inchiraki Olaitoriani Enkai ang te nkaraki iyiook, pee etum ninye aitajeu iyiook aitung'uai enkaina oo Lfilisti.” 9Neya Samuel olkuoo oleporeki nepolos anaa olasar opejori pooki to Laitoriani; neishiraki Samuel Olaitoriani te nkaraki Isiraeli, newaliki Olaitoriani ninye. 10Ore eitayu Samuel olasar opejori, nenyiku Ilfilisti pee ear Israel: kake etadara Olaitoriani to ltoilo sapuk adaraki Ilfilisti nenang'aki ninche atua olmilo; neilanyisho aaisik te dukuya Israel. 11neipang iltung'ana le Israel te Mispa nesujaa Ilfilisti, nemut ninche o metabaiki abori Bes-kar.
12Neitoki Samuel adumu osoit neirragie te rishata e Mispa o Yeshana, nejo enkarna enye Ebenesa; amu etejo ninye, “Ore otene etareto iyiook Olaitoriani.” 13Nemiri Ilfilisti neitu eigil aajing enkop oo Siraeli. Nearare enkaina o Laitoriani Ilfilisti too nkolong'i pooki e Samuel. 14Ore nkanas e Israel apa naawaita Ilfilisti neshukokini Israel, ebaiki Ekron o metabaiki Gas; nekordu Israeli enkop enye aaitung'ua enkaina oo Lfilisti. Netii apa eseriani erishata e Israel o Lamori.
15Neaku Samuel olarishani te Israel too nkolong'i pooki enkishui enye. 16Nelo ninye amanaa to lari o to lari alo Betel, o Gilgal, o Mispa; neiguanaki ninye Israel te kuna wuejitin pooki. 17Paa keshuko alo Rama, amu ine apa etii enkanasa enye, naa te ine sii apa eiguanaki Isiraeli (arish). Neshetaki ninye teine Olaitoriani olperere lo lasar.