Entorroni e tung'ani
(Olke. 14)
1 Ejo olmodai to ltau lenye,
“Metii Enkai.”
Etarruoitie ninche, neas olminong torrono,
meetae ninye obo oas isidain.
2Neing'or Enkai kop etii shumata,
aing'or nkera e tung'ana
pee edol tenaa ketii obo ng'en oing'oru Enkai.
3Etorrinyote pooki aapuo siadi etarruoitie pooki;
meetae hoo obo oas esidai,
a-a, metii hoo obo.
4Aimeeta kulo ooas ntorrok indamunot,
kulo ooinos iltung'ana laainei anaa endaa,
nemeipotu ninche Enkai?
5Etijing'a ninche olkirutoto kitok,
olkirutoto leitu ae kata etumi!
Amu keidapash Enkai iloik le lelo lemeure Enkai,
keitukurruni ninche, amu etanya Enkai ninche.
6Oi elotu enkordunoto e Israel eing'uaa Sion!
Ina kata errinyu Enkai iltung'ana lenyena,
neng'idayu Yakobo neshipayu Israel.