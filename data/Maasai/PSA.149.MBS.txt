Osinkolio le nkisisa
1Meisisi Olaitoriani!
Entaranyaki Olaitoriani osinkolio ng'ejuk,
entarany enkisisa enye te umata oo supati!
2Nchoo Israel eshipakino ilo oitobira ninye,
nchoo ilayiok le Sion eshipakino
Olaiguanani lenye!
3Nchoo ninye eisis enkarna enye neinoe,
neranyaki ninye te ntampuri o to lwulul loo usin kumok.
4Amu keshipakino Olaitoriani iltung'ana lenyena;
neikod ninye olobor te nkisulata.
5Nchoo lelo supati metishipata te nkitoo;
nchoo ninche eranyisho te ng'ida too ndapashi enye.
6Nchoo enkisisa kitok e Nkai ejing iltoiloishi lenye,
nejing ilalema oopi nkaloli pokira nkaik enye,
7pee eitalaku elap too loshon neitame lelo lemeure Enkai,
8pee een ilaiguanak lenye too lpisia
neen lelo kituaak lenye too sekenke,
9pee edung'oki ninche enkiguana naigero!
Enkitoo ena te lelo pooki lenyena supati.
Meisisi Olaitoriani!