ENAITURUK
Ore embuku oo IASAT oo lkipaareta naa embuku nalo dukuya oo lomon supati ootisira Luka. Ore entoki sapuk tena buku naa eutunoto eneikuna ilooiteng'eni le Yesu erikoo enkiyang'et e Nkai meidapashai ilomon supati le Yesu “Te Yerusalem, o te Yudea pooki o Samaria, o ineeiting'ie enkop” 1.8 Enkatini naipirare embulunoto e sirit e Kristo eiteru tiatua Ilyahudi nelo o metaa enkirukoto e nkop pooki. Ore sii olasirani lena buku, eyieu apa oleng neitijing'aa ilaisumak pooki nchere ore enkirukoto e Kristo neme mbaa naaipirare inchankarri naagilunore enkitoria oo Roman, ore enkipirta enkirukoto enye naa enkitabaroto enkirukoto oo Lyahudi.
Eidimi aatoor embuku oo Iasat kat uni, eutu nena orot uni embularoto oo sirito kumok anaa pee eidapashari ilomon supati ooipirta Yesu eikunari inji: (1) Enkiterunoto elikioroto e Kristo te Yerusalem ina kata pee eilep Yesu alo shumata; (2) Embularoto natijing'a kulie wuejitin e Palestina; o (3) pee eidapashari ororei ajing enaiposha e polos o metabaiki enkop oo Roman.
Ore entoki e tipat te mbuku oo Iasat naa enkiaas e Nkiyang'et Sinyati, ina naewuo te ngolon ajing ilairukok te Yerusalem te nkolong e Pentekoste, nelo Enkiyang'et Sinyati dukuya arikoo neitagol esirit e Nkai o ilarikok lenyena too mbaa enking'asia naasira tena buku. Ore ilomon ootolimutuo lelo apa Kristiano le sirit e dukuya, nesira tena buku aaitodolu aajo eeta apa ilo rorei engolon too ltauja loo lairukok o enchula pooki e sirit e Nkai.
Iorot oo Matuan
Erretenare pee elikiori ororei 1.1-26
a. Enkitanapata nabayie e Yesu o siligi oishorua 1.1-14
b. Olotijing'a erishata e Yudas 1.15-26
Shakenisho te Yerusalem 2.1–8.3
Shakenisho te Yudea o Samaria 8.4–12.25
Esiaai e Paulo 13.1–28.31
a. Elototo e Paulo e dukuya e likioroto 13.1–14.28
b. Entumo sapuk te Yerusalem 15.1-35
c. Elototo e Paulo e are e likioroto 15.36–18.22
d. Elototo e Paulo e uni e likioroto 18.23–21.16
e. Paulo eena te Yerusalem o Kaisaria, o te Roma 21.17–28.31