1Ore ewalata e mborron nerriny engoro napi, kake ore ororei le nkisikong' neinyeyie engoro.
2Ore olng'ejep lo lng'en neitubulaa eng'eno, kake ore inkutukie oo lmoda nebuku ine modai.
3Etii inkonyek o Laitoriani pooki wueji, eing'orita lelo torrok o lelo supati.
4Ore irorei le mborron naa olchani le nkishui, kake ore irorei le ntorroni negil oltau.
5Emenaa olmodai enkiteng'enata e menye, kake ore ilo oinining'u iutarot naa ng'en.
6Etii enkaji olasipani olchumati kitok, kake edoiki enyamali tumoto eilo torrono.
7Ore enkutuk oltung'ani ng'en neitubulaa eng'eno, nemeneija etiu indamunot oo lmoda.
8Ore olasar leilo torrono naa olminong to Laitoriani, kake ore enkomono eilo oitashe too sipat naa enchipai enye.
9Ore enkoitoi eilo torrono naa olminong to Laitoriani, kake enyor ninye ilo osuj aing'oru esupatisho.
10Etii enkitamioto eutaroto name ilo otapalayie ina oitoi; ore ilo oiba iutarot naa keye.
11Ore enemeneng'a o Abadon neibala te dukuya Olaitoriani, kebaa eibala oleng iltauja loo ltung'ana! Abadon: Etii ewueji oo rorei lemeibala.
12Meyieu olasukenyani neutari aaitorioo, melo enetii ilo ng'en.
13Ore oltau ong'ida, nepik enkomom enchipai, kake tosina lo ltau egila oltau.
14Ore oltau leilo oota endamunoto e ning'unoto neing'oru eng'eno, kake ore inkutukie oo lmoda neitoti ate too nemodai.
15Ore inkolong'i pooki e lelo ooisilisili naa torrok, kake ore oltau oshipa neeta osirua anaake.
16Eikash ina kiti etii euriata o Laitoriani alang olchumati kitok otii enyamali atua.
17Eikash endaa oo mbenek naanyori etii enyorrata atua, alang olkiteng opir otii enkiba atua.
18Ore oltung'ani oirowua elukunya naa keyau enchankar, kake ore ilo lemesioki agoro neitigir enchankar.
19Ore enkoitoi olturuai netubulakita ilkiku, kake ore enkoitoi eilo oitashe too sipat naa enkoitoi nalala naitoriori.
20Ore enkerai ng'en neitiship menye kake ore oltung'ani omoda nemen ng'otonye.
21Ore emodai naa enchipai teilo le meeta endamunoto, kake ore ilo oota ening'unoto nelo aitoriori.
22Ore enemetii eutaroto nerruoyo nkitobirat naaji mataas; kake ore etii ilaikook kumok naa kedupayu.
23Ore ewalata nairirikino naa enchipai to ltung'ani, kebaa esidano ororei te nkata naishiaakino!
24Ore enkoitoi oltung'ani ng'en neilepie arik enkishui, pee etum atapaasha enemeneng'a tiabori.
25Kepolol Olaitoriani auroo enkaji eilo owuasa, kake keitashayie lelo polosien le nkoliai.
26Ore indamunot oo ltorrok naa olminong to Laitoriani, ore irorei leilo le meeta entioto naa keitiship ninye.
27Ore ilo oota olorok too masaa naatumi te nkoitoi torrono neyaki enyamali enkaji enye, kake ore ilo oiba eropare nebikoo.
28Ore endamunoto o lasipani nejurru enejo te newal, kake ore enkutuk eilo torrono nebuku intokitin torrok.
29Elakuaniki Olaitoriani lelo torrok, kake ening ina omono oo supati.
30Ore ewang'an oo nkonyek neitiship oltau, naa ore ilomon sidain neitagol iloik.
31Ore ilo oirrugu enkiok enye aning'u enkikoo, nebik te nebo ilang'eni.
32Ore ilo oitaa parmetii enkikoo naa kewan emen, kake ore ilo oning'u enkikoo netum ening'unoto.
33Ore euriata o Laitoriani naa enkiteng'enare tiatua eng'eno nagut, ore emborron nelo te dukuya enkanyit.