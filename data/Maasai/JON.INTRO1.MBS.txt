ENAITURUK
Ore embuku e YONA nemetiu anaa nkulie bukui e Biblia e naibon kake eutunoto e nkatini oloiboni le Nkai otetema aany eyanyit enkitanapata e Nkai. Etiaaka Enkai ninye shomo Ninawi, enkanasa kitok enkitoria e Asiria, naa emang'atinta kitok e Israel. Kake meyieu apa Yona nelo ine to lkilikuai le Nkai, amu eiruko apa ajo meitabaya Enkai ina natejo keidaikie ina anasa. Ore too mbaa kumok naatulusoitie, etonyorrayie ninye alo negira peyie edol ajo eitu eaku enkidaata anaa enatoduaa.
Ore ena buku neitodolu enkitoria e Nkai too ntokitin enyena pooki naaitobirua. Kake ore enalus te pooki, neitodolu ajo ore Enkai naa Enkai e nyorrata naa eno lng'ur, laa enaikash tenepalaki neitajeu lelo mang'ati loo ltung'ana lenyena, alang teneitame neidaikie ninche.
Iorot o Matuan
Enkipototo e Yona o engolon e nkong'u 1.1-17
Enkirridunoto e Yona o elakunoto enye 2.1-10
Olkilikuai le Yona ogilunore Ninawi 3.1-10
Olng'ur le Nkai te Ninawi 4.1-11