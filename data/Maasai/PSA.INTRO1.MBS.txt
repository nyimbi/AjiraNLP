ENAITURUK
Ore embuku OLKEREMPE LE NKAI naa embuku o sinkolio o embuku enkomono tiatua Biblia. Etisira iltung'ana opaashipaasha te rishata naado oleng. Ore kulo sinkolioitin tenebo enkomono netasotuoki apa iltung'ana loo Siraeli easishore te seremare enye ore te siadi nepiki ninche atua esiana oo lkigerot lenye sinyat. Ore ele Kerempe lenkisiaayiare te seremare naa iloo mpukunot kumok: Ore kulo naa isinkolioitin le nkisisa o eseremata e Nkai; enkomono tenkaraki eretoto, o erripoto, o enjeunoto; eomonoto naomonuni empalakinoto; isinkolioitin le nkishoroto enashe te nkaraki imayianat e Nkai, o enkomono naomonokini meitamei ilmang'ati. Ore ena omono neipirare te dikae oltung'ani, neipirare te dikae olosho pooki. Ore kulie neitodolu enchula e atua oltau lo ltung'ani, ore kulie neitodolu iyieunot oo ltauja loo ltung'ana pooki te Nkai.
Ore Olkerempe le Nkai netaasishore Yesu. Etaasishore sii ilasirak lo Sotua Ng'ejuk, netaa embuku e tipat oleng te seremare te nkanisa e Kristo ebaiki apa te nkiterunoto enye.
Iorot o Lkerempe le Nkai
Ore imbukui o Lkerempe le Nkai 150, neoro katitin imiet.
Olkerempe le Nkai 1 – 41
Olkerempe le Nkai 42 – 72
Olkerempe le Nkai 73 – 89
Olkerempe le Nkai 90 – 106
Olkerempe le Nkai 107 – 150