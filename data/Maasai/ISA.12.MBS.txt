Osinkolio le nkishooroto e nashe
1Eilo kenya iyie ajo te ina olong:
“Kaaisho nanu iyie enashe, Olaitoriani,
amu ore hoo nikitagorokine iyie nanu,
neibelekenye engoro ino,
nikintagolo iyie nanu.
2 “Ng'ura, Olaitoriani ninye enjeunoto ai;
kaisilig nanu ninye, nemaureishoyu;
amu Olaitoriani Enkai ninye engolon ai o sinkolio lai,
netaa ninye enjeunoto ai.”
3Ore te ng'ida nilo iyie aoku enkare
naig'uaa lelo shorroi le njeunoto.
4Nilo iyie ajo te ina olong:
“Enchoo Olaitoriani enashe,
empoto enkarna enye,
embalunye nkiaasin enyena too loreren,
embalunye nchere eikitok enkarna enye.
5“Entaranyaki Olaitoriani te nkisisa,
amu etaasa ninye ine nkitoo;
nchoo eyiolouni kuna ti atua enkop pooki.
6Entabuaku entarany te ng'ida, intae iloomanya Sion,
amu eikitok ilo otii atua intae,
Ilo Osinya le Israel.”