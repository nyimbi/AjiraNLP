Enkomono te nkaraki emitunoto
1Toning'o enkishirata, iyie Enkai,
inining'o enkomono ai;
2ore too neeiting'ie enkop naaipot nanu iyie,
elepori oltau lai.
Torikoyioki iyie nanu
mashomo ina dapidapoi naado alang nanu;
3amu iyie enkisudoroto ai,
iyie ewueji negol nasaru too lmang'ati laainei,
oltalet ogol lagilunore ilmang'ati laainei.
4Nchooki nanu matobiko ti atua olng'obor lino ntarasi!
Ee, pee atum ataseriana tiabori
inaipuko inono!
5Amu itoning'o, Enkai, ilmuma laainei,
kinchoo iyie nanu enjung'ore
e lelo ooure enkarna ino.
6Ntobikoi olaiguanani;
metabaiki ilarin lenyena iishoritin pooki!
7Meitotonieki ninye olorika le nkitoo
ntarasi te dukuya Enkai;
irriu enyorrata nauno o esupatisho metorripo ninye!
8Naa karany enkisisa e nkarna ino anaake.