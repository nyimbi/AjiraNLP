Olaitoriani te nebo olaiguanani lenye gelunoti
1 Etiaaka Olaitoriani olkitok lai:
“Totona te nkaina ai e tatene,
o metaba anaa napik ilmang'ati linono,
abori nkejek inono.”
2Eirriwua Olaitoriani eing'uaa Sion eng'udi ino e nkitoria,
nintoreisho te mpolos oo lmang'ati linono!
3Ore iltung'ana linono neishoru ate te nyorrata
te ina olong nirikoo olorora lino te ilo doinyo sinyati.
Ebaiki tadekenya enasirie
ore anaa enkoileelio kelotu kitisho ino aikununye neijia.
4 Einosa Olaitoriani olmumai,
nemeibelekenya ninye,
“Ira iyie olapolosani ntarasi,
to lkerreti le Melkisedek.”
5Etii Olaitoriani enkaina ino e tatene;
near ninye ilaiguanak te nkolong e ngoro enye.
6Kedung'oki ninye nkuapi enkiguana,
neiput nkuapi mpopoki;
near ninye ilaiguanak te ina kop nalala.
7Keokisho ninye too nchorroi naatii embata e nkoitoi;
ore enkaraki ina keraposhu ninye endukuya enye.