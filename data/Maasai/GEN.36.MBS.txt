Eishoi e Esau
(1 Int 1.34-37)
1Kulo ninche ile ishoi e Esau (aa ninye Edom), 2 etasayia Esau inkituaak enyena too lkanaani; Ada entito e Elon oo Lhiti, o Oholibama entito e Akna olayioni le Sibeon loo Lhifi, 3 o Basemat entito e Ishmael enkanashe e Nebaiot. 4Neiki Adah Esau, Elifas; neiu Basemat Reul; 5neiu Oholibama Yeush o Yalam o Kora. Kulo ninche Ilayiok le Esau ootoikioki ninye te nkop e Kanaan.
6Neya Esau inkituaak enyena o layiok lenyena, o ntoyie enyena o ltung'ana pooki lo lmarei lenye, o nkishu enyena, o ng'uesi pooki enyena, o ntokitin enyena pooki e tipat naanoto te nkop e Kanaan; nelo enkop nalakua alam olalashe lenye Yakobo. 7Amu ore imasaa enye naa aikumok apa oleng nemeidim aatamany nebo; ore enkop apa naidurrakita ninche meekure eishaa tenkaraki enkumoi oo nkishu enye. 8Metaa eshomo Esau amany enkop oo ldoinyo e Seir. Esau aa ninye Edom.
9Kulo ninche ile ishoi e Esau menye loo le Edom teina kop ooldoinyo e Seir. 10Kuna ninche inkarn oo layiok le Esau: Elifas olayioni le Ada enkitok e Esau, Reul olayioni le Basement enkitok e Esau, 11ore ilayiok le Elisfas naa Teman, o Omar, o Sefo, o Gatam o Kenas 12(ore apa Timna naa enkapiani e Elifas, olayioni le Esau; neiki Elidas Amalek. Kulo ilayiok le Ada, enkitok e Esau. 13Kulo ninche ilayiok le Reul: Nahat, o Sera, o Shamma, o Misa, kulo ninche ilayiok le Basemat, enkitok e Esau.
14Kulo ninche ilayiok le Oholibama entito e Ana olayioni le Sibeon, enkitok e Esau: Etoikio ninche Esau Yeush, o Yalam o Kora.
15Kulo ilarikok loo layiok le Esau. Ilayiok le Elifas olkikau le Esau: ilarikok ooji Teman, o Omar, o Sefo, 16o Kenas, o Kora, o Gatam o Amalek; kulo ilarikok le Elifas te nkop e Edom; Naa ilayiok le Ada. 17Kulo ninche ilayiok le Reul olayioni le Esau; ore ilarikok naa Natan, o Sera, o Shama, o Misa; kulo ninche ilarikok le Reul te nkop e Edom; naa ninche ilayiok le Basement, enkitok e Esau.
18Kulo ninche ilayiok le Oholibama, enkitok e Esau: ilarikok le Yeush, o Yalam o Kora; lelo ilarikok ootoikioki Oholibama entito e Ana, enkitok e Esau. 19Kulo ninche ilayiok le Esau (aa ninye Edom) naa kulo ilarikok lenye.
Ile ishoi e Seir
(1 Int 1.38-42)
20Kulo ninche ilayiok le Seir loo le Hori iloopeny enkop: Lotan, o Shobal, o Sibeon, o Ana, 21o Dishon, o Eser, o Sisham; kulo apa ilarikok lo Lhori ilayiok le Seir te nkop e Edom. 22Ore apa ilayiok le Lotan naa Hori, o Heman; ore apa enkanashe e Lotan naa Timna.
23Kulo ilayiok le Shobal: Alfan, o Manahat, o Ebal, o Shefo o Onom.
24Kulo ninche ilayiok le Sibeon: Ayia, o Ana, Ana apa ilo onoto inchorroi nairowua tiong'ota, eirrita isirkon le Sibeon papaai lenye. 25Kuna ninche inkera e Ana, Dishon o Oholibama entito e Ana. 26Kulo ninche ilayiok le Dishon: Hemdan, o Eshban, o Itran o Keran. 27Kulo ninche ilayiok le Eser; o Bilham, o Saafan o Akan. 28Kulo ninche ilayiok le Dishan: Usi o Aran. 29Kulo ninche ilarikok le Hori: ore lelo arikok naa Lotan, o Shobal, o Sibeon o Ana, 30o Dishon, o Eser, o Dishan: kulo ninche ilarikok le Hori te risioroto oo ilgilat lenye te nkop e Seir.
Ilaiguanak le Edom
(1 Int 1.43-54)
31Kulo ninche ilaiguanak apa oitoreisho te nkop e Edom, eton eitu etumi hoo likae aiguanani oitoreisho too Siraeli. 32Eitoria Bela olayioni le Beori enkop e Edom, neji enkarna enkanasa enye Dinhaban. 33Neye Bela, neitoreisho Yobab olayioni le sera le Bosra te rishata enye. 34Neye Yobab neitoreisho Husham le nkop e Ltemani te rishata enye. 35Neye Husham neitoreisho Hadad olayioni le Bedad, laa ninye apa otimira ile Midian te nkop e Moab te rishata enye, neji enkarna e nkanasa enye Afiti. 36Neye Hadad, neitoreisho Samla le Masreka te rishata enye. 37Neye Samla, neitoreisho Shaul le Rehobot to lkeju le Frati te rishata enye. 38Neye Shaul, neitoreisho Baalhanan olayioni le Akbor te rishata enye. 39Neye Baalhanan olayioni le Akbor neitoreisho Hadar te rishata enye, ore enkarna e nkanasa enye neji Pau; neji apa enkarna enkitok enye Mehetabel, ina tito e Matred, entito e Mesahab.
40Kuna ninche inkarn oo larikok Le Esau, te risioroto oo ilmareita lenye o manyishoritin enye anaa enatiu inkarn enye; ore ilarikok naa Timna, o Alifa o Yelet, 41o Oholibama, o Ela, o Pinon, 42o Kenas, o Tenan, o Mibsar, 43o Magdiel, o Imran. Kulo ninche ilarikok le Edom (aa ninye eji Esau, menye le Edom), te risioroto oo manyishoritin enye teina kop nataa enenye.