ENAITURUK
Ore TIMOTEO naa oloti barnoti apa airukoni oing'uaa Asia naa ore apa ng'otonye naa enoo Lyahudi ore menye naa oloo Lgiriki. Etaa ole ncholiek e Paulo te siaai elikioroto neaku sii olaretoni lenye. Ore empalai e dukuya e Paulo natisiraka Timoteo, neibalie imbaa uni naata to ltau lenye.
Ore embae naituruk te pooki naa enkikoo naipirare inkiteng'enat e lejare te sirit. Ore kuna kiteng'enat naa olkuroti loo nkoon oo Lyahudi o leme Lyahudi. Ore apa embae kitok naa enkirukoto nayawuaki najo, Ore enkop nalioo naa aitorrono, naa pooki ake pee eidimayu too ltung'ani pee etum enjeunoto naa tenetum eng'eno naisudoro neas ine ng'eno, nemeitoki anya kulie daiki, neton eitu eyamisho. (2) Ore ake sii tena palai eibalie Paulo inkiteng'enat naaipirta erikore e sirit, o eseremare enye, eitadedeyie oleng imbaa naaishiaakino olkuaak loo larikok le sirit o laretok neeta. (3) Ore enabayie eikoo Paulo Timoteo enaiko teneaku osinka supat le Yesu Kristo o eneiko teneitasheiki ilturrurri oopaashipaasha loo lairukok.
Iorot oo Matuan
Enkiterunoto oo lomon 1.1-2
Iutarot naaipirta esirit o larikok lenyena 1.3–3.16
Iutarot naaipirta Timoteo o esiaai enye 4.1–6.21