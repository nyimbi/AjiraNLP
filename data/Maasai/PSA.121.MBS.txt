Olaitoriani ninye omitu iyiook
1Araposhu nanu nkonyek aainei aing'or ildoinyo.
Kaji eing'uaa eretoto ai?
2Olaitoriani eing'uaa eretoto ai,
laa ninye oitobira keper o enkop.
3Nemeisho ninye meigusugusieki enkeju ino,
ore ilo likirrip iyie nemeimug.
4Ng'ura, ore ilo orrip Israel nemeimug nemeirura.
5Olaitoriani ninye olarriponi lino;
Olaitoriani ninye oloip lino te nkalo enkaina ino e tatene.
6Nimikiosh iyie enkolong te ndama,
anaa olapa te nkewarie.
7Olaitoriani likirrip iyie
too ntorrok pooki;
naa kerrip ninye enkishui ino.
8Kerrip Olaitoriani enkipang'ata ino
o enjing'unoto ino,
ebaiki ena kata o ntarasi.