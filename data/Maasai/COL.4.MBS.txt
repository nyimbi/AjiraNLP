1 Ore intae ilooitoreisho, entaasa rrindiki linyi too sipat o too nkiririkinot, iyiololo aajo iatata sii intae Olkitok linyi te shumata.
Inkiteng'enat
2Entasheikinoto enkomono emingusugus, irripishosho nisholololo, niomonokiki sii ninche iyiook, 3metaboloki Enkai iyiook enkoitoi ele rorei, matolikioi enkisudoroto naipirta Kristo naa te nkaraki ninye pee atii nanu korokoroni, 4peyie atum aibalunye enaaishiaakino nairo.
5 Enchom irara ng'eni ti alo lelo ootii auluo entaasishore inkat pooki. 6Enchoo nkirorot inyi nkatitin pooki eaku ine mborron naata emunyan, pee itumutumu aatayiolo enijojo te niwalikiki pooki ng'ae.
Enkirorokino nabayie
7 Tikikos olotu aliki intae mbaa aainei; olalashe lai lanyor naa olaisiaayiani oisiligayu naa osinka le ncholiek ai ti atua Olaitoriani. 8Nanu oirriwua enitii ajo pee, itumutumu aatayiolo enikitiu netum ailejileja iltauja linyi, 9 neiriamunore Onesimas olalashe onyorri neisiligayu, laa obo linyi. Ninche oopuonu aainosaki intae mbaa pooki naataasate te ne.
10 Eiroroki intae Aristakos oloena te nebo nanu, neiroroki intae Marko le nkanashe e Barnabas (Iindipa aanoto olkilikuai loo mbaa enyena - te neewuo ninye enitii, entang'amu), 11neiroroki intae Yesu oji Yusto. Kulo tung'ana ake le lelo oomurata oora laisiaayiak le ncholiek ai kisiaai enkitoria e Enkai, naataretutuo ninche. 12 Ore Epafras, ora obo linyi, osinka le Yesu Kristo, neiroroki intae, nedamu intae anaa ake te nkomono enye, peyie intasheshe itubulutua neitisipaki eyieunoto e Enkai ti atua intae. 13Ara shakeni lenye nchere etonyuaa aisiaai intae naleng o lelo ootii Laodikea o lelo ootii Hierapolis. 14 Eiroroki intae Lukas oloshi abaani lanyor, neiroroki intae Demas. 15Enchoo lalashera laainei ootii Laodikea enkirorokino ai, ninchosho Nimfa o ina sirit natii enkaji enye. 16Naa ore pee eidipi aaisumaki intae ena palai enchoo sii eisumakini esirit oo Laodikea; naa entodol pee eisumakini sii ninche intae ina palai naing'uaa Laodikea. 17 Naa entiaaki Arkipus, “Toduaa ake pee intabaya ina siaai nitang'amua ti atua Olaitoriani.”
18Nanu, Paulo oigero ena kirorokino te nkaina ai makewan. Entadamu ilpisia laainei. Metaa empiris te nebo intae.