Entorroni e tung'ana
(Olke 53)
1 Ejo ilo modai to ltau lenye, “Meetae Enkai.”
Etarruoitie ninche, neas mbaa o lminong,
meetae hoo obo oas mbaa sidain.
2Eing'or Olaitoriani kop etii keper,
neing'or nkera e tung'ana,
pee edol tenaa ketii iloasisho te ng'eno,
lelo ooing'oru Enkai.
3Eshomo ninche pooki aapong'ori,
enyaanyuk pooki;
meetae hoo obo oas isupati,
meetae, metii hoo obo.
4Aimeeta ninche eng'eno,
kulo aasak loo ntorrok pooki,
ooinos iltung'ana laainei,
anaa enainos ninche endaa,
nemeserem ninche Olaitoriani?
5Ore te ine kepuo ninche aajing olkirutoto sapuk,
amu etii Enkai te nebo ina ishoi e lelo supati.
6Inyalinyala intae nena kitobirat e ilo aisinani,
kake Olaitoriani esarunoto enye.
7Oi siaake elotu enkordunoto e Israel eing'uaa Sion!
Te neitopok Olaitoriani iltung'ana lenyena,
naa keng'ida Yakobo, neshipayu Israel.