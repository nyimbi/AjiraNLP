Enkomono te nkaraki enkisulata
1Mikitawaliki Olaitoriani iyie te nkolong e nyamali!
Mikitorripo enkarna e Nkai e Yakobo!
2Mikirriwaki ninye iyie eretoto naing'uaa enkaji enye sinyati,
nikintagolo ninye iyie te ina golon naing'uaa Sion!
3Metadamu ninye ilasarri linono pooki,
neing'or te nyorrarota ilasarri linono oopejori!
4Mikinchoo ninye iyie iyieunot o ltau lino,
neitabaya nkitobirat inyi pooki!
5Nchoo iyiook matabuaku te ng'ida
te nkaraki enkisulata ino,
ore te nkarna e Nkai ang nikiun iyiook inankan ang!
Meitabai Olaitoriani iomonunot inyi pooki.
6Ayiolo taata nanu ajo keretu Olaitoriani
ilo lenye otubukokoki eilata aaput,
kewaliki ninye te ine wueji sinyati te shumata,
eeta nkisulat sapuki naaisula te nkaina enye.
7Eng'idare kulikae ngarrin oo mbartan,
neng'idare kulikae mbartan;
kake king'idare iyiook enkarna o Laitoriani Enkai ang.
8Keurori ninche aabatata;
kake kidumunye iyiook nikintashe aaitoriori.
9Nchoo olaiguanani meisula, Olaitoriani;
tawaliki iyiook ti nikimpot iyie.