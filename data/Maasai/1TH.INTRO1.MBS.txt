ENAITURUK
Ore apa enkanasa e SESALONIKE naa enkanasa kitok te nkitoria oo Roma te nkop e Makedonia. Etuuno apa Paulo esirit teine ina kata nalo aing'uaa Filipi. Ore ake sii eewuo enkibooroto oo lomon supati eing'uaa lelo Lyahudi apa oota olom tenkaraki embularoto oo lomon supati ootolikioyie Paulo too loreren leme Lyahudi neyieu ninche nesuj nkoon o Lyahudi. Eturrumokoki Paulo meshomo aing'uaa Sesalonike alo Berea. Ore tesiadi etabawua Paulo enkanasa e Korinto, netum olkilikuai teine eing'uaa olaisiaayiani tenebo ninye oji Timoteo einosaki ninye eneikununo eisirit e Sesalonike.
Ore empalai enye e dukuya netisiraki aaitagolie ilairukok teine. Etushukuo ninye enashe sapuk tenkaraki ilomon ootoning'o le nkirukoto enye o enyorrata. Eitadamua sii ninche enetiu apa enkishui enye tiatua ninche eton eboitare, newal sii inkikilikuanat naanoto ina sirit naaipirare enchukunoto e Kristo naikilikuanuaki aajo Amaa doi iltung'ana ooirurate eton eitu elotu Kristo eidipa aairuko kejung doi ninche enkishui oo ntarasi nayau enchukunoto enye? Naa kanu doi ninye eshukunye Kristo? Enoto Paulo ena rishata aibalakinye ninche nchere keishiaakino netoni te mborron aasisho eanyita te nkirukoto errinyunoto e Kristo.
Iorot oo Matuan
Enkiterunoto oo lomon 1.1
Enashe o enkisisa 1.2–3.13
Enkikoo naipirta olkuaak lo lairukoni 4.1-12
Inkiteng'enat naipirta elotunoto e Kristo 4.13–5.11
Enkikoo nabayie 5.12-22
Enkikenoto 5.23-28