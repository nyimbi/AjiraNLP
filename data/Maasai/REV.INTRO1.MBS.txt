ENAITURUK
Ore EMBOLUNOTO natisira Yohana netisira te rishata apa naitanyamalitae ilairukok tenkaraki enkirukoto enye tiatua Olaitoriani Yesu Kristo. Ore entoki sapuk to ltau lo lasirani naa pee epik ilaisumak osiligi neitagol oshuaa nesai pee etoni eisiligayu, neikilikuan sii pee etoni too nkatitin osina o to losilisili.
Ore eseshata sapuk ena buku neeta induaat kumok embolunoto oo nduaat naalimuno too nkitanyaanyukot oo lmonek o nkirorot, naa kening'u apa lelo airukok leina rishata, kake imbaa nemening'unoyu te kulikae te nguton anaa enaikununo iltoiloishi kumok leranyare, neijia etiu imbaa kumok naasira eigili tena buku too nduaat naapaashipaasha too nduaat naasuju.
Ore hoo duoo neeta ena buku inkibelekenyat naapaashipaasha too looibelekeny ninye, ore entoki naibala te pooki ng'ae naa: tiatua Kristo Olaitoriani. Kemir Enkai te nkiting'oto ilmang'ati lenyena pooki, tenebo sii ninye Sheitani, nelaakini lelo pooki lenyena ooisiligayu too mayianat e keper ng'ejuk o enkop ng'ejuk etimirishe katukul.
Iorot oo Matuan
Enkiterunoto oo lomon 1.1-8
Enduaata emboloto o mpala naairriwakaki isirito naapishana 1.9–3.22
Olpiyayati oota ilmishiren oopishana 4.1–8.1
Intarumpetani naapishana 8.2–11.19
Olasurai o ng'uesi are sapuki 12.1–13.18
Induaat naapaashipaasha 14.1–15.8
Ilbakulini oopishana le ng'oro e Nkai 16.1-21
Enkidaata e Babilon o emirata eina ngues e ilo oiboni, le lejare, o Sheitani 17.1–20.10
Enkiguana nabayie 20.11-15
Keper ng'ejuk, o enkop ng'ejuk, o Yerusalem ng'ejuk 21.1–22.5
Enkikenoto 22.6-21