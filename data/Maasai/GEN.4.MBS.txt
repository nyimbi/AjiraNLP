Kain o Abel
1Neyiolou Adam enkitok enye, neiroshiu neiu Kain ejo: “Anoto olee te retoto o Laitoriani.” 2Neitoki aiu olalashe lenye Abel. Ore apa Abel naa olairritani loo ntare, ore Kain naa olaturoni le nkop. 3Ore etulusoyie enkata, neyaki Kain Olaitoriani enkishoroto oo lng'anayio lenyena le nkop. 4 Neyau sii ninye Abel ilkikaunot loo ntare enyena naapir. Neng'amaa Olaitoriani Abel tenebo enkishooroto enye. 5Kake eitu eng'amaa Kain tenebo enkishooroto enye. Negoro Kain nesot enkomom oleng. 6Nejoki Olaitoriani Kain, “Ainyoo peyie itagore naa ainyoo peyie isot enkomom? 7Amaa tiniaas isupati aimiking'amari? Naa teneitu ias isupati kigira ing'ok aarresh te nkutuk enkaji, naa iyie eyieu neibung kake eishiaakino nimir ninye.”
8 Nejoki Kain olalashe lenye Abel, “Maape ong'ata.” Ore peyie ebaiki ong'ata nedumakino Kain olalashe lenye Abel aar metua. 9Nejoki Olaitoriani Kain, “Koree olalashe lino Abel?” Nejo, “Mayiolo, ainanu oshi olairritani lo la lashe lai?” 10 Nejoki Olaitoriani, “Kaa bae ena nitaasa?” Aagira oltoilo lo sarge lo lalashe lino aishiraki te nkop. 11Ore taata iyie kitediaaki te nkop, ina natabolo enkutuk enye ang'amaa osarge lo lalashe lino te nkaina ino. 12Tinitur enkop, nemeiu ninye ae toki. Iyaku olaisikani olimana te nkop. 13Nejoki Kain Olaitoriani, “Aisapuk enkitamioto ai alang enaidimu. 14Ng'urai amu kitaarayie nanu ena olong aitung'uaa enkop, nikintalam sii enkomom ino peyie madol, naaku ololo te nkop metaa ore oltung'ani laatum naar nanu matua.” 15Nejoki Olaitoriani ninye, “Aime neijia etiu.” Ore oltung'ani oar Kain metua, neitamei ninye kat naapishana. Nepik Olaitoriani olmishire Kain peyie ore oloinepu ninye nemear metua. 16Neing'uaa Kain enkomom o Laitoriani, nelo amany enkop e Nod natii oloo saen e Eden.
Eishoi e Kain
17Neyiolou Kain enkitok enye, nenutayu neiu Enok, neshet enkanasa, neipot ina anasa ajo Enok anaa enkarna o layioni lenye. 18Neikini Enok Irad, neiu Irad Mehujael, neiu Mehujael Metushael neiu Metushael Lamek, 19Neyam Lamek inkituaak are. Ore enkarna e nabo naa keji Ada, neji enkarna enkae Sila. 20Neiu Ada Yabal laa ninye apa menye le lelo ootoni too lng'oborri neramat sii inkishu. 21Neji enkarna o lalashe lenye Yubal, laa ninye menye le lelo oosh ilwululi loo usin o ndulen. 22Neiu Sila Tubalkain, laa ninye olkunoni oidong'u inkinantani too suyan, o sekenke. Neji enkanashe e Tubalkain Naama.
23Nejoki Lamek inkituaak enyena, “Ada o Sila, entoning oltoilo lai; intae nakituaak e Lamek enining'o enajo nanu: Ataara oltung'ani metua laatipika olbae, laa olbarnoti laatoosho nanu.
24 Tenaa keitalaki elap Kain kat naapishana, nesipa ajo ore Lamek naa katitin ntomoni naapishana kat naapishana.”
Seti o Enosh
25Neyiolou Adam enkitok enye aigil, neiu enkayioni neipot enkarna enye ajo Seti, amu etejo, “Aanyaaka Enkai apikaki nanu ae kerai najing ewueji e Abel amu etaara Kain ninye metua.” 26Neitokini aaiki Seti olayioni, neipoti enkarna enye aajo Enosh. Ore ina kata eiterutua iltung'ana aaipot enkarna Olaitoriani.