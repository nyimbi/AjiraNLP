Enkirridunoto o empalakinoto
1 Emayiana ilo otapalakaki ing'ok enyena,
ilo oimulumulayioki ing'ok enyena.
2Emayiana ilo lemeikenaki Olaitoriani entorroni,
laa ore atua enkishui enye metii elejare.
3Te neitu nanu alimu eng'oki ai aibalunye,
neibiitiari osesen lai
te nkaraki enkishirata ai e mion endama pooki.
4Amu ore te ndama o te nkewarie
naa keiroishi enkaina ino te nanu;
netoyu engolon ai anaa enainosa enkolong te nkata e nkirowuaj.
5Aaibalakinyie nanu iyie eng'oki ai te iyie
neitu nanu aisudoo entorroni ai;
atejo nanu, “Kairridu nkitarruorot aainei to Laitoriani;”
nikitapalaka iyie esuujisho e ng'oki ai.
6Ore enkaraki ina,
nchoo pooki ng'ae lo rrekie le Nkai, kiomon iyie.
Ore te nkata o sina, o enang'unoto
oo nkariak kituaak, nemebaiki ninye.
7Ira iyie ewueji enkisudoroto te nanu,
eikigolie iyie nanu te ng'olikinoto
nikintaman nanu enkordunoto.
8Kaaitaarriyian nanu iyie naaiteng'en enkoitoi niim.
Kaaiguan nanu iyie etii nkonyek aainei shumata iyie.
9Mitiu iyie anaa embarta anaa enyumpu nemeeta
ndamunot e ning'unoto,
naa keeni te nkeene nepiki olgisoi pee eitoborri,
naa te nemeikoni neijia nimikirukorukore ninye iyie.
10Eikumok nkitamiot naatum lelo torrok
kake ore enyorrata nauno nemanita ilo oisilig Olaitoriani.
11Enting'idata ti atua Olaitoriani,
nishipapa intae lelo supati,
nibuakuku te ng'ida,
intae pooki lelo sidain iltauja!