Eishoi e Benchamen
1Benchamen apa menye le Bela ilo kikau lenye, o Ashbel oliare, o Ahara oliokuni, 2o Noha oliong'uan, o Rafa ole imiet. 3Neeta apa Bela ilayiok: Adar, o Gera o Abihab, 4o Abishua, o Naaman, o Ahoa, o 5Gera, o Shefufan, o Huram. 6Kulo ninche ilayiok le Ehud (ninche apa ilukuny oo nkajijik oo loo menye le lelo oomanya Geba, neewaki apa ninche eyararoto nepuo Mahat.) 7Naaman o Ahija o Gera, aa taa Heglam, laa ninye apa menye le Usa o Ahihud. 8Neeta apa Shaharaim ilayiok te nkop e Moab ina kata eidipa ataarai nkituaak enyena, Hushim o Baara. 9Etoikio ninye enkitok enye Hodesh nkera: Yobab o Sibia, o Meshia, o Melkam, 10o Yeus, o Sakia, o Mimra. Kulo apa ilayiok lenyena, ilukuny oo nkajijik oo loo menye. 11Eeta sii apa ilayiok ootoiuo Hushim enkitok enye: Abitub o Elpaal. 12O Eber, o Misham, o Shemed laa ninye apa otesheta Ono o Lod o nkang'itie enyena kutiti.
Ile Benchamen te Gat o te Aijalon
13Ore Beria o Shema, (naa ninche apa ilukuny oo nkajijik oo loo menye, te lelo oomanya enkop e Yalon, lelo oomir iltung'ana le Gat). 14O Ahio o Shashak o Yeremot. 15Ore Sebediah, o Arad o Eder, 16o Mikael, o Ishpa o Yoha naa ilayiok le Beria.
Ile Benchamen te Yerusalem
17Ore Sebadia o Meshulam, o Hiski, o Heber, 18o Ishmerai, o Islia o Yobab naa ilayiok le Elpaal. 19Ore Yakim o Sikri, o Sabdi, 20o Elienai o Siletia o Eliel, 21o Adaia, o Beraia o Shiurat naa ilayiok le Shimei. 22Ore Ishpan, o Eber o Eliel, 23o Abdon, o Sikri, o Hanan, 24o Hanania, o Elam, o Antotija, 25o Ifdeia o Penuel, naa ilayiok le Shashak. 26Ore Shamsherai, o sheharia, o Atalia, o 27Yaareshia o Eliya o Sikri, naa ilayiok le Yeroham. 28Kulo apa ilukuny oo nkajijik oo loo menye, te risioroto oo iishoritin enye, iltung'ana kituaak ninche. Nebik kulo te Yerusalem.
Ile Benchamen te Gibeon o te Yerusalem
29Ore Yaiel menye le Gibeon nebik te Gibeon, ore enkarna e nkitok enye naa Maaka. 30Ore olkikau lenye naa: Abdon, nesuju Suur, o Kish, o Baal, o Nadab, 31o Gedor, o Ahio, o Seker, 32o Miklot, (ninye apa menye le Shimea) Etamanyishote sii apa kulo aatashare ilalashera lenye te Yerusalem, tenebo iltung'ana lenye.
Olmarei lo laiguanani Saul
33Neer apa menye le Kish, Kish menye le Saul, naa Saul menye le Yonatan, o Malkishua o Abinadab o Eshbaal. 34Ore apa olayioni le Yonatan naa Meribaal; naa Meribaal apa menye le Mika. 35Ilayiok le Mika: Pison o Melek, o Tarea o Ahas. 36Ahas apa menye le Yehoada; naa Yehoada menye le Alemet, o Asmefet, o Simri. Simri apa menye le Mosa. 37Mosa apa menye le Binea; naa Rafa olayioni lenye, o Eliesa, o Asel olayioni lenye.
38Eeta apa Asel ilayiok ile, naa kuna nkarn enye Asikarni o Bokero, o Ishmael, o Shearia, o Obadia, o Hanan. Ore kulo pooki naa ilayiok le Asel. 39Ilayiok le Eshek olalashe lenye: Ulam olkikau lenye, o Yeush laa ninye oliare, o Elifelet laa ninye oliokuni. 40Ore apa ilayiok le Ulam naa ilmorran magil, oata nkai, neeta nkera kumok, o nkera oo nkera enye, iip nabo o onom. Ore kulo pooki naa ile Benchamen.