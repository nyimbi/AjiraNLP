Enkirorokino nairoroko ninche
1Arrepaki intae enkanashe ang Febe, enkaisiaayiani e sirit natii Kendrea, 2nchere entang'amu to Laitoriani anaa enaishiaakino lelo sinyat, niretutu te mbae ake pooki nayieu te intae, amu ninye nataa enkaretoni oo lkumok ebaiki latii nanu.
3 Eroroki Priska o Akuila, aisiaayiak te nebo nanu ti atua Kristo Yesu, 4etipika ate batisho te nkaraki nanu, neme nanu ake oisho ninche enashe, keishorita sii ninche sirito pooki oo Loreren; 5eroroki sii ina natii enkaji enye. Eroroki olanyor Epaeneto, laa ninye oiteru aibelekenyakino Kristo te Asia. 6Eroroki Mariamu nataasishe oleng ti atua intae. 7Eroroki Androniko o Yunias, le mudong ang likiriamakinote eenata; iltung'ana ooibala lelo ti atua lkipaareta, ooitera apa ninche aairuk Kristo eitu nanu. 8Eroroki Ampilato lanyor ti atua Olaitoriani. 9Eroroki Urbano, likisiaayia Kristo te nebo, o lanyor Stakis. 10Eroroki Apelle, otonyorrayioki ti atua Kristo. Eroroki lelo lo lmarei le Aristobolo. 11Eroroki oltung'ani le mudong lang oji Herodion. Eroroki lootii atua Olaitoriani le nkaji e Nakirso. 12Eroroki nena aisiaayiak ti atua Olaitoriani, Trifana, o Trifosa. Eroroki nanyor Persi, nataasishe oleng ti atua Olaitoriani. 13 Eroroki Rufo, ogeluno ti atua Olaitoriani, o ng'otonye naa yieyio sii nanu. 14Eroroki Arinkristo, Flegon, Herme, Patroba, Herma, o lelo alashera ootii te nebo ninche. 15Eroroki Filologo o Yuliaa, Nerea o enkanashe enye, O Olimpa, o lelo sinyat pooki ootii te nebo ninche. 16Erorokinoto te ng'ututata nasinya. Eiroroki intae isirito pooki e Kristo.
17Asai intae, lalashera laainei, entodol ake lelo ooipiru enchankar o ngolikinot, earare ina kiteng'enare natuutakaki intae; entaapaash ninche. 18Amu ore ltung'ana leeijo lelo mme Olaitoriani lang Kristo eisiaaita ninche kake ng'uarrat enye maate, naa nkutukie eitamelon too rorei le nkisisa pee etumoki aatelej lelo oomaae. 19Amu ore hoo neyiolo ltung'ana aajo ining'ishosho intae, o metaa kang'idare nanu intae, kayieu ning'enunu aayiolou nena supati nemetii elejare, niyiolouu sii nena torrok; 20pee etum Enkai e seriani atasioki atupurda shetani ti alo nkejek inyi. Metaa te nebo intae empiris o Laitoriani lang Yesu Kristo.
21 Eiroroki intae Timoteo, laaisiritore te siai; naa neijia etiu Lukio o Yason o Sosipater oora le mudong lang.
22Nanu Tertio, olaigeroni le na palai, oiroroki intae ti atua Olaitoriani.
23 Eiroroki sii intae Gayo laa enkaji enye atii, o Erasto olashumani le nkanasa, o lalashera lang Kuarto. 24[Metaa te nebo intae empiris o Laitoriani lang Yesu Kristo. Esai.]
Enkomono nabayie
25Metaa taata enkisisa ene ilo oidim aitagolo intae anaa enatejo te ilo rorei lai supat o te likioroto e Yesu Kristo, o enatiu embolunoto e ina naisudoro apa too lporori ootulusoitie apa moitie, 26netabolokoki taata, ore tiatua ilkigerot le naibon, neitayioloki iloreren, te risioroto e nkitanapata e Nkai oo ntarasi pee eyau e nkanyit e nkirukoto 27Metaa ene Nkai ang enkitoo ntarasi, tiatua Yesu Kristo. [Esai]