Enkisiligata e Nkai te Barak
1 Ele rorei eirorie Yeremia oloiboni le Nkai Barak olayioni le Neria, ina kata apa pee eiger ninye kulo rorei tiatua embuku te limunoto e Yeremia, to lari liong'uan le Yehoiakim olayioni le Yosia, olaiguanani le Yuda ejo: 2“Nji ejo Olaitoriani, Enkai e Israel tialo iyie Barak: 3Itejo iyie, ‘Woi kewan ai, amu etoponayie Olaitoriani osina le mion ai, atalepori nanu too nkigorot aainei, nematum enkiyeng'iyeng.’ 4Nji iyie tiaaki ninye, nji ejo Olaitoriani: Ng'ura ina natesheta nanu naa kasulaa, ore ina natuuno nanu naa kadotu taa enkop pooki. 5Ing'oru doi iyie ntokitin pooki sapuki tialo kewan ino? Ming'oru iyie ninche; amu ng'ura, kayau nanu entorroni shumata pooki toki naishu naata osesen Olaitoriani ojo: kake ekaaisho nanu iyie enkishooroto o larrabal tiatua iwuejitin pooki neeba anaa nilo.”