Oltoilo lo Laitoriani to lkutati
1 Enchoo Olaitoriani enkisisa intae ntokitin pooki e shumata,
enchoo Olaitoriani enkitoo o engolon.
2Enchoo Olaitoriani enkitoo e nkarna enye;
enteserem Olaitoriani te nkishiaa e sinyatisho enye.
3Etii oltoilo lo Laitoriani shumata nkariak;
etadara Enkai e nkitoo,
Olaitoriani te shumata nkariak kumok.
4Kegol oltoilo lo Laitoriani,
ebore oltoilo lo Laitoriani enkitoo.
5Egil oltoilo lo Laitoriani iltarakua
egil Olaitoriani iltarakua le Lebanon.
6Keisho ninye Lebanon meipido anaa olashe,
neipidie oldoinyo le Hormon anaa oloti oing'oni.
7Eeta oltoilo lo Laitoriani enkimerlel olng'ejep le nkima.
8Eikirikirie oltoilo lo Laitoriani olpurkel,
eikirikirie Olaitoriani olpurkel le Kadesh.
9Oltoilo lo Laitoriani oibirunye ing'uesi,
near entim aisiajayie,
naa ti atua enkaji enye sinyati
eishir pooki aajo, “Enkitoo!”
10Etonita Olaitoriani to lorika lenya le nkitoo
te shumata nkariak;
etonita Olaitoriani to lorika le nkitoo
aaku olaiguanani ntarasi.
11Meishoo Olaitoriani engolon iltung'ana lenyena!
Metamayiana Olaitoriani kulo tung'ana lenyena aisho eseriani!