Etoomonuo Paulo meyakini Kaisari enkiguana enye
1Ore pee ebau Festo, ina kop naitore, nkolong'i uni ake naatulusoitie, nedumunye te Kaisaria ailep alo Yerusalem. 2Neitang'or ilapolosak kituaak o larikok loo Lyahudi Paulo te ninye nesai aaitirrishaki, 3aajoki meitobiraki ninche mbaa aisho ilo tung'ani meewai Yerusalem, aa kejo pee erresh aasesekuan te nkoitoi. 4Newaliki Festo ajoki te Kaisaria erripi Paulo, netaa etataana pee elo sii ninye ine. 5Nejoki, “Metaa, enchoo ltung'ana ooata enkitoria te intae edou mairiamari, naa te neetae enatapong'e te ilo tung'ani, nepuo aaitang'or.”
6Ore etobiko nkolong'i naabaya isiet anaa tomon te nebo ninche, nedoyio alo Kaisaria; ore te nkolong nasujita ina nelo aton to lorika lenye le nkiguana neitanapisho metorikuni Paulo. 7Ore pee elotu ninye, neisho Lyahudi ootadoutuo eing'uaa Yerusalem neitashe aaman Paulo neitang'or too mbaa kumok torrok kake etalaikinote aaitadedeyie.
8Nejo Paulo emitu kewan, “Maata tukul enaitorruoyie too Lyahudi, nemaata te nkaji e Nkai te Kaisari.” 9Kake eishoo ninye Festo, ejo pee eitiship Ilyahudi, nejoki Paulo, “Iyieu nilep alo Yerusalem, pee kipuoi aaiguanare te ine te dukuya nanu te nkaraki kuna baa?” 10Kake etejo Paulo, “To lorika le Kaisari le nkiguana aitashe, naa te ne eishaakino naaiguanareki; maata doi entorrono naitaasa Ilyahudi, naa esipata ina niyiolo iyie aitorioki. 11Te naa kara olkiminchali, aashu te naa kaata enataasa nairirikino keeya, maing'oru ajo ailanyaa keeya; kake te nemeetae esipata te nena naaitang'orieki, nemeetae likae laaidim aitarasaki ninche. Atejo Kaisari eyakini enkiguana ai.” 12Ore Festo, etang'asa aikilikuanishore olkiaama lenye newaliki ajoki, “Kaisari itejo meyakini enkiguana ino, ilo naa ake enetii Kaisari.”
Etorikoki Paulo dukuya Agripa o Bernike
13Ore etulusoitie nkolong'i naaje, nebau olaiguanani Agripa o Bernike Kaisari aairoroki Festo. 14Ore etobiko nkolong'i kumok te ine, neinosaki Festo olaiguanani enkiguana e Paulo, nejoki, “Eetae oltung'ani otung'uayie Feliks eena. 15Ore atii Yerusalem naainosaki lapolosak kituaak o lpayani loo Lyahudi mbaa enyena, eyieu nadung'oki ninye enkiguana. 16Nawaliki ajoki ninche, mme olkerreti lang Iroma ilo oishoori oltung'ani eitu etumo nkomomi e lelo ooitang'oro, ooisitaare, netum oloitang'oroki erishata namitunye kewan newalu nena naaisitaarieki. 17Ore taa pee etumo tene, eitu aimutie, amu ore pee ekenyu naton to lorika le nkiguana naitanapisho metorikuni ilo tung'ani. 18Ore pee einyiototo aaitashe lelo ooitang'or, eitu eyau e nkarrueisho anaa apa enajo nanu; 19kake eji enchankar eeta o ninye naipirta nkoon enye neipirta oltung'ani oji Yesu, otua apa, neitadedeyie ninye Paulo ajo eishu. 20Ore amu katala enaikonakino pee atum atujurro kuna baa, naikilikuan ninye tenaa keyieu nelo Yerusalem paa te ine epuoi aaiguanare te nena. 21Kake ore pee einyaku Paulo ajo metorripi paa Kaisari olo aiguanare, naitanapisho metorripi o manoto enaikunaa airriwaki Kaisari.” 22Nejoki Agripa Festo, “Kayieu o nanu nainining ilo tung'ani.” Nejoki, “Taaisere iyiooki aning ninye.” 23Neaku ore te nkolong nasujita ina nelotu Agripa o Bernike eisikarrate, nejing ina aji e nkiguana te nebo lkituaak loo sikarini o ltung'ana kituaak le ina anasa, neitanapisho metorikuni Paulo. 24Nejo Festo, “Olaiguanani Agripa, o intae pooki ootii ene te nebo iyiook, ele tung'ani doi aaetuo olorere pooki loo Lyahudi aaitang'or, te idie te Yerusalem o te ne sii, eilepilep aajo meishiaakino neitoki aishu. 25Ore nanu makewan, natisipua ajo eitu eas ai bae nairirikino keeya, kake ore pee ejo ninye lido Aiguanani Kitok ake olo aiguanare, najo kareu naa. 26Nemaata embae enye nauno najo aigeroki Olaiguanani Kitok. Ina pee atorikuo dukuya iyie, Olaiguanani Agripa, peyie aa ore pee eidipi aatujur natum enaiger ajo. 27Kadol nanu aa kemakua te nairriwaa oloena nemaitoduaaya mbaa naaitang'orieki.”