Enkarruoisho e tung'ani
1 Ore enkarruoisho neiro ti atua ilo arruoni,
te nguton o ltau lenye;
metii euriata e Nkai dukuya nkonyek enyena.
2Amu keikoroj ninye kewan nchere meyiolouni
entorroni enye neibayuni.
3Ore rorei le nkutuk enye naa ntorrok o lejare;
meekure ninye easisho te ng'eno neas isupati.
4Ntorrok edamu ninye te ndapash enye;
nepik ninye kewan enkoitoi neme sidai;
nemeiturraa entorroni.
Esupatisho e Nkai
5Ore ina nyorrata ino nauno, Olaitoriani,
nelo abaiki shumata,
ore esupatisho ino nelo abaiki nkatampo.
6Etiu esupatisho ino anaa ildoinyo le Nkai,
eikununo nkiguanat inono anaa enguton kitok;
Olaitoriani, iyie oitajeu oltung'ani o eng'ues.
7Kebaa esidano e nyorrata ino nauno,
iyie Enkai!
Oloip loo naipuko inono esaru nkera e tung'ana.
8Nedaa ninche te nena naabore enkaji ino,
nincho iyie ninche entoki naok
te ilo keju lino le ng'ida.
9Amu iyie etii enkong'u e nkishui;
te wang'an ino iyiook kidol ewang'an.
10Nchoo ebikoo ina nyorrata ino nauno
te lelo likiyiolo iyie,
nebikoo enjeunoto ino te lelo loo ltauja sidain!
11Mincho enkeju e lelo oowuasa meeu shumata nanu,
nimincho enkaina e ilo torrono aarrumoo nanu.
12Eirrabalakinote lelo arruok e nkop,
etanang'ieki enkop nemeigil aadumunye.