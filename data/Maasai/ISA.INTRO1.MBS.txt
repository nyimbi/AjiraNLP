ENAITURUK
Ore embuku e ISAYA neipotieki oloiboni apa kitok le Nkai oji Isaya omanya apa Yerusalem te rishata olari le 800 (B.C.) Eidimi aatoor ena buku katitin uni.
1. Ematua 1-39. Ore kuna matuan neibalie erishata naitanyamalaki enkitoria e nkalo e kopikop enkitoria nagol e Asiria. Etoduaa Isaya ajo ore enyamali sapuk naituria enkishui e Yuda neme ake duo engolon enkitoria e Asiria, kake engolon enkong'u olosho natanyaita Enkai neaku ilemeeta osiligi te Ninye. Ore too rorei oishu, o iasat, eipotuo oloiboni le Nkai olorere o larikok lenye metijing'a enkishon esinyatisho o esipata neikok ajoki teneany ening Enkai naa kelotu emutata o enkidaata. Eibalie sii Isaya too nduaat erishata te nkop pooki nabau osotua o elolunoto e ishoi e Daudi olotu aaku olaiguanani osipa tukul.
2. Ematua 40 - 55. Ore kuna matuan naa erishata naa ore iltung'ana kumok le Yuda netii eararoto te Babilon, eironyaki oleng neiting'o osiligi lenye. Eibalakinye oloiboni le Nkai nchere etaa peyie elaku Enkai iltung'ana lenyena nerriny ninche Yerusalem peyie epuo aaiteru enkishon ng'ejuk. Ore embae sapuk te kuna matuan naa nchere ore Olaitoriani naa Olaitoriani loo nkatitin naa ore enkitobirata enye too ltung'ana lenyena naa olkilikuai otipika atua ninche meewa iloshon pooki, laa kemayian ate tiatua Isiraeli. Ore ilkererin oojo to Sotua Musana “Ilo sinka lo Laitoriani” naa keibala oleng te kuna matuan.
3. Ematua 56-66. Ore kuna matuan naa iltung'ana ootushukokinote Yerusalem etisirakaki neyieu ninche neitisipakini nchere kelo Enkai aitabaya inkisiligat enyena to losho. Ore embae sapuk nauno naa esinyatisho o esipata, nedamuni sii isabatoni, o ilasarri o enkomono. Ore ilkererin ooibala oleng naa 61.1-2 laa irorei ootabolie Yesu enkutuk pee eiteru esiaai aibalie enkipototo enye.
Iorot oo Matuan
Inkikoot o nkisilig'at 1.1–12.6
Enkitamioto naitamei iloreren 13.1–23.18
Enkiguana e Nkai te nkop pooki 24.1–27.13
Kulie kikoot o nkisiligat 28.1–35.10
Olaiguanani Hesekia le Yuda o le Asiria 36.1–39.8
Ilkiliku le nkisiligata o siligi 40.1–55.13
Inkikoot o nkisiligat 56.1–66.24