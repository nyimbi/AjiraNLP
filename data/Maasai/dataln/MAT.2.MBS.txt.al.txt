1  Ore pee eini Yesu te Betlehem e Yudea te nkata o laiguanani Herode ng'ura, nepuonu ilang'eni ooing'uaa oloosaen, nebau Yerusalem, ejo, 

2  “Kaji etii olaiguanani loo Lyahudi, otoiwuoki? Amu kitoduaa olakira lenye eilepu to loosaen, nikietuo iyiook aaserem ninye.” 

3  Ore pee ening Herode ina, neing'aeng'ai ninye o Yerusalem pooki. 

4  Ore pee eiturrur ninye ilapolosak kituaak o laiteng'enak loo nkitanapat le ilo orere, neipar ajoki, “Kaji eiunyeki Kristo?” 

5  Nejokini, “Te Betlehem e Yudea; amu inji etisiraki aajo to loiboni le Nkai: 

6   ‘Ore iyie Betlehem te nkop e Yuda, mira hoo kini tiatua ilaitoriak le Yuda; amu iyie epukunye olarikoni oyooki aitore ltung'ana laainei Isiraeli.’ ” 

7  Ina pee eipotu Herode ilang'eni too nkurrat, netem asipunye oleng enkata apa nataliee ilo akira. 

8  Neirriwaa ninche Betlehem nejoki, “Enchom, emparu imbaa e ina kerai, ore pee itumutumu ninye nikiyakiki olomoni pee alotu sii nanu aserem ninye.” 

9  Ore pee eidip ninche aatoning olaiguanani nepuo; ng'ura, ore ilo akira apa otoduaa ninche to loo saen nerikoo ninche o metaba anaa neitashe te shumata ewueji netii enkerai. 

10  Ore pee edol ninche ilo akira neng'ida te ng'ida kitok oleng. 

11  Ore pee ejing aji, nedol ina kerai o Mariamu ng'otonye, negil kung aaserem ninye; nebol ilbenia lenye neitaiki ninye inkishorot; sahabu o enkorropil o emanoo. 

12  Ore pee eikok Enkai ninche te nkidetidet pee meshukokino Herode nerrinyo ti ae oitoi aapuo enkop enye. Eisikieki Yesu aaya Misiri 

13  Ore pee errinyo, ng'ura, neipang'aki olmalaika lo Laitoriani Yosef te nkidetidet nejoki, “Inyo, tudumu enkerai o ng'otonye, isikaki Misiri, niton te ine o metaba anaa naaliki, amu eing'oru Herode ina kerai pee ear metua.” 

14  Neinyototo nedumu enkerai o ng'otonye arik kewarie Misiri; 

15   neton te ine o metua Herode; pee ebaya enapa natejo Olaitoriani to loiboni le Nkai pee ejo, “Aipotuo enkerai ai aitung'uaa Misiri.” Etaraki nkera kutiti 

16  Ore pee edol Herode ajo etipika lelo ang'eni olosek negoro metiminisa, neirriwaa iltung'ana metaara metuata inkayiok pooki naatii Betlehem o neemanita pooki naatabaitie ilarin aare nedou aishiaakinye ina kata natisipunye lelo ang'eni. 

17  Nebaya ina kata ororei oiroro oloiboni le Nkai oji Yeremia etejo, 

18   “Etoning'oki oltoilo te Rama, olkiyioi o enkishirata sapuk, eishiraki Raheli inkera enyena, nemeitigirayu amu meekure eetae.” Enyakutua eing'uaa Misiri 

19  Ore pee eidip atua Herode, ng'ura neipang'aki olmalaika lo Laitoriani Yosef te nkidetidet te Misiri. 

20  ejo, “Inyo tudumu enkerai o ng'otonye, shomo enkop e Israel amu etuata lelo apa ooing'oru enkishui e ina kerai.” 

21  Neinyototo arik enkerai o ng'otonye nepuo enkop e Israel. 

22  Kake ore pee ening inchere etaa Arkelaus olaiguanani le Yudea, te rishata e papaai lenye Herode neureyu errinyo ina alo; neikoki te nkidetidet neboina alo olkerenket le Galilaya. 

23   Nelo aton te nkang naji Nasaret, pee ebaya enatejo oloiboni le Nkai nchere: “Keaku keji Olnasarayoi.”

