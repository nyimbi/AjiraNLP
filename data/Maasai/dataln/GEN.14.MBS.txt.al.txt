1  Ore too nkolong'i e Amrefel olaiguanani le Shina, Ariok olaiguanani le Elisar, Kedorloamer olaiguanani le Elam, o Tidal olaiguanani le Gooim, 

2  eipirutua kulo aiguanak olarrabal aarare Bera olaiguanani le Sodom, o Birsha olaiguanani le Gomora, o Shinab olaiguanani le Adma. O Shemeber olaiguanani le Sibooiim, olaiguanani le Bela aa ninye Soar.) 

3  Neitushulu kulo pooki enjore aitaa nabo to erata le Siddim (aa taa enaiposha e munyan). 

4  Neisiaai Kederlaomer ilarin tomon aare, ore to lari le tomon oo kuni neiser ninche. 

5  Ore to lari le tomon oo ng'uan nelotu Kederlaomer, o laiguanak otii tenebo ninye aar Ilrefai te Ashterot-Karnaim, o Susim te Ham, o Emin te Sharekiriatiam. 

6  Olhori to ldoinyo lenye le Seir, ometabaiki Elparan olpolosie liong'ota. 

7  Neshukunye aapuo En-mishapat (aa ninye Kadesh) near enkop pooki oo Lmaleki, near sii Ilamori lelo oomanya Hasason tamar. 

8  Ore olaiguanani le Sodom o laiguanani le Adma, o Seboiim o Bela (aa ninye Soar), neipang aapuo aajing olarrabal to erata le sidim 

9  aashetaki tenebo Kederlaomer olaiguanani le Elam, olaiguanani Tidal le Gooim, o Amrefel olaiguanani le Shina, o Ariok olaiguanani le Elisar. Ilaiguanak oong'uan egilunore ilaiguanak imiet. 

10  Nebore o erata le Siddim ingumot naaturuno enturoto. Ore eilanyisho ilaiguanak le Sodom o Gomora, etusulakinote kulikae nena gumot, ore olkulikae nesaru oldoinyo. 

11  Metaa ewaita ilmang'ati imasaa e Sodom o Gomorra, o ndaiki enye pooki nepuo. 

12  Ewaita sii ninye Lot, olayioni lo lalashe le Abram omanya Sodom tenebo imasaa enyena nepuo. 

13  Ore obo oilanyishe, eewuo ainosaki Abram Olheburaniai omanya ina kata embata oo lkeek oonyanyukie ilng'abolo te Mamre o Lamori, olalashe le Eshkol o Aner, laa ilootoning'ore ninche Abram. 

14  Ore peyie ening Abram inchere ewaki oltung'ani lenye le mudong eararoto, nerik iltung'ana ooyiolo olarrabal laa iinot le nkaji enye, iltung'ana oora esiana iip uni o tomon oisiet, nelo asujaa ninche ometabaiki Dan. 

15  Neor ninye iltimito lenyena agilunore ninche kewarie. Etii sii ninye o ilaisiaayiak lenyena olarrabal, metaa ore ninye tenebo ilaisiaayiak lenyena, etudumutua ninche nemiraa ometabaiki Hoba natii moikuape e Dameski. 

16  Nerrinyu ninye imasaa pooki naawaki tenebo sii oltung'ani lenye le mudong Lot, omasaa enyena, o nkituaak o ltung'ana. Etamayiana Melkisedek Abram 

17  Ore peyie eidip atushukunye eisulie olarrabal le Kedorloamer tenebo ilaiguanak ooboitare, etupukuo olaiguanani le Sodom alo anang'are to erata le Shafe, (aa ninye o erata lo laiguanani.) 

18   Neyau Melkisedek olaiguanani le Salem e mukate o enaisho oo sabibu: ore apa ninye naa Olapolosani le Nkai natii shumata aisul. 

19  Nemayian ninye ejo; “Metamayiana Enkai natii shumata aisul Abram, ilo oitobira shumata o enkop. 

20  Metamayiana Enkai natii shumata aisul, ilo otipika ilmang'ati linono inkaik inono.” Neisho Abram ninye ematua e tomon e pooki toki. 

21  Nejoki olaiguanani le Sodom Abram, “Inchooki olorere ake, ore imasaa niya aitaa ininono.” 

22  Kake etiaka Abram olaiguanani le Sodom, “Ainosa olmumai to Laitoriani Enkai natii shumata aisul, oitobira shumata o enkop, 

23  inchere maya hoo pito ebaiki enkeene enamuke, anaa toki ino pooki, peyie mijo ake aitaa nanu Abram karsis. 

24  Meeta toki naya nanu meteleku entoki nainosa ilbarnot laainei, o ematua oo ltung'ana laaturubare, aa Aner, o Eshkol, o Mamre erubata enye.”

