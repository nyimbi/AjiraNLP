2   Ilai 

19  .

1  -

7  ) 

1  Ore ake pee ening olaiguanani Hesekia ina, nepolos ilkilani lenyena, neimulumul kewan too ilkuniyani, nelo ajing atua enkaji o Laitoriani. 

2  Neirriwaa Eliakim laa ninye apa oitasheki ina aji e nkitoo, o Shebna ilo aigeroni, o lelo apolosak kituaak, eishopo ilkuniyani, meshomo enetii oloiboni le Nkai Isaya, olayioni le Amos. 

3  Nejoki ninche ninye, “Nji etejo Hesekia, ‘Ore ena olong naa enkolong o sina, enkolong e moroto, o esulare; etaa keini nkera nemeetae engolon naiunyeki. 

4  Ebaiki netoning'o Olaitoriani Enkai ino irorei le ilo kitok le njore, oirriwua olkitok lenye, ilo aiguanani le Asiria meeu asukeny Enkai naishu, nesurdaanyisho te lelo rorei ootoning'o Olaitoriani Enkai ino; ore enkaraki ina ilepie enkomono ino te nkaraki ilo pisiai otelekua.’ ” 

5  Ore ake pee epuonu ilaisiaayiak lo laiguanani Hesekia enetii Isaya, 

6  nejoki Isaya ninche, “Entiaaki olkitok linyi, ‘Nji ejo Olaitoriani: Emiureishoyu te nkaraki lelo rorei litoning'o, laa ninche aaisikong'ie osinka lo laiguanani le Asiria. 

7  Ng'ura, kapik nanu ninye enkiyang'et nelo aning olmarenke, nerrinyokino ninye enkop enye makewan, naa kaisho nanu ninye metua to lalem oibung'ita ninye te nkaina enye makewan.’ ” Enyaakitia ile Asiria aaitureisho (

2   Ilai 

19  .

8  -

19  ) 

8  Nerrinyo ilo kitok le njore, nelo ainepu olaiguanani le Asiria earare Libna; amu etoning'o apa ninche ajo eshomo olaiguanani te Lakish. 

9  Nening ilo aiguanani mbaa naaipirta Tihaka olaiguanani le Etiopia nchere, “Kirriwaka ninye olkilikuai pee kilotu aarare.” Ore ake pee ening ninye ina neirriwaki ilkiliku Hesekia, ejo, 

10  “Nji enchom entiaaki Hesekia ilo aiguanani le Yuda, ‘Mincho kilej ina Ai ino naa ninye isiligita, ejo esiligie olorere ajo meishoori Yerusalem aapik atua nkaik o laiguanani le Asiria. 

11  Ng'ura, itoning'o enaitaasa ilaiguanak le Asiria nkuapi pooki, neinyal ninche aaidaikie katukul. Eikipuoi doi aakordu iyie? 

12  Ketokordutua nena aitin oo loshon ninche, lelo oshon apa ooidaikie loo papa, Gosan, o Haran, o Resef o lelo tung'ana le Eden apa ootii Telasar? 

13  Koree taata olaiguanani le Hamat, o laiguanani le Arpad, o laiguanani le nkanasa naji Sefana o laiguanani le Hena aashu olaiguanani le Efaa?’ ” 

14  Neng'amaa olaiguanani Hesekia ina palai te lelo ooirriwuaki, neisum ninye, Neilep Hesekia alo enkaji o Laitoriani, nelo aisalaash ina palai te dukuya Olaitoriani. 

15  Neomon Hesekia Olaitoriani, nejo, 

16   “Olaitoriani loo lororani, na Ai e Israel, niton to lorika lino le nkitoo te shumata ilkerubi, naa iyie Enkai, iyie ake, ore too nkitoriat pooki e nkop nintobira iyie shumata o enkop. 

17  Irrugu enkiok ino, Olaitoriani, toning'o, nibol nkonyek inono Olaitoriani aing'or; nining kulo rorei pooki le Senakerib, ooirriua ninye pee emor Enkai naishu. 

18  Ore te sipata Olaitoriani, eitomijoono laiguanak le Asiria iloshon pooki o nkuapi pooki. 

19  Netanang'akitia nkaitin enye atua enkima; amu mme nkaitin apa ninche, kake esiaai oo nkaik e tung'ana, nkeek o soito; neaku eidaikieki apa ninche. 

20  Ore naa taata Olaitoriani Enkai ang, ntajeu iyiook te nkaina enye, pee etum nkitoriat pooki enkop aatayiolo nchere iyie ake Olaitoriani.” Eirriwaka Isaya olaiguanani olkilikuai (

2   Ilai 

19  .

20  -

37  ) 

21  Neitoki Isaya olayioni le Amos airriwaki Hesekia olkilikuai ejo, “Nji ejo Olaitoriani Enkai e Israel: Ore enkaraki nikitoomono iyie nanu te nkaraki Senakerub olaiguanani le Asiria, 

22  ele ninye ilo rorei oiroro Olaitoriani eipirta ninye: ‘Eikimen ninye iyie, eikisukeny ninye iyie - ena tito e Sion; neipirripir endukuya enye te siadi iyie - na tito e Yerusalem. 

23  ‘Kaing'ae doi ilo litamoro nisurdaany? kaing'ae ilo litabuaka nishumaki nkonyek inono to lmena? Aime Ilo Osinya le Israel! 

24  Ore ti alo isinkan linono nitamoro Olaitoriani, nitejo iyie, ore too ngarrin aainei kumok or mbartan, nashomo nanu ailep enchumata oo ldoinyo, o atua Lebanon; naturoyie nanu ltarakua lenyena adoru, lelo keek lenyena sidain; ashomo nanu abaya shumata aisul, ina tim enye nasur. 

25  Atuturuo nanu ilchorroi naok nena ariak, natunuka too ndapi oo nkejek aainei nena onyek oo nkariak pooki e Misiri. 

26  Keitu iyie ining nchere aitobira apa nanu moitie? Ina taata nalotu aas, eji nipuopuo intae aaitaa nkanas naasheta osototi loo mauti. 

27  Ore apa meeta lelo oomanya ine engolon, neiruto neiputukuny, netiu ninche anaa nkaitubulu e ong'ata, netiu anaa nkujit naanana netiu anaa nkujit naatii shumata e nkaji, naaidaikieki eitu ebulu. 

28  ‘Ayiolo nanu olwuanet lino o eninkunari te nimpang o ti nijing'u, o ina nikigorokino nanu. 

29  Ore enkaraki nikitagorokine iyie nanu neewuo ilo wuasa lino abau nkiyiaa aainei, kapik nanu olororoi lai nkumeishin inono napik esekenkei enkutuk ino, abaaya naaibelekeny iyie aipirie ewueji duoo ning'uaa.’ 

30  “Naa kelo ena aaku olmonekie te iyie: ore tele ari inosa pooki toki nabulu openy. Ore to lari li are inosa ina nabulu aikununye neijia; ore to lari li okuni tuunisho, nisampisho, niun isabibu, ninos ilng'anayio lenye. 

31  Ore ilo pisiai oleku le nkaji e Yuda, neitoki aaibung ntona ti abori, neiu ilng'anayio te shumata. 

32  Amu te Yerusalem eipang'u ilo pisiai naa oldoinyo le Sion eimu ina tukus e lelo ooleku. Amu Olaitoriani loo lororani olo aitabaya ena. 

33  “Ore enkaraki ina, nji ejo Olaitoriani ti alo ilo aiguanani le Asiria. Melotu ninye ajing'u atua ena anasa, anaa engoroo embae te ine, aashu elotu anyikaki eeta elong'o aashu eng'adu ninye. 

34  Ina oitoi naimu ninye eigil aim errinyo, nemelotu ninye ajing'u atua ena anasa, Olaitoriani ojo. 

35  Amu kamitu nanu ena anasa aitajeu, te nkaraki kewan ai o te nkaraki osinka lai Daudi.” 

36  Nelo olmalaika lo Laitoriani, nelo aar metuata iltung'ana nkalifuni iip o ntomoni isiet o imiet te lelo ng'oborri loo ltung'ana le Asiria. Ore ake pee einyototo iltung'ana tadekenya ng'ura, etaa duoo kulo pooki mpopoki. 

37  Neitoki Senakerib ilo aiguanani le Asiria arrinyo nelo aton te nkang enye te Ninawi. 

38  Ore eseremisho ninye te nkaji e Nisrok, ina ai enye, nepuonu Adramalek o Shereser, lelo ayiok lenyena, aasesekuan ninye to lalem, neisik aapuo oldoinyo le Ararat. Neitoreisho olayioni Esar-hadon te rishata enye.

