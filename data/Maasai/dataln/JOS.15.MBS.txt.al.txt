1  Ore apa erubata oo ltung'ana lo losho le Yuda te risioroto oo lmareita lenye nelo abaiki enkalo e moikuape o metabaiki olpolosie le Edom, o metabaiki olpurkel le Sin te nelakua oleng te nkalo emoikuape. 

2  Ore olpolosie lenye le nkalo e moikuape nedumunye te nkiting'oto Enaiposha e Munyan ebaiki olkina le naiposha oing'or enkalo e moikuape: 

3  nelo aipir enkalo e moikuape enkilepakinoto e Akarabim, negiroo o meshomo Sin nelo o metabaiki moikuape e Kadesh-Barnea, aipirakinore Hesron, o metabaiki Adar, neboina o metabaiki Karka, 

4  negiroo o metabaiki Asmon, neipang alo o metabaiki enong'oto e Misiri, nelotu enkiting'oto enye te naiposha. Ele oaku olpolosie linyi te nkalo e moikuape. 

5  Ore olpolosie le nkalo o loo saen naa Enaiposha e Munyan naisukut, o metabaiki enkutuk o lkeju le Yordan. Ore olpolosie le nkalo e kopikop neiteru te mbata e naiposha te nkutuk o lkeju le Yordan; 

6  nelo ilo polosie o metabaiki Bet-hogla, nelo agiroo kopikop e Bet-araba; nelo ilo polosie o metabaiki osoit le Bohan olayioni le Ruben; 

7  nelo ilo polosie o metabaiki Debir ebaiki oerata le Akor o meshomo enkalo e kopikop neibelekenya aing'or Gilgal, aa ninye apa natalakinore enkilepakinoto e Adamin, aa ninye apa natii enkalo e moikuape e ilo erata; nelo ilo polosie o metabaiki nkariak e En-shemesh, nelo aiting te En-rogel; 

8  neitoki ilo polosie adumunye o meshomo embata oerata lo layioni le Hinom te murte moikuape oo Lyebusi (aa taa Yerusalem) nelo ilo polosie o metabaiki enchumata e ilo doinyo o talakinore oerata le Hinom, te nkalo o loo ntoluo te nkalo e moikuape te ine neiting'ie o erata le Refaim; 

9  neitoki ilo polosie ayiatari te nchumata e ilo doinyo o metabaiki enkong'u oo nkariak e Neftoa nedumunye teine o metabaiki nkanas o ldoinyo le Efron; neitoki ilo polosie aloja nemanaa nelo Baala (aa taa, Kiriat-yearim); 

10  neman ilo polosie enkalo oloontoluo le Baala o metabaiki oldoinyo le Seir, negiroo o meshomo oljurum lo ldoinyo le Yearim te nkalo e kopikop Kesalon nedoyio o meshomo Betshemesh, nelo agiroo Timna. 

11  Nelo ilo polosie o metabaiki oljurum lo ldoinyo te nkalo e kopikop e Ekron, neitoki ilo polosie aloja nemanaa o meshomo Shikeron, negiroo alo o metabaiki Yabneel; nelo ilo polosie o meiting'oki enaiposha. 

12  Ore apa olpolosie le nkalo o loo ntoluo naa ina aiposha kitok o ilo omanaa lenye. Ele ninye olpolosie omanita iltung'ana le Yuda te risioroto oo lmareita lenye. Etimira Kaleb aisulie Hebron o Debir 

13   Ore te risioroto e nkitanapata o Laitoriani naitanapa Yoshua, eishoo ninye Kaleb olayioni le Yefune erubata ti atua iltung'ana le Yuda, Kiriat-arba, aa taa Hebron (Arba apa menye le Anak). 

14  nearaa apa Kaleb te ine lelo ayiok pokira okuni le Anak, Sheshai o Ahiman o Talmai, lelo le ishoi e Anak. 

15  Neilep ninye teine alo aarare lelo oomanya Debir; ore apa enkarna e Debir ti apa naa keji Kiriat-seper. 

16  Nejo apa Kaleb, “Ore Oltung'ani oar Kiriat-seper, neya ninye, naisho nanu ninye Aksa entito ai meyama.” 

17  Neya Otniel olayioni le Kenas, olalashe le Kaleb, neisho Kaleb ninye Aksa entito ninye meyama, 

18  nejoki meikilikuana papaai lenye meishoo enkop, nedou ninye to sikiria lenye, nejoki Kaleb ninye, “Kainyoo iyie iyieu?” 

19  Nejoki ninye, “Nchooki nanu enkishoroto; ore kitipika nanu atua enkop e Negeb, nyaaki sii nchooki nanu nkonyek oo nkariak.” Neisho Kaleb ninye nkonyek oo nkariak e shumata o niabori. Nkanas e Yuda 

20  Ena ninye enjung'ore o losho loo ltung'ana le Yuda te risioroto oo lmareita lenye. 

21  Ore nkanas naara inolosho loo ltung'ana le Yuda te nkiting'oto e nkalo e moikuape ti alo olpolosie le Edom, naa Kabseel, o Eder, o Yagur, 

22  o Kina, o Dimona, o Adaba, 

23  o Kedesh, o Hasor, o Itnan, 

24  o Sifu, o Talemu, o Bealot, 

25  o Hasor-hadata, o Keriothesron, (aa taa Hasor), 

26  o Amam, o Shema, o Molada, 

27  o Hasar-gada, o Heshmon, o Bet-pelet, 

28  o Hasar-shual, o Beer-sheba, o Bisiotia, 

29  o Baala, o Iyumu, o Esem, 

30  o Eltolad, o Chesil, o Horma, 

31  o Siklag, o Madmana, o Sansana, 

32  o Lebaot, o Shilhim, o Ain, o Rimon; ore te umata naa nkanas tikitam o obo tenebo inkang'itie kutiti. 

33  Ore te ina kop nagum naa Eshtaol, o Sora, o Ashna, 

34  o Sanoa, o En-ganim, o Tapua, o Enam, 

35  o Yarmut, o Adulam, o Soko, o Aseka, 

36  o Sharaim, o Aditaim, o Gedera, o Gederotaim: nkanas tomon o ong'uan te nebo nkang'itie enye kutiti. 

37  O Senan, o Hadasha, o Migdal-gad, 

38  o Dilean, o Mispe, o Yokteel, 

39  o Lakish, o Boskat, o Eglon, 

40  o Kabon, o Laham, o Kitilish, 

41  o Gederat, o Bet-dagon, o Naama, o Makeda: nkanas tomon o ile te nebo nkang'itie enye kutiti. 

42  O Libna, o Eter, o Ashan, 

43  o Ifta, o Ashna, o Nesib, 

44  o Keila, o Aksib o Maresha: nkanas naaudo o nkang'itie enye kutiti. 

45  O Ekron, te nebo nkanas enyena o nkang'itie kutiti, 

46  ebaiki Ekron o metabaiki enaiposha ina apa pooki natii embata e Ashdod, te nebo nkang'itie enyena kutiti. 

47  Ashdod, inkang'itie enyena o nkang'itie enyena kutiti o metabaiki enong'oto e Misiri, o enaiposha kitok te nebo olomanaa lenye. 

48  Ore te ina kop oo ldoinyo, naa Shamir, Yatir, Soko, 

49  o Dana, o Kiriat-sana (aa taa Debir), 

50  o Anab, o Eshtemo, o Anim, 

51  o Goshen, o Holon, o Gilo: nkanas tomon o obo te nebo nkang'itie enyena kutiti. 

52  O Arabu, o Duma, o Eshan, 

53  o Yanim, o Bet-tapua, o Ajeka, 

54  o Humta, o Kiriat-araba (aa taa, Hebron), o Sior: nkanas naaudo o nkang'itie enye kutiti. 

55  O Maen, o Karmel, o Sifi, o Yuta, 

56  o Yesreel, o Yokdeam, o Sanoa, 

57  o Kain, o Gibea, o Timna: nkanas tomon te nebo nkang'itie enye kutiti. 

58  O Halhul, o Bet-sur, o Gedori, 

59  o Maarat, o Bet-anot, o Eltekon: nkanas ile te nebo nkang'itie enye kutiti. 

60  O Kiriat-baal (aa taa Kiriat-yearim) o Raba: nkanas are te nebo nkang'itie enye kutiti. 

61  Ore ti atua olpurkel, naa Bet-araba, o Midin, o Sekaka, 

62  Nibshan, o Enkanasa e Munyan, o En-gedi: nkanas ile te nebo nkang'itie kutiti. 

63   Kake ore Ilyebusi, lelo oomanya Yerusalem, eitu eidimu iltung'ana le Yuda aatarai ninche; neaku etobiko apa Ilyebusi te nebo iltung'ana le Yuda te Yerusalem o metabaiki ena olong.

