1  Enkenai iyiook entejo kira laisiaayiak le Kristo ooisiligaki aaitanap nkisudorot e Nkai. 

2  Naa lelo ooitanapaki etiorie metaa ilooisiligayu. 

3  Mme hoo nyoo te nanu paa intae likipuonunu aajur aashu aaiguanare aashu likae ake tung'ani. Eimaiguanare doi ninye kewan. 

4  Nemayiolo hoo toki namen ti atua kewan, kake mme taa keaku ina maata nanu ai tiyoto. Olaitoriani laaiguanare nanu. 

5  Neaku emipuny intae aadung'oki likae enkiguana eng'or enkata, o meeu Olaitoriani. Ninye olotu aitupuku nkisudorot e naimin meetu enewang, nebolu iyieunot oo ltauja loo ltung'ana. Te ina kata kenya etum pooki tung'ani enkisisa naing'uaa Enkai. 

6  Ilalashera laainei oloji, Apolos o kewan ai aimakinye kuna baa peyie aretu intae te nkitanyaanyukoto. Entuutarie ate iyiook pee iyiolouu enoshi naji, “Lkigerot turubare iyie.” Ayieu napaji ning'enunu pee miwuasasa aaku lo ltung'ani obo nimbayuyu olikae. 

7  Ainyoo doi nailepie intae? Ainyoo doi ena niaatata neme enitang'amutua? Amaa naa te naa enitang'amutua ake, aainyo pee isisisisi ate anaa leitu eng'amu toki? 

8  Indipa naa doi aaiputakinoto? Metaa ndipakinote? Itaa intae karsisi! Nitaa intae ilaiguanak mikitii iyiook! Wooi te naa ndipa aataa laitoriak, pee kitum sii iyiook aataa laitoriak te nebo intae. 

9  Adol nanu ajo eitaa Enkai iyiook kira lkipaareta, ilooisiadu te pooki, iltung'ana laa keeya ake eanyita, amu kitaa iyiook entoki ake nashil enkop, neshil ilmalaika neshil iltungana. 

10  Iyiook ootaa Lmoda te nkaraki Kristo, nitaa intae ng'eni ti atua Kristo! Kishal iyiook; nigoligolo intae! Neyanyiti ninche intae, nemenuni iyiook. 

11  Ore o te na kata, kiaata esumash nikiaata enkure, nimikinchopo toki, nelimanitae iyiook, nimikiaata enemanya iyiook, 

12   nikintanaur ate kiaasisho too nkaik ang. Ore pee emori iyiook, nikimayianisho, ore pee eisilisili iyiook niking'iri. 

13  Ore pee epiki iyiook mbaa e sulare nikiropiropisho. Kitotiwuo anaa suut e nkop; ore o te ne kitaa olchala loo suut e pooki toki! 

14  Aigero Kuna neme kajo pee aitukurru intae, kake intae aikok anaa nkera aainei nanyor. 

15  Te nera iip katitin iip laramatak linyi ti atua Kristo, mme kumok iloo papaai linyi! Amu ore ti atua Kristo Yesu nanu otaa papaai linyi atolikio intae lelo Omon Supati. 

16   Asai naa intae pee kiduaayaya nanu. 

17  Ina pee airriwaki intae Timoteo. Enkerai ai nanyor ninye neisiligayu ti atua Olaitoriani. Ninye olotu aitadamu intae nkoitoi aainei ti atua Kristo anaa oshi enaiteng'enisho ti atua sirito pooki. 

18  Kejo kulikae eji malotu ine nitii naa ina pee eitarriki lkulikae; 

19  kake kalotu asieku te neyieu Olaitoriani; mme kalotu ayiolou nena naajo lelo oowuasa, kake ayiolou enetii engolon enye. 

20  Ore enkitoria e Nkai mme embae oo rorei kake ene ngolon. 

21  Kaa taa iyieuu? Kalotu enitii te ng'udi; ana ei te nyorrata o te nkiyang'et e mborron?

