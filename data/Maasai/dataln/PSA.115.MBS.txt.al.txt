1  Mme iyiook, Olaitoriani, mme iyiook, kake enkarna ino nchoo enkisisa, te nkaraki enyorrata ino nauno o sipat inono! 

2  Kainyoo pee ejo loshon, “Koree Enkai enye?” 

3  Etii Enkai ang keper, neas ninye anaa enayieu. 

4   Ore nkitanyaanyukot enye naa enkosholai o sahabu, esiaai oo nkaik e tung'ana. 

5  Neeta nkutukie kake meiro; neeta nkonyek kake medolisho. 

6  Neeta nkiyaa kake mening'isho; neeta nkumeishin kake meing'uaisho. 

7  Neeta nkaik kake meirrapirrapisho, o nkejek, kake meyiolo aashom; nemeitayu oltoilo too lng'ejepa lenye. 

8  Ore lelo ooitobira nenyaanyukie ninche; naa neijia etiu lelo pooki ooisilig ninche. 

9  Iyie Israel, isiliga Olaitoriani! Ninye eretoto enye naa ninye elong'o enye. 

10  Na aji e Aron, tipika osiligi lino Olaitoriani! Ninye eretoto enye naa ninye elong'o enye. 

11  Ntae kulo ooure Olaitoriani, esiliga Olaitoriani! Ninye eretoto enye naa elong'o enye. 

12  Etadamua Olaitoriani iyiook; kemayian ninye iyiook; kemayian ninye enkaji e Israel; kemayian ninye enkaji e Aron; 

13   kemayian ninye lelo ooure Olaitoriani, ilooti o lkituaak. 

14  metopona intae Olaitoriani, intae o nkera inyi! 

15  Metamayiana intae Olaitoriani, laa ninye oitobira keper o enkop! 

16  Ore keper naa eno Laitoriani, kake ore enkop neishoo ninye nkera e tung'ana. 

17  Meisis ilootuata Olaitoriani, nemeisis hoo obo le lelo oodoyio aapuo engira. 

18  Kake eikisis iyiook Olaitoriani ebaiki ena kata taata o ntarasi. Meisisi Olaitoriani!

