1  Tadamu Olaitoriani ena bae natadoikio iyiook; ing'ura nidol enkurruna ang. 

2  Ore enjung'ore ang neibelekenyakaki iltung'ana leeiking'a, ore nkang'itie ang neaku inoo ltung'ana leeiking'a. 

3  Kitaa iyiook okishin, lemeeta loomenye etiu noo yieyio anaa nkolia. 

4  Meeta nchere mikilak enkare nikiok ore ilkeek likitum aainok keinyiang'uni. 

5  Eturrumoyioki iyiook kiaata enchata oo murto nanapishoreki too murto. Kinaurate iyiook neitu eishori iyiook enkiyeng'iyeng. 

6  Kisiaayia iyiook Misiri o Asiria, pee kitum endaa naraposh iyiook. 

7  Etaasa apa loopapa eng'oki, nemeekure eetae; kinapita iyiook entorroni enye. 

8  Eitoreita iyiook irrindiki; nemeetae olokordu iyiook aitayu too nkaik enye. 

9  Kipik iyiook enkishui ang batisho pee kitum endaa, te nkaraki ilo alem tiong'ota. 

10  Eirowuaja iseseni lang anaa olkokuet, te nkaraki enkolong napejisho o lameyu. 

11  Ebatata nkituaak te Sion, o selenken too nkang'itie e Yuda. 

12  Neiki ilkituaak aaisiong too nkaik enye; nemeyanyiti ilpayiani kituaak. 

13  Nearakini ilbarnot meidong'isho te wueji neidong'ishoreki neitaari inkayiok ilolan loo lkeek. 

14  Eisha ntonat oo lpayiani too leng'ot neisha eranyata o sinkolio too lbarnot. 

15  Eisha eng'ida oo ltauja lang, neibelekenye eranyata ang osinkolio aaku enkishirata. 

16  Eiwuang'ieki enkopiyia e nkitoo te ndukuya ang; oi iyiook, amu kitaasa iyiook eng'oki! 

17  Enkaraki ena pee etamuoita iltauja lang, enkaraki ena pee eiliilaitie nkonyek ang, 

18  amu ore ilo doinyo le Sion otoliyie netamanya mbariak. 

19  Kake ore iyie, Olaitoriani, ntoreisho ntarasi; ebikoo olorika lino le nkitoo too ishoritin pooki. 

20  Kainyoo iyie pee midamu iyiook ntarasi, kainyoo iyie pee inturraa iyiook te nkata naado? 

21  Torrinyoki iyiook kewan ino Olaitoriani, pee kitum aatorrinyunye! Ntang'ejuko nkolong'i ang metotiwuo anaa apa! 

22  Anaa itanya iyiook tukul. Itagorokine doi iyiook tukul?

