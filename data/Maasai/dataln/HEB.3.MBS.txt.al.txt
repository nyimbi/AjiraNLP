1  Ore enkaraki nena, lo alashera sinyat, oong'ar enkipototo e shumata, entadamu Yesu, olkipaaret naa olapolosani kitok le na limunoto ang. 

2   Etaa ninye oloisiligayu ti alo ilo otegelua ninye, anaa apa sii ninye Musa otaa oloisiligayu ti atua enkaji e Enkai. 

3  Kake ore ninye Yesu neikenakaki nchere keiririkino enkitoo nalang ene Musa anaa te neeta oloshetu enkaji enkitoo nalang ene nkaji. 

4  Amu eeta ake enkaji pooki oloteshetua kake Enkai olashetani loo ntokitin pooki. 

5  Etaa apa Musa oloisiligayu, anaa olaisiaayiani te pooki naatii enkaji e Nkai, pee eishakenoki mbaa naanyaakaki aalimu te siadi. 

6  Kake ore Kristo netaa oloisiligayu te nkaji e Enkai anaa Oinoti. Nikira iyiook enkaji enye ti nikimbung aakurraki empijan ang o lwuasa ti atua ilo siligi lang. Enkiyeng'iyeng too ltung'ana le Enkai 

7   Ore nkaraki ina, anaa enajo Enkiyang'et Sinyati, “Ore taata ena olong, ti nining'ining'i oltoilo lenye, 

8  emintagol iltauja linyi anaa te napa gogong'i, te napa olong e ntemata ti ong'ata, 

9  peyie atem iloo minyi, nedol isiaaitin aainei too larin artam. 

10  Ore enkaraki naaitagoro ilo porror, najo, ‘Kepaashari oshi ake ninche ti atua iltauja lenye; neitu ae kata eyiolou nkoitoi aainei.’ 

11  Ore anaa enainosa olmumai te ngoro ai, ‘Mejing ae kata ninche enkiyeng'iyeng'ata ai.’ ” 

12  Entodol ate, lo alashera, pee metii ake atua intae likae linyi lo ltau torrono, lemeiruk, orik intae nesulaa neitapaash Enkai naishu. 

13  Kake entaretunoto anaa ake, anaa neton ejoitoi, “taata ena olong,” pee megolu likae linyi lukunya te nkaraki elejaroto oo ng'ok. 

14  Amu Kristo king'ar iyiook, te nesipa kikurraki aaibung empijan ang o meiting'o, 

15   eton ejoitoi, “Ore taata ena olong, ti nining'ining'i oltoilo lenye, emintagol iltauja linyi anaa te napa gogong'i.” 

16   Kakua apa lelo ootoning'o neitoki aagolong'aki? Aime lapa pooki ootung'uaitie Misiri ootorikuo Musa? 

17  Naa kakua etagorokine ninye too larin artam? Aime lelo ootaasa ng'ok, ooitanang'a seseni lenye ilo purkel? 

18  Naa kakua einosaka olmumai ajo, mejing enkiyeng'iyeng'ata enye ntarasi, ei kulikae leme lelo ootogolong'akita? 

19  Neaku kidol aajo eitu eidim ninche aatijing ine te nkaraki neitu eiruk.

