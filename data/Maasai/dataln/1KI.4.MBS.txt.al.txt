1  Olaiguanani Solomon apa oiguanaki enkop e Israel pooki, 

2  naa kulo apa iltung'ana lenyena kituaak: Asaria olayioni le Sadok apa olapolosani; 

3  Elihoref o Ahija ilayiok le Shisha ninche apa ilaigerok; Yehoshefat olayioni le Ahilud apa olashumani loo mbaa; 

4  Benaia olayioni le Yehoida apa olkitok le njore; naa Sadok o Abiatar ninche apa ilapolosak; 

5  Asaira olayioni le Natan apa oitasheiki lelo kituaak, Sabud olayioni le Natan ninye apa olapolosani naa olchore lo laiguanani; 

6  Ahishar ninye apa olaitasheikinoni le nkaji e nkitoo; naa Adomiram olayioni le Abna ninye apa olaitasheikinoni le siai oo nkaik. 

7  Eeta apa Solomon iltung'ana tomon oare kituaak te Israel pooki, laa ninche ooisho olaiguanani endaa o lmarei lenye pooki; ore ake oltung'ani neishoru endaa to lapa obo to lari. 

8  Kuna ninche nkarn enye, Benhuri teina kop oo ldoinyio e Efraim, 

9  o Ben-deker te nkop e Makas, o Shaalbim o Betshemesh o Elenbet-hanan 

10  o Ben-hesed, te nkop e Arubot (enenye apa enkop e Soko o enkop pooki e Hefer) 

11  Ben-abin apa te nkop pooki e Nafat-do (eyama apa ninye Tafat entito e Solomon); 

12  Baana olayioni le Ahilud te nkop e Taanak, o Megido o Betshean pooki apa naa ninye natii embata e Saretan tiabori Yesreel, neitoki adumunye teine ometabaiki Abel-mehola, ometabaiki enkae shoto e Yokmeam; 

13  Benkeber, apa te nkop e Ramot-gilead (eeta apa ninye nkang'itie e Yair olayioni le Manase apa naatii Gilead; neeta sii olkerenket le Argob, otii enkalo e Argob, tiatua enkop e Basham, nkanas ntomoni ile kituaak naasheta sunta o nchomito o suyai); 

14  Ahinadab olayioni le Ido apa te nkop e Mahanaim; 

15  Ahinaas te nkop e Naftali (eyama apa ninye Basemat entito e Solomon); 

16  Baana olayioni le Hushai, te nkop e Asher o te Bealot; 

17  Yehoshefat olayioni le Parua te nkop e Isaakar; 

18  Shimei olayioni le Ela te nkop e Benchamen; 

19  Geber olayioni le Uri te nkop e Gilead, teina kop e Sihon olaiguanani le Amori o Oog olaiguanani le Bashan. Netii apa oltung'ani obo kitok enkop e Yuda. Enkitoria o karsisisho e Solomon 

20  Ore apa iltung'ana le Yuda o Israel naa eikumok anaa osinyai le naiposha, nedaa apa ninche neokisho neshipayu. 

21   Eitoria apa Solomon nena kitoriat pooki ebaiki olkeju le Frati ometabaiki ina kop oo Lfilisti ometabaiki olpolosie le Misiri; neyau ninche kodi neisiaai Solomon too nkolong'i pooki e nkishui enye. 

22  Ore apa endaa e Solomon te nkolong nabo, naa mboreitin nkalifuni imiet e ntapa napuyiapui o mboreitin nkalifuni tomon e mpirbil e nkano. 

23  o lmong'i tomon oopir, o nkishu o lokeri tikitam naapir, o nkerra iip, ore tenebo nena, ng'uesi naanyanyukie nkoliin, o ronkon, o motonyi naapir. 

24  Amu eeta apa ninye enkitoria te nkop pooki o loo ntoluo to lkeju le Frati ebaiki Tipsa ometabaiki Gasa, te shumata ilaiguanak pooki le Frati; neeta ninye eseriani too nchot pooki naamanita ninye. 

25  Ore Yuda o Israel netoni te Seriani; ebaiki Dan o metabaiki Beer-sheba, eton ake oltung'ani tiabori osabibu lenye o tiabori olng'aboli lenye, too nkolong'i pooki e Solomon. 

26   Eeta sii apa Solomon ilaleta nkalifuni artam loo mbartan o ngarrin oo mbartan o lakedok loo mbartan nkalifuni tomon oare. 

27  Ore apa lelo tung'ana kituaak neisho ninche Solomon endaa o pooki oopuonu emisa o laiguanani Solomon, oltung'ani ake neishooyo endaa to lapa lenye; eitu ninche eisho metongoro hoo toki. 

28  Eyauaki sii shairi o lkujita loo mbartan aaitasioki te wueji neyieuni. Neyau ake oltung'ani te risioroto enkitanapata naitanapaki. 

29  Neisho Enkai Solomon engeno nagut o ening'unoto nemeimakinoyu, neiputaki engeno naba anaa osinyai le naiposha, 

30  neaku ore engeno nagut e Solomon kelusoo te engeno oo ltung'ana pooki to loosaen, o engeno pooki e Misiri. 

31   Amu aingen apa ninye alang iltung'ana pooki, ngen alang Etan le Esrahiti o Heman o Kalkol, o Darda lelo ayiok le Mahol; nelo olning'o lenye neibulaa lelo oreren pooki oo manita. 

32   Eiroro sii ndung'eta e rashe nkalifuni uni; ore isinkoliotin lenyena naa enkalifu nabo o imiet. 

33  Eimaka sii ilkeek, ebaiki lelo tarakua otii Lebanon ometabaiki ina hisopu nabulu too sunta neimaki sii ing'uesi, o ntaritik o ntokitin naaiserpepiari o sinkir. 

34  Nepuonu iltung'ana ooing'uaa iloreren pooki aainining engeno nagut e Solomon, o looing'uaa ilaiguanak pooki le nkop, ootoning'oitie engeno nagut e Solomon.

