24  .

1  -

2  ; Lk 

21  .

5  -

6  ) 

1  Ore ina kata epuku Yesu te nkaji e Nkai, nejoki obo loo looiteng'eni lenyena ninye, “Olaiteng'enani, ng'ura eneba kulo soito le nking'asia o kuna ajijik e nking'asia!” 

2  Nejoki Yesu ninye, “Idol kuna kituaak ajijik sapuki? Meing'uari tene osoit obo oiteleikino olikae lemesulakini enkop.” Enkiterunoto oo ntabo (Mat 

24  .

3  -

14  ; Lk 

21  .

7  -

19  ) 

3  Ore eton to ldoinyo loo loirienito eipirare enkaji e Nkai, neikilikuan Petero o Yakobo o Andrea too nkurrat aajoki, 

4  “Toliki iyiook, kanu ebau kuna baa, naa kalo olmonekie oitodolu enkata nataanu kuna baa pee eitabari?” 

5  Neiteru Yesu ajoki, “Enteng'enuoto meitapong'oo intae oltung'ani. 

6  Kepuonu lkumok te nkarna ai, ejo, ‘Nanu ilo!’ neitapong'oo lkumok. 

7  Naa te nining'ining'i njoreitin o lmarenke loo njoreitin, eming'aing'ae; amu meeta nchere pee metiu neijia; kake eton eng'or ina kiting'oto. 

8  Amu kedumakino olorere olikae orere, nedumakino enkitoria enkae kitoria; netumi olokirikiri le nkop too wuejitin kumok, netumi lameitin; naa ena enkiterata oo sinaitin. 

9   “Kake entodol ate. Amu keitarasakini intae nkiguanat; neari intae too nkajijik enye e ntumo; nintasheshe te dukuya lbalusini o laiguanak te nkaraki nanu, pee iakuku shakeni te dukuya ninche. 

10  Nemeeta nchere meng'asi aalikioo ele rorei supat too loreren pooki. 

11  Naa ore pee erikuni intae enkiguana aaitarasaa, eming'aing'ae te dukuya aajo aikijo aa; kake ina naishori intae te ina saa entejo, amu mme intae ooiro, kake Enkiyang'et Sinyati. 

12  Naa keitarasaa olalashe olalashe lenye metari metua, neitarasaa menye enkerai enye, nedumakino nkera iloomenye, neitarasaa metari metuata. 

13   Naa keibayuni intae iltung'ana pooki te nkaraki enkarna ai. Kake ore olong'iri metabaiki enkiting'oto naa keitajeuni. Osina kitok oleng (Mat 

24  .

15  -

28  ; Lk 

21  .

20  -

24  ) 

14   “Kake ore pee idolidolo ina taboi nayau emutata eitashe te wueji nemeishiaakino (tayiolo taa ake oloisoma ena), esikaki ildoinyo ilootii Yudea. 

15   Ore olotii shumata enkaji nemedou ajing aji ashoroo ae toki. 

16  “Ore olotii enkurma nemeshuko ang ajo ashoroo olkila lenye. 

17  Wooi nena tuaan o naaitanakisho te nena olong'i! 

18  Entasaisho pee mebau nena te nkata e nkirobi. 

19   Amu ore te nena olong'i kepuonu isinaitin leitu ae kata etumi anaa apa pee eitayu Enkai enkop o te nne, nemeitokini ae kata aatum intarasi. 

20  Te neme Olaitoriani oitodorropa nena olong'i, anaata meetae hoo oltung'ani obo opok. Kake ore te nkaraki ilgelunot lenyana ootegelua ninye, neitodorropa ninye nena olong'i. 

21  Ore ina kata te nejoki intae oltung'ani, ‘Ng'ura, nele Kristo otii ende!’ anaa ‘Ng'ura, nelido otii ende!’ emiruk. 

22  Keinyototo ilkristiano le lejare o loibonok le lejare neitoduaaya lmonek o mbaa e nking'asia, ejo maitapong'oi, te naa keidimayu, ebaiki lelo ootegeluaki. 

23  Kake entodol ate; aidipa atoliki intae mbaa pooki te dukuya. Elotunoto e Nkerai e Tung'ani (Mat 

24  .

29  -

31  ; Lk 

21  .

25  -

28  ) 

24   “Kake ore te nena olong'i, etulusoitie lelo sinaitin, nemisimisu enkolong, nemeitoki olapa awang'u 

25   nesulunye ilakir te keper, neikirikirieki engolon o loing'ang'e. 

26   Nedoluni ina kata Enkerai e Tung'ani elotu too nkatampo te ngolon sapuk o te nkitoo. 

27  Neirriwaa te ina kata ilmalaika, meiturrurro lelo gelunot lenyena aaitung'uaa ilubot pokira ong'uan, neitung'uaa ineeiting'ie enkop o neeiting'ie keper. Entuutarie ate olng'aboli (Mat 

24  .

32  -

35  ; Lk 

21  .

29  -

33  ) 

28  “Enteng'ena ate te nkitanyaanyukoto o lng'aboli; laa ore ake pee enanau ilng'osil neiturumisho mbenek, niyiolouu aajo etinyikua olari. 

29  Neijia naa etiu, ti nidolidolo nena baa etabautua, niyiolouu aajo etataana ninye, auluo etii. 

30  Esipa ajoki intae, meishari ena ishoi eitu eitabari kuna baa pooki. 

31  Keishari shumata o enkop, kake meishari irorei laainei. Meyioloi ina olong aashu ina saa (Mat 

24  .

36  -

44  ) 

32   “Kake ore ina olong o ina saa, meetae hoo obo oyiolo, aimeyiolo ninche lmalaika le shumata, nemeyiolo Enkerai e Tung'ani, Papa ake oyiolo. 

33  Entodol ate, enchololoto; amu miyiololo aajo kanu ebau ina kata. 

34  Etiu anaa oltung'ani oshomo elototo, ore elo ti ang, neing'ueiki ilaisiaayiak, neisho ake oltung'ani eramatare enye, neitanap olorrip kishomi meishololoyu. 

35  Enchololoto naa amu miyiololo aajo kanu elotu olopeny enkaji, anaa ae te nteipa, anaa ae te nasirie 

36  pee melotu ake neluamisho neinepu intae irurara. 

37  Naa ore ina najoki intae, neijia ajoki pooki: enchololoto.”

