2   Int 

9  .

1  -

12  ) 

1   Naa ore apa pee ening enkaiguanani e Sheba enkishoroto e Solomon tialo enkarna o Laitoriani, nelotu atem ninye too nkikilikuanat naagol. 

2  Nelotu apa ninye Yerusalem erikito iltung'ana kumok oleng, o ntamesin naanapita isonkoyoni, o sahabu kitok oleng, o soito oogol enkinyiang'a; ore ake pee elotu enetii Solomon, neliki ninye nena pooki naadamu naayieu neikilikuanu. 

3  Newal Solomon nkikilikuanat enyena pooki; meetae entoki neitu eliki olaiguanani ninye. 

4  Ore ake pee edol ina aiguanani e Sheba ina ng'eno nagut o laiguanani pooki, oina aji natesheta, 

5  o endaa natii emesa enye, oltonei loo lkituaak lenyena, o enkisiaayiare oo sinkan lenyena, nkilani enye, o lanapak lenyena loo nkikompeni o lasarri lenyena oopejori ooishooyo ninye tiatua enkaji Olaitoriani, eitu eitoki aidim atejo ae. 

6  Nejoki ninye olaiguanani, “Ekesipa ilomon apa latoning'o nanu te nkop ai makewan, ooipirta mbaa inono o engeno ino. 

7  Kake eitu apa nanu anyorraa lelo omon o maeu adol too nkonyek aainei makewan, naa ng'ura, eitu apa aalikini nanu mbaa pooki; ore engeno ino o karsisisho ino kelusoo te nena natoning'o nanu. 

8  Emunyak nkituaak inono, nemunyak isinkan linono, ootii dukuya iyie anaake nening engeno 

9  Meisisi Olaitoriani Enkai ino; amu kitishipakine ninye iyie, nikipik iyie olorika le nkitoo le Israel! Ore enkaraki natonyorra Olaitoriani Israel ntarasi, kintaaninye iyie olaiguanani, pee itum atudung'o enkiguana niaas isupati.” 

10  Neitoki ninye aisho olaiguanani ntalantani iip o tikitam e sahabu, o sonkoyoni kumok oleng o soito oogol enkinyiang'a. Eitu aekata eitokini aatum enkorropil naba anaa ina naishoo enkaiguanani e Sheba olaiguanani Solomon. 

11  Ore nena melin e Hiram apa naayautua sahabu te Efir neyau aaitung'uaa Ofir ilkeek kumok o soito oogol enkinyiang'a. 

12  Neitaa olaiguanani lelo keek irishinani enkaji o Laitoriani, o ne nkaji o laiguanani. O lwululi loo usin o nkai oo sinkolioitin tenkaraki ilaranyak. Eitu aekata eitokini aayau lelo keek, anaa aadol ometabaiki ena olong. 

13  Neisho Solomon ina aiguanani e Sheba nena pooki naayieu ninye. Entoki ake ninye natoomonuo metii nena naaishooki ninye tialo karsisisho o laiguanani Solomon. Neaku etorrinye apa ninye nelo enkop enye, tenebo isinkan lenyena. Enkarsisisho o laiguanani Solomon (

2   Int 

9  .

13  -

28  ) 

14  Naa ore apa enkiroishi e sahabu nayakaki Solomon to lari obo naa ntalantani iip ile o ntomoni ile o ile e sahabu, 

15  metii ina apa naing'uaa ilbiasharani o kodi oo lamirak o naaing'uaa ilaiguanak pooki le Arabia o lbalusuni leina kop. 

16  Neitobir olaiguanani Solomon ilong'oi iip are dapashi naaidong'uoki te sahabu; ore ake nabo naa shekeli iip ile e sahabu enkiroishi. 

17  Neitobiru ninye ilong'oi iip uni naaidong'uoki te sahabu, nepik ake elong'o nabo nkiloi are e sahabu. Nepik olaiguanani nena long'oi atua enkaji natii atua entim e Lebanon. 

18  Neitayu sii olaiguanani olorika le nkitoo kitok too lala loo lkanchaoni, nemur ninye te sahabu nasila. 

19  Eeta apa ilo orika le nkitoo nkedeta ile, ore tioriong olorika le nkitoo netii endukuya o lashe, ore ake enkalo nabo olorika netii ineeiteleikini nkaik, olng'atunyo oare ooitashe tembata oo neiteleikini nkaik, 

20  neitashe sii ilng'atunyo tomon oare teine, netii ake obo enkalo nabo e nkedet. Eitu aekata etumi embae nanyaanyukie ena te nkitoria ake ninye pooki. 

21  Ore apa ntokitin pooki naaokishoreki o laiguanani naa ine sahabu, ore imasaa pooki enkaji natii entim e Lebanon naa ine sahabu nasila. Meetae ine nkosholai, meshilari apa nena aaitaa toki toonkolong'i e Solomon. 

22  Amu eeta apa olaiguanani imelin e Tarshish te naiposha tenebo imelin e Hiram. Ore ake kata nabo te rishata oo larin okuni nepuonu imelin kumok naaing'uaa Tarshish enapita sahabu, o enkosholai, o lala loo lkanchaoni, olkuluoin, o motonyi sidain. 

23  Kaae nelusoo olaiguanani Solomon too laiguanak pooki le nkop, te karsisisho o te ng'eno. 

24  Neing'oru enkop pooki enetii Solomon pee epuonu aaning engeno enye, natipika Enkai atua endukuya enye. 

25  Neyau ake pooki tung'ani enkishooroto enye, ntokitin e nkosholai o ne sahabu, o lkarash, o manemane, o enkorropil, o mbartan, o nyumpui, neyau nkumok te pooki ari. 

26   Neitoki Solomon aiturrur tenebo ngarrin oo mbartan o lakedok loo mbartan; eeta apa ninye ngarrin oo mbartan enkalifu nabo o iip ong'uan, o lakedok loo mbartan nkalifuni tomon oare, apa ootipika ninye nena anas oo ngarrin oo mbartan tenebo sii olaiguanani te Yerusalem. 

27  Neitaa olaiguanani enkosholai entoki nalelek tumoto te Yerusalem, neitotiu anaa isoito, ore iltarakua nebayu anaa ilkeek lo lpurkel. 

28   Ore apa imbartan e Solomon naa Misiri eing'uaa o Kilikia. Ore lelo ooinyiang'u engarri oo mbartan te Misiri te shekeli iip uni e nkosholai, ore embarta naa te shekeli iip o onom; 

29  neaku ore tialo ilbiasharani lo laiguanani nemirakini mbartan ilaiguanak pooki loo Lhiti o laiguanak le Siria.

