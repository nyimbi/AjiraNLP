1  Naariku nanu atua olgilata le polos, netem ninye ing'apeta enyena, ore ake te nchoto nabo naa intemat enkaina ile apa endapasho oo ntoneta eng'ape. 

2  Ore endapasho e ine nejing'ieki naa intemat e nkaina tomon; ore isunta e ine nejing'ieki naa intemat imiet too nkaloli pokira; netem ninye enkadori e ilo gilata, intemat e nkaina artam, o endapasho enye, intemat e nkaina tikitam. 

3  Ina peyie ejing atua olgilata liatua netem ing'apeta e kutuk aji, intemat are; o endapasho eina kutuk aji, intemat ile; o suntai natii embata e kutuk aji intemat naapishana. 

4  Netem enkadori e ilo gilata, intemat e nkaina tikitam, o endapasho enye, intemat e nkaina tikitam, tinigiroo olgilata le mpolos. Naajoki ninye nanu, ore ene naa ewueji sinyati aisul. Ilgilat oosheta ooipirare isunta e nkaji e Nkai 

5  Ina peyie etem ina suntai enkaji e Nkai, intemat ile enkirrushai; ore endapasho oo lgilat le nchoto, naa intemat e nkaina ong'uan, eman ina aji e Nkai. 

6  Ore ilgilat le nchoto neidikidikokino inkajijik uni te shumata, neipirare ake obo likae, tomoni uni ake te nkaji nabo natii shumata enkae. Netii ineeipiku naamanita ina suntai e nkaji e Nkai aa ninche naairishaa nena ajijik too nchot pooki kake meshetakino. 

7  Ore lelo gilat mbat nepuo alalau te nkaji e shumata o enkae e shumata, eipirare ine neirishakino te nkaji ake e shumata o te nkae te manaroto pooki enkaji e Nkai; Ore te matua enkaji e Nkai netii inkedeta naailep shumata, neaku neija eikunari oltung'ani teneilep eiteru te nkaji e abori o metabaiki enkaji e shumata eimaa enkaji e polos. 

8  Atoduaa sii ajo ore enkaji e Nkai neeta eneika namanita; ore ilkitamanyunot loo lgilat le nchoto naa entiyani nalulung'a oo ntemat ile naalulung'a enkadori. 

9  Ore enkirrushai eina suntai e oriong to lgilata le nchoto naa intemat e nkaina imiet. Ore enchoto e ine neika nemetii toki, naa intemat enkaina imiet, ore te rishata e ine neika e ina aji e Nkai, 

10  o lgilat lo lodung'oro naa endapasho oo ntemat tikitam eman ina aji e Nkai te pooki shoto. 

11  Ore inkutukie oo nkajijik e lelo gilat le nchoto oobolo embata eine neika netung'uayioki metii toki te kutuk aji e nkalo e moikuape, ore enkae kutuk aji netii e nkalo e kopikop; ore endapasho eine wueji natung'uayioki metii toki naa intemat imiet emanita. Enkaji natii oloontoluo 

12  Ore ina aji apa naipirare olodung'oro lena aji e Nkai te nkalo oloontoluo naa intemat intomoni naapishana e lalai; ore ina suntai eina aji naa intemat imiet te nkirrushai emanita, ore enkadoro naa intemat intomoni naaudo. Intemat pooki e nkaji e Nkai 

13  Netem ninye ina aji e Nkai, intemat enkaina iip nabo enkadori; o lodung'oro tenebo ina aji o sunta enyena, intemat iip nabo enkadori; 

14  tenebo endapasho te nkalo oloontoluo te dukuya enkaji e Nkai, tenebo olodung'oro intemat enkaina iip nabo. Imbaa e atua naaipirta ina aji e Nkai 

15  Netem enkadori eina aji eipirare ilo odung'oro otii enkalo oloontoluo o sunta enyena too nkaloli pooki, intemat e nkaina iip nabo. Ore ilo gilata olala leina aji e Nkai, o lgilata liatua oilo lioriong neeta ineerupa 

16  ore emanaroto e pokira okuni neeta ilusien o ng'apeta. Ore te ntonata naipirare enetonie enkaji e Nkai nerupa too nkeek emanita, eiteru toltiren o meilepaki ilusien (ore ilusien naa kemura), 

17  o metabaiki ine nemetii toki te shumata kutuk aji, o tenebo ilo gilata liatua, o tenkalo e oriong; Ore too sunta pooki naamanita tiatua olgilata liatua o ilo gilata sapuk liatua neguetuno te nkitanyaanyukoto o lkerubi, 

18  o lchani loo ltuka, netii ake oltukai erishata o lkerubi o lkerubi. 

19  Neeta ake olkerubi obo inkomomi are: enkomom o ltung'ani oipirare oltukai te nkalo nabo, o enkomom oloti ng'atuny eipirare oltukai te nkae alo. Neguetakino ninche enkaji pooki e Nkai temanaroto; 

20  ore eiteru toltiren o meshomo shumata e kutuk aji naguetakino olkerubi oltuka ina suntai. 

21  Ore nena molinkaishi e kutuk aji e ilo gilata nerisioro pooki aloli. Olperere lo lasar loo nkeek Ore te dukuya ine wueji sinyati netii entoki nanyaanyukie olperere loo nkeek, 

22  intemat e nkaina uni enkadoro enkilepata, intemat are enkadori, intemat are endapasho; ore ilpijat lenyena entonata enye, o sunta enyena naa inoo nkeek. Naajoki ninye nanu, “Nena ina mesa natii dukuya Olaitoriani.” Inkutukie oo nkajijik 

23  Ore ilo gilata liatua tenebo ine wueji sinyati neeta ake nabo kikenet naidikidiko katitin are. 

24  Neeta nena kikeneta imatuan are imatuan are naamanaa too yeneta te pooki kikenet. 

25  Ore te nena kikeneta e ilo gilata neguetakino ilkerubi o ltuka, anaa lelo ooguetakino nena sunta; netii ilkeek kumok oonukita ilo gilata lioriong. 

26  Netii ilusien enchoto e ilo gilata too nkaloli pokira, neikodoki nena sunta too lkeek loltukai.

