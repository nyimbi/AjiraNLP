1   Int 

11  .

1  -

9  , 

14  .

1  -

7  ) 

1  Nepuonu iloshon pooki loo Siraeli enetii Daudi te Hebron, nejo, “Ng'ura, kira iyiook iloik linono o nkiri o sesen lino. 

2  Ore too nkolong'i naatulusoitie, apa aa Saul olaiguanani te shumata iyiook, iyie apa otorikoyie aipang'ie niriku aitijing'u Israel; nikijoki Olaitoriani iyie, ‘Iaku iyie olchekut loo ltung'ana laainei, Israel, niaku kitok te shumata Israel.’ ” 

3  Neaku eetuo ilpayiani pooki loo Siraeli enetii olaiguanani te Hebron; neitobir olaiguanani Daudi olning'o te nebo ninche te Hebron te dukuya o Laitoriani, nebukoki ninche Daudi eilata aaput aaitaa olaiguanani te shumata Israel. 

4   Naa oloo larin tomoni uni apa Daudi pee eiteru aitoreisho, neitoreisho ilarin artam. 

5  Ore te Hebron neitore ninye Yuda ilarin oopishana o lapaitin ile; ore te Yerusalem neitore Israel pooki o Yuda ilarin tomoni uni o okuni. 

6   Nelo olaiguanani o ltung'ana lenyena Yerusalem aarare Ilyebusi, lelo oomanya ina kop, apa ootiaakitia Daudi, “Milotu iyie ajing'u atua ene, kake eikimbooyo ninye ilmodook o lmaiman” - ejo, “Meidim ae kata Daudi aeu atua ine.” 

7  Ore eyia eibung'a Daudi eng'ape e Sion, aa taa, enkanasa e Daudi. 

8  Nejo Daudi te ina olong, “Ore pooki ng'ae olo aar Ilyebusi, nchoo eilep to lbaata le nkare pee erasaki lelo modook o lmaiman, apa ooiba oltau le Daudi.” Neaku etejoki, “Ore olmodooni o lmaima melotu atua aji.” 

9  Nebik Daudi ti atua ilo sempewuet nejo ninye enkanasa e Daudi. Neshet Daudi ina anasa aitamanaa ebaiki Milo neito atua. 

10  Neaku Daudi kitok oleng oleng, amu ore Olaitoriani, Enkai oo lororani, etii apa te nebo ninye. 

11  Ore Hiram olaiguanani le Turo neirriwaa ilkiliku enetii Daudi, neirriwaa sii iltarakua o laguetak loo nkeek o laguetak loo soito laa ninche ooteshetakitia Daudi enkaji. 

12  Neyiolou Daudi nchere eitasheyie Olaitoriani ninye aitaa olaiguanani le Israel, o nchere eilepunye ninye enkitoo enye te nkaraki iltung'ana lenyena Israel. 

13  Neya Daudi nkapiak kumok o nkituaak te Yerusalem, eidipa aeu eing'uaa Hebron; neikini Daudi ilayiok kumok o ntoyie. 

14  Naa kuna nkarn e lelo ootoikioki ninye te Yerusalem: o Shamua, o Shobab, o Natan, o Solomon, 

15  o Ibar, o Elishua, o Nefeg, o Yafia, 

16  o Elishama, o Eliada, o Elifelet. Etimiraki il Filisti (

1   Int 

14  .

8  -

17  ) 

17  Ore ake pee ening Ilfilisti nchere etubukokoki Daudi eilata aaitaa olaiguanani te Israel, neilepu Ilfilisti pooki eing'oru Daudi; kake etoning'o Daudi ina nelo aisudori to sempewuet. 

18  Neaku eetuo apa Ilfilisti neidapashakino oerata le Rafadim. 

19  Neikilikuanishore Daudi Olaitoriani, ejo, “Amaa, kalo nanu aarare Ilfilisti? Inchoru iyie ninche apik atua enkaina ai?” Nejoki Olaitoriani Daudi, “Ilepa shomo; amu esipa kaishoru nanu Ilfilisti apik atua enkaina ino.” 

20  Nelotu Daudi Baalperasim, nemir Daudi ninche te ine; nejo ninye, “Etigila Olaitoriani ilmang'ati laainei te dukuya nanu, anaa olairrag le enkare teneosh enkuaas.” Neaku ore enkarna e ine wuejinaa keji Baalperasim. 

21  Neing'uaa Ilfilisti nkitanyaanyukot oo nkaitin enye te ine, nenap Daudi o ltung'ana lenyena ninche aaya. 

22  Neitoki ake Ilfilisti aaigil aailepu aapuonu, neidapashakino oerata le Refaim. 

23  Ore ake pee eikilikuanishore Daudi Olaitoriani, nejo ninye, “Milep alo; shomo tamanai iimu te siadi, nilotu enetii ninche te nkishiaakinoto oo lkeek adoru. 

24  Ore ake pee ining oltoilo le lototo te nchumata oo lkeek, ina kata tonyuaa amu etaa eipang Olaitoriani alo te dukuya ino aar enjore oo Lfilisti.” 

25  Neas Daudi anaa enaitanapa Olaitoriani ninye, near Ilfilisti ebaiki Geba o metabaiki Gesa.

