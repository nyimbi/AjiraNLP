1  Nejoki Olaitoriani Musa, 

2  “Tiaaki Aron o layiok lenyena, o iltung'ana pooki loo Siraeli, Ena bae eitanapishe Olaitoriani. 

3  Teneyieng ake ninye oltung'ani le nkaji e Israel olkiteng aashu olker aashu enkine tiatua enkang oo lng'oborri aashu eyieng tiauluo, 

4  nemeyau ninye kutukaji eilo ng'bor le ntumo, pee eishooyo anaa enkishooroto to Laitoriani te dukuya ilo ng'obor lo Laitoriani, neikenakini ilo tung'ani aajo eata entioto o sarge; eibukoyie ninye osarge; neyae ilo tung'ani aaiwuang'ie tiatua iltung'ana lenyena. 

5  Ore ena naa te nkaraki pee etum iltung'ana le Israel aayau lelo asarri lenye aayieng ti ong'ata, pee etum aayaki ninche Olaitoriani, ine netii olapolosani te kutukaji ilo ng'obor le ntumo, neyieng ninche anaa lasarri loo nkishorot e seriani to Laitoriani; 

6  nelo olapolosani aisuaki osarge enchumata o lperere lo lasar lo Laitoriani te kutukaji e ilo ng'obor le ntumo, nepejoo enkurriny metaa esong'ouna narropil to Laitoriani. 

7  Metaa meigil aekata ninche aayiang'aki ilasarri lenye loo loiriruani, laa ninye etololoitore. Keaku ena enkitanapata ntarasi te nkaraki ninche tiatua iishoreitin enye pooki. 

8  “Naa tiaaki iyie ninche, ore pooki tung'ani le nkaji e Israel aashu o le lelo tung'ana omon oo etuo aatoni tiatua ninche oishorua olasar opejori, 

9  nemeyau kutukaji olng'obor le ntumo, pee epolosaki ninye Olaitoriani; ore ilo tung'ani neiwuang'ieki tiatua iltung'ana lenyena. 

10   “Ore pooki tung'ani le nkaji e Israel aashu o le lelo tung'ana omon ootoni tiatua ninche, te nenya osarge, naing'orie nanu enkomom ai te ngoro ilo tung'ani oinosa osarge, naiwuang'ie ninye tiatua iltung'ana lenyena. 

11   Amu ore enkishui oo nkiri naa atua osarge etii, naishooyie nanu te nkaraki intae te nchumata olperere lo lasar pee eitobir olning'o lo sotua te nkaraki iltauja linyi; amu osarge oitobir olning'o lo sotua, te nkaraki e nkishui. 

12  Neaku atiaaka nanu iltung'ana le Israel, Meetae oltung'ani tiatua intae oinos osarge, nemeinos ilo tung'ani omoni oton tiatua intae osarge. 

13  Ore sii pooki tung'ani too ltung'ana le Israel aashu lelo omon ootii atua ninche olo arresh aibung eng'ues aashu emotonyi pee etumi aainosa neibukoo osarge lenye neitemoo too nkulukuok. 

14  “Amu ore enkishui e pooki toki naishu naa osarge lenye etii. Neaku atiaaka nanu iltung'ana le Israel, Eminos ake osarge li ae toki ake ninye pooki, amu ore enkishui e pooki toki naishu naa osarge lenye etii; ore pooki ng'ae oinos osarge neiwuang'ieki ninye. 

15  Ore pooki tung'ani oinos entoki natua openy aashu enataara louarak te ntim, aa oinoti aashu olomoni oidurrua, nelo ninye aituku ilkilani lenyena, neisuj osesen lenye te nkare, neton ninye eata olduruk o metaa teipa, netum taa atisidana. 

16  Kake tenemeituku ninye ilkilani lenyena anaa eituku ososen lenye nenap ninye entorroni enye.”

