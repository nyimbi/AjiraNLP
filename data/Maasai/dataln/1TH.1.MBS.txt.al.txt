1   Paulo, Silvano, o Timoteo, enetii esirit oo Lsesalonike, Ti atua Enkai Papa o Laitoriani Yesu Kristo, Metaa eninyi empiris o eseriani. Enkishui oe nkirukoto oo le Sesalonike 

2  Kincho oshiaake Enkai enashe te nkaraki intae pooki kimpot intae anaake ti atua enkomono ang. 

3  Kidamu intae te dukuya Enkai ang Papa o esiaai inyi e nkirukoto o enyamali e nyorrata o enkitashoto o siligi ti atua Olaitoriani lang Yesu Kristo. 

4  Amu ilalashera oonyor Enkai kiyiolo aajo etegelua ninye intae, 

5  amu ime to rorei ake etabaikia intae ororei supat, kake te ngolon sii o te Nkiyang'et Sinyati o te sipunoto nalulung'a. Iyiololo empukunoto ang enaikununo apa kitii atua intae naa te nkaraki intae. 

6   Nitaa intae ilooduaaya iyiook o Laitoriani amu, itang'amutua ilo rorei te nkaripo sapuk, te ng'ida nadumaki intae Enkiyang'et Sinyati; 

7  itaa intae enkitanyaanyukoto too lairukok pooki ti atua Makedonia o ti atua Akaia. 

8  Amu ime taa ake ti atua Makedonia o Akaia etoning'e ele rorei lo Laitoriani na intae eing'uaa kake ore enkirukoto inyi ti atua Enkai neshomo neibulaa pooki wueji, neaku meeta tipat pee kijo ae. 

9  Amu ore ninche maate netolimutuo ti alo iyiook eneba enkitoomono nikinoto te intae o eninkuna pee imbelekenyakinono Enkai aaing'uaa inkitanyaanyukot, aaisiaai Enkai naishu nasipa, 

10  niaanyunyu Oinoti lenye eing'uaa shumata, ilo oitopiwuo ninye aitung'uaa lootuata, Yesu laa ninye olaku iyiook aitung'uaa engoro nalotu.

