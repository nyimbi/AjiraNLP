1  Ntajeuoki nanu, iyie Enkai, te nkarna ino, ng'uanareki nanu te nkidimata ino. 

2  Toning'o enkomono ai, iyie Enkai; tipika enkiok ino kulo rorei le nkutuk ai. 

3  Amu aatudumakinote nanu iltung'ana omon aagilunore, eing'oru iltung'ana lemeeta olng'ur enkishui ai, nemeiturukie ninche Enkai too mbaa enye. 

4  Ng'ura, Enkai ninye olaretoni lai; Olaitoriani ninye olaibung'ani le nkishui ai. 

5  Keitalaku ninye entorroni too lmang'ati laainei; ore te supatisho ino nting'ie ninche. 

6  Ore too lasarri lo lpela kaapolosaki nanu iyie; kaisho nanu enkarna ino enashe, iyie Olaitoriani, amu aisidai ninye. 

7  Amu kitokordua iyie nanu aitung'uaa pooki nyamali, netoduaa nkonyek aainei enkisulata ino too lmang'ati laainei.

