1   Ilai 

15  .

17  -

22  ) 

1  Ore to lari le tomoni uni o ile le nkitoria e Asa, nelo Baasha olaiguanani loo Siraeli agilunore Yuda, neshet Rama, ejo pee meipang hoo oltung'ani obo anaa ejing'u alo enetii Asa olaiguanani le Yuda. 

2  Nedumu Asa enkosholai o sahabu te lelo shumat le nkaji o Laitoriani, o te nkaji o laiguanani, neirriwaki Benhadad olaiguanani le Siria, apa omanya Damaskas, nejoki, 

3  “Nchoo metijing'a olning'o erishata ai o iyie, anaa enatiu te papaai o te papaai lino. Ng'ura kaairriwaki nanu iyie enkosholai o sahabu; shomo tigila olning'o lino o Baasha olaiguanani loo Siraeli; pee aalo aing'uaa nanu.” 

4  Nening Benhadad olaiguanani Asa, neirriwaa ninye ilarikok le njore enye meshomo aagilunore nkanas oo Siraeli, neibung ninche aaisulie Iyon, o Dan, o Abelnaim o nkanas pooki naashumishoreki e Naftali. 

5  Ore ake pee ening Baasha ina neitu eitoki ashet Rama, neitasheyie esiaai enye. 

6  Neitoki olaiguanani Asa aya Yuda pooki, nenap ninche lelo soito le Rama o mbaoi enyena, apa naa ninche eshetishore olaiguanani Baasha, nelo ashetie ninche Geba o Mispa. Oloiboni le Nkai oji Hanani 

7  Ore apa teina kata nelotu Hanani oladuaani enetii Asa olaiguanani le Yuda, nejoki ninye, “Ore enkaraki naa olaiguanani le Siria ingarakine, neitu ingarakino Olaitoriani Enkai ino, kitapaashare iyie enjore o laiguanani le Siria. 

8  Amaa enjore e Etiopia o ene Libia, aime enjore kitok naata ngarrin oo mbartan kumok oleng? Eji ore enkaraki ningarakine Olaitoriani neishoru ninche apik nkaik inono. 

9  Amu ekuet nkonyek o Laitoriani idie o ene tiatua enkop pooki, pee eitodolu enkidimata enye te rishata e lelo lemeeta ileyiat too ltauja lenye tialo ninye. Itaasa iyie ena te modai, amu ore ebaiki ena kata neito idia alo, itum ilarrabali.” 

10  Negorokino Asa ilo aduaani, neikenoo ninye te korokoroni, amu eibayie ninye te nkaraki ena. Neitoki Asa aitaas mbaa e ngogong'i kulikae teina kata. Enkiting'oto e nkitoria e Asa (

1   Ilai 

15  .

23  -

24  ) 

11  Ore nkiaasin e Asa ebaiki enkiterunoto o metabaiki enkiting'oto neigeroki te mbuku oo laiguanak le Yuda o Israel. 

12  Ore to lari le tomoni uni ooudo le nkitoria enye, netum Asa emuoyian too nkejek nerruoyo ina muoyian enye oleng; ore ake teina muoyian enye neitu ninye eing'oru Olaitoriani. Kake eing'orua eretoto too labaak. 

13  Neirrag Asa etua anaa loo menye, neye ninye to lari liartam oobo le nkitoria enye. 

14  Nenukaa ninche ninye te nkurare apa nataguetua ninye, aguetaki kewan te nkanasa e Daudi. Neirragie ninche ninye too sisineta naaiputa ninye ina gumoto naabore mpukunot pooki oo sonkoyoni naaitobiraki te nkarriyiano o laitobirani loo sonkoyoni; neitobir ninche enkima kitok te nkanyit enye.

