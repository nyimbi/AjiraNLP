10  .

1  -

5  ) 

1  Nejoki Olaitoriani Musa, “Tagueta isoito are dapashi naanyaanyukie inapa e dukuya, pee aiger nanu te nena soito dapashi irorei ootii nena soito dapashi e dukuya, apa nitebela. 

2  Tanapayu tadekenya, nilepu tadekenya alotu oldoinyo le Sinai, niyau kewan enatii te ine te nchumata o ldoinyo. 

3  Meetae oltung'ani oilepu alotu te nebo iyie, naa nchoo metaa meetae oltung'ani odoli too doinyo pooki; nchoo eaku medaa nkishu o nkerrai te dukuya ilo doinyo.” 

4  Neguetu Musa mbaoi dapashi are oo soito naanyaanyukie inapa e dukuya, nedumunye ayooki tadekenya neilep alo enchumata o ldoinyo le Sinai, anaa enaitanapa Olaitoriani ninye, neya te nkaina enye nena soito naagueta dapashi. 

5  Nedou Olaitoriani te nkatampoi neitashe te nebo ninye te ine neibalunye enkarna o Laitoriani. 

6   Neim Olaitoriani dukuya Musa nejo, “Olaitoriani, Olaitoriani, Enkai o lng'ur o empiris nemesioki agoro, nebore enyorrata nauno enkisiligata 

7  neibung enyorrata nauno too ltung'ana iip tomon, epalaki entorroni, o enkitarruoroto o eng'oki, kake mme oloikenaki oltung'ana loo ng'ok esipata tukul, naasujaki nkera ing'ok oo loo menye, o nkera oo nkera enye, o metabaiki eishoi e uni o eni ong'uan.” 

8  Neirrug Musa endukuya enye asioki metabaiki enkop, neserem. 

9  Nejo ninye, “Tenaa taata kanoto kirotetisho too nkonyek inono, Olaitoriani, nchoo Olaitoriani, aatomono iyie, shomo ti atua iyiook, hoo nikira iltung'ana oosho murto, nipalaki iyiook entorroni ang o ing'ok ang, niya iyiook mataa enjung'ore ino.” Eitang'ejukoki osotua (Ena 

23  .

14  -

19  ; Enkig 

7  .

1  -

5  ; 

16  .

1  -

17  ) 

10  Nejo ninye, “Ng'ura, kaitayu nanu osotua. Ore te dukuya iltung'ana linono pooki naas nanu ine nking'asia, neitu ae kata easi ti atua enkop pooki arashu ti ae kop; ore lelo tung'ana litii iyie atua ninche nedol esiaai o Laitoriani; amu entoki naitureisho aitaas intae. 

11  “Imbung'a ina naaitanap iyie ena olong. Ng'ura, kaaraa nanu aipang'ie te dukuya intae Ilamori, Ilkanaani, Ilhiti, Ilperesi o Ilhifi, o Lyebusi. 

12  Toduaa ake kewan mintayu ake osotua o lelo oomanya enkop pooki nilo, meaku ake orreshet ti atua intae. 

13   Tusulaki enkop ilperereni loo lasarri lenye, nigil ing'apeta enye, nidung auroki enkop nena kitanyaanyukot naaji Asherim. 

14  (Amu miserem iyie ae Ai, amu ara Olaitoriani laa ore enkarna enye naa Olom, naa Enkai oo lom). 

15  Mintayu ake olning'o lelo oomanya enkop, amu te neas enkiborra oo nkonyek erubare nkaitin enye, nepolosaki ilasarri nkaitin enye, nikintoomon iyie obo lenye, nidaa iyie te ilo asar lenye, 

16  niya iyie intoyie enye ayamaki ilayiok linono, neas intoyie enkiborra oo nkonyek esujaa nkaitin enye neitasuroki ilayiok linono enkibor oo nkonyek esujaa nkaitin enye. 

17   “Mintobiraki kewan nkaitin oo ntokitin naatosholaki neidong'i. 

18   “Mbung'a osirua loo mukateni neitu eisuijieki. Too nkolong'i naapishana inosa mukateni neitu eisuijieki, anaa enaaitanapa, te ina kata nategeluaki to lapa le Abibu; amu teilo apa apa iewuo aipang'u aing'uaa Misiri. 

19   Ore pooki natabolo enkoshoke e ng'otonye naa enaai, ilewa linono pooki, olbung'aiko loo nkishu, o lkikaunot pooki loo nkishu o loo nkerra. 

20   Ore olkikau lo sikiria niwalu to lkuoo le ker, arashu ti nimiwalu nigil emurt enye. Ore ilkikaunot pooki loo layiok linono niwalu akordu nemetii hoo obo olotu dukuya nanu meeta toki. 

21   “Too nkolong'i ile taasisho, kake ore te nkolong e naapishana niyeng'iyeng'a; ore te nkata e nkiremore o te nkisampuare niyeng'iyeng'a. 

22   Ning'or aibung osirua loo wikii, olng'anayio le dukuya le nkisampuare e nkano, osirua lenkiturrurrorre te siadi ari. 

23  Katitin uni to lari eliooyu ilewa linono pooki te dukuya Olaitoriani Enkai, Enkai oo Siraeli. 

24  Amu kanang'aa nanu aiturraa iloreren te dukuya ntae; naitalala nanu ilpolosien linyi; nemetii oltung'ani ong'uar enkop inyi, ti nilepu alo alioyu te dukuya Olaitoriani Enkai ino katitin uni tolari. 

25   “Mintayu ake osarge lo lasar lai te nebo entoki naisuijo, nimincho sii olasar lo sirua le Ngiroroto eirrag o mekenyu. 

26   Ore lelo ng'anayio le dukuya ooituruku too lng'anayio le dukuya le nkop ino niyau atua enkaji o Laitoriani Enkai ino. Nimiyierie olkuoo kule e ng'otonye.” 

27  Nejoki Olaitoriani Musa, “Ing'ero kulo rorei; te risioroto e kulo rorei aitayio osotua te nebo iyie o te nebo Isiraeli.” 

28  Netii apa ninye ine te nebo Olaitoriani nkolong'i artam o nkewaritin artam, neitu enya emukate arashu eok enkare. Neiger ninye te nena soito dapashi irorei lo sotua, nena kitanapat tomon. Etadowuo Musa to ldoinyo le Sinai 

29   Ore pee edou Musa to ldoinyo le Sinai, eeta mbaoi are dapashi e nchakenisho te nkaina enye elotu adou aing'uaa oldoinyo, neitu eyiolou Musa ajo etawang'a enkomom enye te nkaraki natigire airo te nebo Enkai. 

30  Ore ake pee edol Aron o ltung'ana pooki loo Siraeli Musa, ng'ura, kewang enkomom enye, neureyu ninche epuonu aanyikaki ninye. 

31  Kake eipotuo Musa ninche; neshukokino ninye Aron o larikok pooki lo lorere, neiro Musa te nebo ninche. 

32  Ore te siadi nepuonu aanyiku iltung'ana pooki loo Siraeli, neisho ninye ninche te nkitanapata nena pooki naairoro Olaitoriani te nebo ninye to ldoinyo le Sinai. 

33  Ore ake pee eidip Musa airorie ninche neitoip enkomom enye te nkarasha. 

34  Kake ore ake tenelo Musa dukuya Olaitoriani airo te nebo ninye, neiwuang'ie ina arasha naitoipie enkomom, o metaba anaa nelotu boo; naa ore te nelotu boo neliki iltung'ana loo Siraeli ina naitanapaki ninye, 

35  nedol iltung'ana loo Siraeli enkomom e Musa, neitoki Musa aitoip enkomom enye ometaba anaa nelo atua airo tenebo ninye.

