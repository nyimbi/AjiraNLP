26  .

47  -

56  ; Mk 

14  .

43  -

50  ; Lk 

22  .

47  -

53  ) 

1  Ore pee eidip Yesu atejo kuna baa nepuku o looiteng'eni lenyena, aapuo lido kekun le reyiet e Kidron enetii olokeri oshomo ninye o looiteng'eni lenyena. 

2  Ore Yudas, ilo otakaldayie ninye, neyiolo sii ninye ine wueji amu kesesh apa elo Yesu ine o looiteng'eni lenyena. 

3  Nedumu Yudas empikas oo sikarini o larripok ooing'uaa lapolosak kituaak o Lfarisayo, nepuonu ine eeta ltaai o lkilang'ilang'eta o masaa o larrabal. 

4  Ore Yesu, eyiolo inaaitaasi ninye pooki, nepuku nejoki, “Ai ng'ae ing'oruru?” 

5  Newaliki ninche aajoki, “Yesu le Nasaret.” Nejoki Yesu ninche, “Ara ninye.” Ore sii Yudas ilo otakaldayie ninye neitashe te nebo ninche. 

6  Ore pee eidip atiaaki ninche, “Ara ninye,” nerrinyo siadi nebatata te nkop. 

7  Neigil, aikilikuan ajoki, “Ai ng'ae ing'oruru?” Nejo ninche, “Yesu le Nasaret.” 

8  Newaliki Yesu ajoki, “Atiaka intae ara ninye, te naa nanu ing'oruru, enchoo kulo epuo.” 

9  Pee eitabari ororei apa oiroro, ajo, “Ore te lelo likinchoo maata olaiturrayie.” 

10  Neeta Simon Petero, olalem, neshutu, neoshie osinka lo Lapolosani Kitok nedung'u enkiok e tatene. Keji enkarna e ilo sinka Malkus. 

11   Nejoki Yesu Petero, “Inyaaki olalem lino enchashur. Amaa enkikompe naaishoo Papa, ai ninye maok?” Etorikoki Yesu enetii Annas 

12  Ore ina pikas o sikarini o lkitok lenye o larripok loo Lyahudi, neibung Yesu neen, 

13  neng'as aarikoki Annas, amu olaputani le Kaiafas, laa ninye Olapolosani Kitok te ilo ari. 

14   Kaiafas olapa otiaaka Lyahudi nchere keishiaakino naa oltung'ani obo onang olorere. Etomikio Petero Yesu (Mat 

26  .

69  -

70  ; Mk 

14  .

66  -

68  ; Lk 

22  .

55  -

57  ) 

15  Nesuj Simon Petero o ilo likae oiteng'eni Yesu. Neyiolo ilo likae oiteng'eni Olapolosani Kitok, nejing ninye o Yesu atua olgoriet lo Lapolosani Kitok. 

16  Kake eitashe Petero ti auluo te mbata e kutuk aji. Nelotu taa ilo likae oiteng'eni oyiolo Olapolosani Kitok, neirorie enkarriponi e kutuk aji, neitijing'u Petero atua. 

17  Ore ina tito narrip kutuk aji, nejoki Petero, “Aa ira sii iyie obo loo looiteng'eni lele tung'ani?” Nejo, “Mara.” 

18  Neinuaa isinkan o larripok enkima oo nkuk amu keirobi, naa ore eitashoo te ine, eijito enkima, neitashe Petero o ninche, eijito enkima. Eikilikuanishore Olapolosani Kitok Yesu (Mat 

26  .

59  -

66  ; Mk 

14  .

55  -

64  ; Lk 

22  .

66  -

71  ) 

19  Neikilikuan Olapolosani Kitok Yesu mbaa oo looiteng'eni lenyena o mbaa naaiteng'enishe. 

20  Newaliki Yesu ajoki ninye, “Airorie enkop aibalakinye mbaa. Aiteng'enisho oshi ake too nkajijik e ntumo o te nkaji e Nkai natumore Lyahudi pooki, nemeeta embae nairoro too nkisudorot. 

21  Aainyo paa nanu inkilikuan? Inkilikuana ilaatoning'o enatiaaka. Eyiolo ninche enatejo.” 

22  Ore pee ejo ninye neijia, neosh obo loo larripok oitashe te mbata eseder te nkaina, nejoki, “Ai neijia ijo ti niwaliki Olapolosani Kitok?” 

23  Newaliki Yesu ajoki ninye, “Te naa katejo ntorrok, tolimu shakeni e ina torroni; kake amaa te naa sipat, aainyoo pee kiosh?” 

24  Neirriwaa Annas ninye eena enetii Olapolosani Kitok Kaiafas. Enyaaka ake Petero amiki Yesu (Mat 

26  .

71  -

75  ; Mk 

14  .

69  -

72  ; Lk 

22  .

58  -

62  ) 

25  Neitashe Simon Petero aij enkima. Nejoki ninche ninye, “Oo iyie, aa ira obo loo looiteng'eni lenyena?” Nemiki, nejo, “Mara.” 

26  Ore osinka obo lo Lapolosani Kitok alashe le ilo otundung'oyie Petero enkiok, nejo, “Keitu duoo aadol to lokeri te nebo ninye?” 

27  Neitoki ake Petero amiki, ore ina kata neru olkuku. Ewaki Yesu enetii Pilato (Mat 

27  .

1  -

2  ,

11  -

14  ; Mk 

15  .

1  -

5  ; Lk 

23  .

1  -

5  ) 

28  Nerik ninche Yesu aaitung'uaa Kaiafas, aarik enkaji o Lbalusui; naa enasirie. Eitu ejing ninche maate enkaji o Lbalusui pee meidurukieki. Amu kejo pee etum aainosa Pasaka. 

29  Neaku eipang'aka, neipang'aki Pilato ninche nejo, “Kaa kitarruorroto iyaunye ele tung'ani?” 

30  Newaliki ninche aajoki, “Te neme olaasani loo ntorrok ele tung'ani, anaata eitu kirikoki iyie.” 

31  Nejoki Pilato ninche, “Ewaita intae ninye eng'uanare too nkitanapat inyi.” Nejoki Lyahudi ninye, “Meishoro iyiook matar oltung'ani metua.” 

32   Etotiwuo neijia pee etum atabai enatejo Yesu pee eutu ajo kaa keeya eye ninye. 

33  Neitoki Pilato ajing atua enkaji o Lbalosi neipot Yesu nejoki, “Aa ira iyie olaiguanani lo Lyahudi?” 

34  Newaliki Yesu ajoki, “Ai yie makewan ojo nji ana ail kulikae likitolikitio mbaa aainei?” 

35  Newaliki Pilato, “Kara nanu Olyahudi? Olorere lino o lapolosak kituaak likiyakita nanu. Kaa itaasa iyie?” 

36  Newaliki Yesu nejoki, “Ore enkitoria ai mme ene na kop. Te naa napaji ke ne na kop enkitoria ai anaata aatang'oro ilooiteng'eni laainei, pee maapiki nkaik oo Lyahudi; kake ore enatiu, mme ene ne enkitoria ai.” Nejoki Pilato ninye, “Metaa ira iyie olaiguanani?” 

37  Newaliki Yesu ajoki, “Iyie otejo nchere ara nanu olaiguanani. Aatoiwuoki nanu enkaraki ena, naa enkaraki ena pee aewuo enkop pee aishakenoki esipata, Ening ole sipata pooki oltoilo lai.” 

38  Nejoki Pilato ninye, “Ainyoo esipata?” Etudung'okoki Yesu keeya (Mat 

27  .

15  -

31  ; Mk 

15  .

6  -

20  ; Lk 

23  .

13  -

25  ) Ore pee eidip atejo neijia, neitoki aipang'aki Lyahudi nejoki, “Eitu atumie hoo ninye entiyoto naishiakinore enkiguana. 

39  Kake iatata olkerreti lalaakinye intae oltung'ani obo te Pasaka. Iyieuu nalaaki intae olaiguanani loo Lyahudi?” 

40  Nebuak pooki aaitoki aajo, “Mme ele tung'ani, kake Barabas.” Naa olaisimani apa Barabas.

