2  .

23  -

28  ; Lk 

6  .

1  -

5  ) 

1   Ore te ina kata nelo Yesu te nkolong e nkiyeng'iyeng'ata aim atua nkurman e nkano, netir esumash ilooiteng'eni lenyena, neitayu enkano aainos. 

2  Ore pee edol Ilfarisayo nejoki, “Ng'ura enaasita ilooiteng'eni linono, nemebara te neasi te nkolong e nkiyeng'iyeng'ata.” 

3   Nejoki, “Keitu isomama enataasa apa Daudi o looboitare etotiro esumash? 

4   Etijing'a enkaji e Nkai neinos emukate enkitoduaaroto nemeishoruno too nkitanapat meinosa ninye o lelo ooboitare, ilapolosak ake ooinos. 

5   Ana keitu isomama too nkitanapat inchere kegil ilapolosak le nkaji e Nkai enkolong e nkiyeng'iyeng'ata nemeikeni aajo eisarkionie ninche nemeikoni aajo eitarruoitie ninche? 

6  Kake ajoki intae, etii ene entoki kitok alang enkaji e Nkai. 

7   Kake te naa itayioloito eneikununo ele rorei ojo, ‘Olng'ur ayieu mme olasar.’ Naa anaata mipikipiki entioto ilemeeta. 

8  Amu Olaitoriani le nkolong e nkiyeng'iyeng'ata Enkerai e Tung'ani.” Eishiunye Yesu oltung'ani tasat aina (Mk 

3  .

1  -

6  ; Lk 

6  .

6  -

11  ) 

9  Nelo ninye aing'uaa ine alo ajing enkaji e ntumo 

10  Netii ine oltung'ani tasat aina. Neikilikuan ninche aajoki, “Inyorriki keishoruno too nkitanapat te nebakishoi te nkolong e nkiyeng'iyeng'ata?” Aa kejo taa pee etum aaitang'oro ninye. 

11   Nejoki ninche, “Kalo tung'ani linyi oata enker nabo, naa te nedoiki ina ker engumoto te nkolong e kiyeng'iyeng'ata, nemeibung aitayu? 

12  Kebaa naa elusoo oltung'ani te nker! Te nkaraki e ina keishoruno metaasi mbaa supati te nkolong e nkiyeng'iyeng'ata.” 

13  Nejoki ilo tung'ani, “Intorioi enkaina ino!” Neitorioo neishiu atiu anaa enkae. 

14  Kake eipang'a ake Ilfarisayo nepuo aaiguanare aaing'oru eneiko pee ear ninye metua. Osinka ogeluno 

15  Neyiolou Yesu ilo rorei nelo te ine, nesuj iltung'ana kumok neishiunye ninche pooki. 

16  Neitanap ajoki, pee melikioo, 

17  ejo pee etum atabai enatejoki te nkutuk o loiboni le Nkai oji Isaya pee ejo, 

18   “Osinka lai ele, lategelua, olanyor lai, oshipakino oltau lai; naa kapik Enkiyang'et shumata ninye, olaa ninye odung'oki loreren enkiguana; 

19  nemeilepilep ninye nemebuakita; nemening'i oltoilo lenye too nkoitoi oo nkaulelie, 

20  nemegil olperesi oilenye, nemear olkilang'ilang'et oiliilari, o manaa neisulie enkiguana. 

21  Naa enkarna enye eyooki Loreren aaisilig.” Yesu o Beelsebul (Mk 

3  .

20  -

30  ; Lk 

11  .

14  -

23  ) 

22  Nerikokini ina kata oltung'ani oata oloirirua; naa modooni nemeiro, neishiunye, Yesu ninye neiro nedolishoyu. 

23  Neing'asia olorora pooki nejo, “Keidim ele ataa ninye Enkerai e Daudi?” 

24   Ore pee ening Ilfarisayo ina nejo, “Mearaa ele tung'ani iloiriruani mme te ngolon e Beelsebul olkitok loo loiriruani.” 

25  Neyiolou ndamunot enye nejoki, “Ore enkitoo pooki naoro ti atua nerruoyo; anaa enkang ake pooki, anaa enkaji naoro aara maate, meitashe. 

26  Amaa teniaraa Shetani, Shetani, neoro ninye makewan kaji naa eiko enkitoria enye teneitashe. 

27  Amaa te naa te Beelsebul aaraa nanu iloiriruani, ai ng'ae eararie ninche nkera inyi? Ninche maate ooyooki aairrash intae. 

28  Kake amaa te naa te Enkiyang'et e Nkai aaraa nanu iloiriruani, enkitoria e Nkai naa naewuo atua intae. 

29  “Keidim oltung'ani atijing'a enkaji o ltung'ani ogol neya ntokitin enyena, eitu eng'as aen ilo tung'ani ogol? Pee etum aawa ntokitin e nkaji enye? 

30   “Ore olemaaning'ore naa olmang'atinta lai ore olemeiturrur te nebo nanu, keisardaikie. 

31  Enkaraki ena ajoki intae, epalakini ltung'ana ng'ok pooki o emoroto namor Enkai, kake ore emoroto namor Enkiyang'et Sinyati, nemepalakini. 

32   Ore olomor Enkerai e Tung'ani, kepalakini, kake ore pooki ng'ae omor Enkiyang'et Sinyati, nemepalakini tele porror o to lolporor olotu. Olchani o lng'anayio lenyena (Lk 

6  .

43  -

45  ) 

33   “Entaa olchani sidai, nesidanu ilng'anayio lenyena, aashu entaa olchani torrono, netorronu lng'anayio lenyena amu too lngayio lenyena eyiolouni olchani. 

34   Naishoi oo lasuriaa, kaji nkoko pee ndimidimi aairoro irorei supati irara intae torrok? Amu inaabore oltau eiro enkutuk. 

35  Ore oltung'ani supat neitayu supati ti atua olchumati lenye sidai, ore oltung'ani torrono, neitayu ntorrok to lchumati lenye torrono. 

36  “Ajoki naa intae, ore pooki rorei lemeeta tipat oiro iltung'ana, eikenu kenya ake te nkolong e nkiguana. 

37  Amu to rorei lino kinkenakini isupati, naa to rorei lino kinkenakini ntorrok.” 

38   Nejoki ilaiteng'enak loo nkitanapat o Lfarisayo, “Olaiteng'enani, kiyieu nikidol olmonekie te iyie.” 

39   Newaliki ajoki, “Eyieu kulo tung'ana lena kata torrok oololoito olmonekie nemeishori, pooki o lmonekie oishori naa olo loiboni le Nkai oji Yona. 

40   Ore anaa apa etii Yona enkoshoke e ntiamasi o sinkirri ndamaritin uni o nkewarieitin uni, neijia sii etiu Enkerai e Tung'ani, kelo aton ndamaritin uni o nkewarieitin uni ti atua enkop. 

41   Keitasheikinore iltung'ana le Ninawi te nkiguana ltung'ana le na ishoi, naa keiguanaki ninche nchere, eitarruoitie amu eirridutua ninche to lkilikuai le Yona; netii ene olkitok olang Yona. 

42   Keitasheikinore enkaiguanani e moikuape te nkiguana ltung'ana le na kata naa keiguanaki ninche nchere eitarruoitie, amu eewuo ninye te nkop nalakua alotu ainining eng'eno e Solomon, netii ene olkitok olang Solomon. Oo te neitu oloirirua oiduruk (Lk 

11  .

24  -

26  ) 

43  “Te nepuku oloirirua torrono aing'uaa oltung'ani neimaa wuejitin neetoito eing'oru eneyeng'iyeng'are, nelau; 

44  nejo, ‘Kashukokino enkaji ai natung'uayie’; ore pee elotu nedol ajo mijooni etooroki enkaji neikodi. 

45  Nelo ariku kulikae oiriruani oopishana torrok aalang ninye, nejing aatoni, neaku mbaa e ilo tung'ani torrok aalang enkiterata; neijia sii etiu te kulo tung'ana le na ishoi torrono.” Ng'otonye o lalashera Yesu (Mk 

3  .

31  -

35  ; Lk 

8  .

19  -

21  ) 

46  Ore eton eirorie olorora neitashe ng'otonye o lalashera te boo eyieu neirorie. 

47  Nejoki oltung'ani, “Eitashe ng'utunyi te boo, o lalashera linono, kiyieu nikirorie,” 

48  Newaliki ilo tung'ani nejoki, “Ae ng'ae yieyio anaa ae loo ng'ae ilalashera laainei?” 

49  Neutaki te nkaina enye lelo ooiteng'eni lenyena nejoki, “Kulo yieyio o lalashera laainei. 

50  Amu ore oloas enanyor Papa otii shumata, ninye olalashe lai o enkanashe ai, o yieyio lai.”

