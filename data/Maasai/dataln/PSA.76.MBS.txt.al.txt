1  Keyioloi Enkai ti atua Yuda, eikitok enkarna enye ti atua Israel. 

2  Neteshetaki emanyisho enye te Salem, ewueji enye nebikie te Sion. 

3  Te ine wueji etigila ninye mbaa, o elong'o, o lalem, o masaa o larrabal. 

4  Ira iyie kitok, niata enkishiaa, alang lelo doinyo loo ntarasi. 

5  Ore lelo lenye oogol tauja, netooruoki pooki naata, neirragaitie ninche aaye; ore lelo tung'ana pooki lo larrabal, meidim aataasishore nkaik enye. 

6  Ore te nkisikong'ata ino, Na Ai e Yakobo, neirrag aaye pokira, olakedoni o embarta. 

7  Kake, ore iyie, naa intoreisho, kaing'ae oidim aitasho te dukuya iyie te nedumunye ngoro ino nabo kata. 

8  Ore itii keper nidung enkiguana ino, neureishoyu enkop neitirring'a, 

9  ena kata edumunye Enkai aitobir enkiguana, pee eitajeu lelo pooki ooitorogonyaki te nkop. 

10  Esipa eikisis iyie engoro e tung'ani; ore ilo pisiai le ngoro nien anaa enkimeita. 

11  Entobira ilmuma linyi to Laitoriani Enkai inyi, nintabayaya ninche; nchoo lelo pooki oomanita ninche meyau nkishorot aayaki ilo ourei, 

12  naa kedung ninye iltauja le lelo kituaak, ilo laa ninye eure ilaiguanak pooki le nkop.

