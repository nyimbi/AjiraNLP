1  Ore naa etiu neijia, lalashera laainei, eitu alotu enitii te nkarriyiano oo nkirorot aashu te ng'eno, apa pee alotu aliki intae ina sipata naisudoro e Nkai. 

2  Atumuta apa ajo mayieu nayiolou toki tiatua intae neme Yesu Kristo, naa ilo otashoki. 

3   Ore ina kata pooki atii atua intae kashal apa, naureisho naikirikira. 

4  Neitu aasishore rorei oomelok le ng'eno airorita, o te likioroto ai, kake aataasishore enkitoduaaroto e Nkiyang'et o engolon, 

5  pee meaku eng'eno e tung'ani eitasheyie enkirukoto inyi kake te ngolon e Nkai eitashe. Eng'eno nagol e Nkai 

6  Nikiaasishore, ake etiu irorei le ng'eno te lelo ootubulutua, kake mme eng'eno ele porror neme ene lelo ooitoreisho te le porror amu eidipa ninche aataa keurori. 

7  A'a, eng'eno e Nkai naisudoro kilimu, eng'eno naisudoro apake, naa Enkai naiguanua eton eitu eiteruni aata enkata naa te nkaraki enkitoo ang. 

8  Nemeetae hoo obo le lelo aitoriak le na towuo otoning'uo ina, amu te naa ketoning'utuo, anaata eitu epuo aashe Olaitoriani le enkitoo; 

9   kake, ore anaa enajo lkigerot, “Eneitu hoo edol enkong'u neitu hoo ening enkiok, neitu hoo ejing oltau lo ltung'ani, ninye eitobiraka Enkai lelo oonyor ninye.” 

10  Iyiook etaboloko Enkai kuna baa te Nkiyang'et. Enkiyang'et najur pooki toki, o metabaiki enguton e Nkai. 

11  Aing'ae nayiolo naatii oltau lo ltung'ani neme enkiyang'et natii atua ilo tung'ani? Neijia naa etiu, Enkiyang'et e Nkai ake nayiolo naatii oltau le Nkai. 

12  Mme nkiyang'et e na kop kitang'amutua iyiook kake enkiyang'et naing'uaa Enkai kitang'amutua, pee kitum aatayiolo nena kishoroto naaishoo Enkai iyiook. 

13  Ninye ena nikilimu, neme too rorei oolimu eng'eno e tung'ani kake too rorei ootuutaka iyiook Enkiyang'et eitawaliki nena e nkiyang'et lelo tung'ana le nkiyang'et. 

14  Menyorra oltung'ani ake le nkop inkishorunot e Nkiyang'et e Nkai; kemoda nena te ninye; nemening'u nena amu te nkiyang'et ake eidimi aatujur. 

15  Nejur ninye oltung'ani le nkiyang'et pooki toki, hoo nemeetae olojur ninye. 

16   Ai ng'ae doi, otayiolo indamunot o Laitoriani metaa keutaa ninye? Kake kiata endamunoto e Kristo.

