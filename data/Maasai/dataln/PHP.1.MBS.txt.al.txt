1   Paulo o Timoteo, isinkan le Kristo Yesu ooigeroki lelo sinyat pooki ti atua Kristo Yesu ootii enkang e Filipi te nebo ilaitasheikinok le sirit e Nkai o laisiaayak. 

2  Metaa eninyi empiris o eseriani eing'uaa Enkai Papa lang o Laitoriani Yesu Kristo. Enkomono e Paulo too laisumak lenyena 

3  Ore oshi enkata pooki nadamu intae naisho Enkai ai enashe, 

4  naa te naomon nadamu intae pooki te nchipai sapuk, 

5  te nkaraki ina nitaa intae ilaasak te nebo nanu te nkitubularoto o rorei supat ebaiki apa te nkiterunoto o taata. 

6  Nayiolo aitisip nchere ore ilo oiterua esiaai sidai ti atua intae naa keitabaya te ina olong e Yesu Kristo. 

7  Eishiaakino te naata kuna ti alo intae pooki amu aibung'ita intae to ltau lai amu itii te nebo nanu ti atua empiris o te enata ai o te ng'oroto o te nkitisipata o rorei supat. 

8  Amu shakeni lai Enkai te ina yieunoto naata te intae te ina nyorrata e Yesu Kristo. 

9  Ore enkomono ai naa nchere pee eponari enyorrata inyi oleng ti atua eyiolounoto o erishunoto oo mbaa. 

10  pee itumutumu aatonyorrai ina naisula, niaakuku biyot, ilemeeta leyiat te nkolong e Kristo. 

11  Neboreyu intae ilng'anayio le supatisho, ooimu atua Yesu Kristo, neyau enkitoo e enkisisa e Nkai. Kristo eishiunyieki 

12  Ayieu niyiolouwu lalashera laainei nchere, ore nena naaitaasaki nanu, netaretutuo enkitubularoto o rorei supat, 

13   metaba anaa neyiolou isikarini pooki le nkaji enkitoo o ltung'ana pooki nchere ore pee aena naa te nkaraki Kristo; 

14  nenotito ilalashera kumok enkitagoloto ti atua Olaitoriani te enata ai neaku kelimu ororei le Enkai te nkitieunoto metii enkuretisho. 

15  Einosu kulikae Kristo to lom o te nkesha kake einosu kulikae to ltau sidai. 

16  Ore kulo neinosu te nyorrata eyiolo aajo aatipikaki nanu ene te nkaraki nangorito ilo rorei supat; 

17  ore kulo nelimu Kristo te nkitokoos ejo pee aaitang'or nanu te ina enata ai. 

18  Kainyoo naa enkiting'oto? Ena, nchere, ore too nkoitoi pooki, te ina nang'ida. 

19  Ee naa kang'ida. Amu ayiolo ajo ore te nkaraki enkomono inyi o te retoto e Nkiyang'et e Yesu neyau nena elakunoto ai; 

20  aa ore eyieunoto e eanyunoto o siligi lai naa nchere pee makurru, kake ore te mpijan nabore taata anaa oshiake, neyanyituni Kristo to sesen lai, aa te nkishui aashu te keeya. 

21  Ore te nanu Kristo enkishui ore keeya naa dupoto. 

22  Kake te naishu to sesen, neaku ina lng'anayio le siaai ai kake mayiolo ajo kaa adutaa. 

23  Amu kang'aashana aaitirrishita oleng nkaloli pokira are. Ore eyieunoto ai naa pee aiwuang'a to sesen naaku te nebo Kristo, amu ina esidai oleng. 

24  Kake te nabik ti atua ele sesen naa ina naata tipat te intae. 

25  Aitisip ena nchere, kayiolo ajo katon naa kabik aret intae pooki, te nkaraki enkitubulunoto inyi o eng'ida ti atua enkirukoto, 

26  paa ore ti atua nanu nitumutumu esipata niwuasarere ti atua Kristo naibala te naitoki alotu enitii. 

27  Ore too mbaa pooki enkuna ena nabo enchoo orrekie le nkishui inyi meishiaakinore ororei supat le Kristo, peyie te naewuo adol intae aashu te nematii naning'oo ajo ituunote intasheshe to ltau obo, o te ndamunoto nabo, ninyokinyoko aairiamari te nkaraki enkirukoto o rorei supat, 

28  nemeiture intae ae toki e lelo mang'ati ookesh intae. Ele olmonekie oibala le mutata te ninche kake ole njeunoto te intae, naa Enkai eing'uaa ina. 

29  Amu eishooki intae nchere ore te nkaraki ninye, 

30   itii atua ilo arrabal apa ake litoduaa nining'itoto taata aajo eton ake atii.

