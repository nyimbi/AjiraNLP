1  Ng'ura, eitu edorropu enkaina o Laitoriani, eji metaa meekure meidim aitajeu, anaa eitoming'anaki enkiok enye, eji metaa meekure ening'isho; 

2  kake entorroni inyi nayaua eoro, te rishata intae o Enkai inyi, naa ng'ok inyi naaisudoitie enkomom enye te intae, o metaa meekure ening intae. 

3  Amu eisarkionieki nkaik inyi to sarge neisarkionieki ilkimojik linyi te ntorroni; eiroro nkutukie inyi elejare, neitobiru ilng'ejepa linyi entorroni. 

4  Meetae hoo obo olo enkiguana te sipata, meetae ololo aiguana te sipata, osayia le pesho eng'idare ninche, neiro elejare, neipiru ninche esuujisho neyau entorroni. 

5  Neiu ninche ilmosor le nturbubua neitobiru ninche orreshet te nkaji e surusuri; ore ilo oinos lelo mosor neye, ore ilo mosori odanyi nedanyuni olasurai. 

6  Ore lelo rresheta ooshetu ninche nemeaku inkilani, meimulumul iltung'ana ate te nena naaitobiru ninche. Ore esiai enye naa esiaai e ntorroni, netii nkiasin o larrabal nkaik enye. 

7   Nekuetiki nkejek enye enkarrueisho, neisarisaraki aaibukoo osarge lemeeta entioto; ore ndamunot enye naa ndamunot e nkarruoisho, eliyio o enkidaata naatii nkoitoi enye. 

8  Meyiolo ninche nkoitoi e seriani, nemetii esipata nkoitoi enye; meetae oloim nena oitoi oyiolo eseriani. Eirridutua iltung'ana ing'ok enye 

9  Ore enkaraki ina kelakuaniki iyiook esipata, nemeinepu ae kata iyiook esupatisho; king'oru iyiook ewang'an, naa ng'ura, enaimin kitum, king'oru ewang'an kake te misimisi kipuo. 

10  Nikirrapirrapu iyiook esuntai kipuo anaa iltung'ana modook, nikirrapirrapisho anaa iltung'ana lemeeta nkonyek; nikirroro dama nikitiu anaa iloopuoito te nkinuku, ore ti atua lelo tung'ana oogol kitotiutuo anaa iltung'ana ootuata. 

11  Kinkurrukur pooki anaa lng'arurum le ntim nikinchir aayietu anaa nturkuluni; niking'oru esipata, kake meetae, niking'oru enjeunoto, kake kelakuaniki iyiook. 

12  Amu etoponari nkitarruorot ang te dukuya iyie, ore ing'ok ang neishakenoki iyiook; ore nena kitarruorot ang netii te nebo iyiook, nikiyiolo iyiook ntorrok ang: 

13  kitigila nkitanapat nikiany Olaitoriani, nikimbelekenyate aaing'uaa esujata Enkai ang, kiimaki enkitorogonyare o engolon e nkong'u, nikidamu too ltauja nikiro ilomon le lejare. 

14  Eibelekenyaki esipata, ore esupatisho netalakuana; amu eimina esipata too umat oo ltung'ana, ore enkitoriori nemetumi. 

15  metii esipata, ore ilo oiwuang'a te ntorroni nepik kewan batisho. Eitobira Olaitoriani pee ekordu iltung'ana lenyena Etoduaa Olaitoriani ina, neitu eitiship ninye nchere eji meetae esipata. 

16   Etoduaa ninye ajo metii oltung'ani, neing'asia pee edol ajo meetae oltung'ani omitu ilo oitorogonyitae, neaku enkaina enye kewan nayaka ninye enkisulata, ore esipata enye neitasheyie ninye. 

17   Eishopo ninye esipata anaa enkila o lgoo, neishop emaupe e njeunoto ten dukuya enye; neishop ninye ilkilani le lap, neimulumul kewan te mpushuna napi. 

18  Te risioroto oo nkiasin enye elo ninye aitalak ninche, neitalak te ngoro lelo mang'ati lenyena; ore lelo ootii olmanie le naiposha neitalaku te ninche. 

19  Naa kepuo ninche aaureyu enkarna o Laitoriani tenkalo o loo ntoluo, neimin enkitoo enye enkilepunoto e nkolong, amu kelotu ninye anaa enkare olkeju nanang'unye 

20   “Naa kelotu ninye Sion anaa olalakunoni too lelo le nkaji e Yakobo ooibelekenya aaing'uaa enkitarruoroto, Olaitoriani ojo. 

21  “Naa ore ti alo nanu, ele olning'o lai lo sotua o ninche, Olaitoriani ojo. Ore ina kiyang'et ai natii shumata iyie, o lelo rorei laainei latipika nanu enkutuk ino, nemepuku ninche te nkutuk ino, aashu too nkutukie oo nkera inono, Olaitoriani ojo, ebaiki ena kata neito idia alo o ntarasi.”

