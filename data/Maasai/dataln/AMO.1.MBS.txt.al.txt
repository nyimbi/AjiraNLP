1   Kulo irorei le Amos, apa laa obo loo lairritak loo ntare le Tekoa. Etoduaa apa ninye kuna naaipirta Israel too nkolong'i e Usia olaiguanani le Yuda o too nkolong'i e Yeroboam olayioni le Yoash, olaiguanani le Israel ilarin oare eng'or enkikirikirata e nkop. 

2   Nejo ninye: “Eikurrukur Olaitoriani te Sion, neitayu oltoilo lenye te Yerusalem; eishir ndaat oo lairritak loo ntare, netoyu enchumata e Karmel.” Enkiguana e Nkai too lootaaniki Israel 

3   Nji ejo Olaitoriani: “Ore too nkitarruorrot uni e Dameski, o tiong'uan, maiwuang'ie nanu enkitamioto enye; Amu eironya ninche Gilead too nkironyeta e sekenkei. 

4  Neaku kairriwaki nanu enkima shumata enkaji e Hasael, naa kemut ninye isempewueti le Benhadad. 

5  Kagil nanu esekenkei e Dameski naiwuang'ie lelo oomanya aitung'uaa oerata le Afen, naiwuang'ie ilo oibung'ita eng'udi e nkitoo aitung'uaa Besedan; naa kepuo iltung'ana le Siria eyararoto te Kir, Olaitoriani ojo.” Filistia 

6   Nji ejo Olaitoriani: “Ore too nkitarruorrot uni e Gasa, o tiong'uan, maiwuang'ie enkitamioto enye; amu ewaita ninche eyararoto olosho olulung'a pee eyaki ninche Edom. 

7  Neaku kairriwaki nanu enkima shumata esuntai e Gasa, naa kenya isempewueti lenye. 

8  Kaiwuang'ie nanu lelo oomanya Ashdod, o ilo oibung'ita eng'udi e nkitoo aitung'uaa Ashkelon; kaibelekeny nanu enkaina ai aarare Ekron ore ilo pisiai loo Lfilisti neidaaya.” Olaitoriani Enkai ojo. Turo 

9   Nji ejo Olaitoriani: “Ore too nkitarruorrot uni e Turo, o tiong'uan, maiwuang'ie enkitamioto enye; Amu etokordutua eyakita ninche olosho olulung'a le Edom, neitu edamu osotua loo lalashera. 

10  Neaku kairriwaki nanu enkima shumata esuntai e Turo, naa kenya isempewueti lenyena.” Edom 

11   Nji ejo Olaitoriani: “Ore too nkitarruorrot uni e Edom o tiong'uan, maiwuang'ie nanu enkitamioto enye; amu etimira ninye olalashe lenye to lalem, neiturraa olng'ur pooki, neibung ninye engoro anaake, neshum engoro napi ntarasi. 

12  Neaku kairriwaa nanu enkima shumata Teman, naa kenya lelo sempewueti le Bosra.” Amon 

13   Nji ejo Olaitoriani: “Ore too nkitarruorrot uni oo Lamoni o tiong'uan, maiwuang'ie nanu enkitamioto enye; amu etadanya ninche inkoshuaa oo nkituaak e Gilead, pee etum ninche aaitalala olpolosie lenye. 

14  Naa kainok nanu enkima te suntai e Raba, naa kenya isempewueti lenyena too mbuakunot e ina olong o larrabal to sina teina olong olemua te ilo arrabal oikununo anaa osiuo. 

15  Ore olaiguanani lenye o lkituaak lenye nepuo eyararoto,” Olaitoriani ojo.

