1   Ore to lari le dukuya le nkitoria e Sairos olaiguanani le Parsia, pee etumi aaitabai ororei lo Laitoriani te nkutuk e Yeremia, neputu Olaitoriani oltau le Sairos olaiguanani le Parsia, pee eibalunye enkitanapata te nkitoria enye pooki, neiger sii aajo, 

2   “Nji ejo Sairos olaiguanani le Parsia; Aaishoo nanu Olaitoriani, Enkai e keper, nkitoriat pooki enkop, naaitanapa ninye nanu pee ashetaki ninye enkaji te Yerusalem, te nkop e Yuda. 

3  Ore pooki ng'ae tiatua intae iltung'ana lenyena pooki, metaa Enkai enye tenebo ninye, naa nchoo ninye eilep alo Yerusalem, te nkop e Yuda, nelo ashet enkaji o Laitoriani, Enkai oo Siraeli ninye ilo otii Yerusalem; 

4  naa nchoo pooki tung'ani otelekua, te pooki wueji nemanya ninye, eretu ninye iltung'ana le manyisho enye te nkosholai o te sahabu, o too masaa o too ng'uesi, tenebo nena kishorot o lpela tenkaraki ina aji e Nkai natii Yerusalem.” 

5  Nedumunye ilukuny oo nkajijik oo loo menye te Yuda o te Benchamen, o lapolosak o Lawi, o pooki ng'ae otuputuo Olaitoriani oltau lenye pee eilep alo ashet ina aji o Laitoriani natii Yerusalem. 

6  Ore lelo pooki oomanita ninche neretu ninche too masaa e nkosholai, o te sahabu, o too masaa, o too ng'uesi, o too ntokitin naagol enkinyiang'a tenebo nena pooki naaishoruaki to lpela. 

7  Neyau sii Sairos ilo aiguanani nena masaa enkaji o Laitoriani apa naawa Nebukadnesa te Yerusalem nelo apik atua enkaji oo nkaitin enyena. 

8  Neyau Sairos olaiguanani le Parsia nena pooki eitasheiki Mitrehat ilo ashumani, laa ninye oikenaka ninye pooki Sheshbasa ilo kitok le Yuda. 

9  Naa ena apa esiana enye: ngirran enkalifu nabo e sahabu, o ngirran enkalifu nabo e nkosholai, nkalema tikitam ooudo, 

10  ilbakulini tomoni uni le sahabu, o lbakulini nkalifuni are o iip ong'uan le nkosholai, o kulie masaa enkalifu nabo; 

11  ore imasaa pooki e sahabu o nenkosholai naa nkalifuni imiet o iip ong'uan o ntomoni ile o naaudo. Kuna pooki eyaua Sheshbasa ina kata pee eyauni ilootaarayioki metushukunye aaing'uaa Babilon nepuonu Yerusalem.

