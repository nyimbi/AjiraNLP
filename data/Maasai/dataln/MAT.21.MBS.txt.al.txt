11  .

1  -

11  ; Lk 

19  .

28  -

40  ; Yhn 

12  .

12  -

19  ) 

1  Ore pee enyikaki Yerusalem nebaiki Betfage to Ildoinyo loo loirienito neirriwaa Yesu ilooiteng'eni oare, nejoki ninche, 

2  “Enchom enkang natii dukuya intae na idolidolo nabo kata te ine esikiria naena o lkurrarru, entalaku enterewakaki. 

3  Naa te neng'amaa intae oltung'ani entiaaki, ‘Olkitok oatayie enkolat’; nerewakini te ina kata.” 

4  Netaasate nena pee ebaya enatejo oloiboni le Nkai, 

5   “Entiaki entito e Sion, ng'ura, elotu enitii iyie olaiguanani lino, nebor nekedito esikiria, akedito olkurrarru le sikiria.” 

6  Nepuo ilooiteng'eni neas anaa inaitanapa Yesu, 

7  nereu ina sikiria o enkurrarru neirotoki inkilani enye neked Yesu atonie. 

8  Neisalaash ilkumok lo lorora ilkilani lenye te nkoitoi nedung'u kulikae ilng'osil loo lkeek neisalaashaki enkoitoi. 

9   Ore olorere oituruko o losujita, nebuak aajo, “Hosana, Enkerai e Daudi; metamayiani ilo olotu te nkarna o Laitoriani; Hosana te shumata naisul pooki.” 

10  Ore pee ejing ninye Yerusalem, neing'oling'ola enkang pooki, aajo, “Ai ng'ai ele?” 

11  Nejo esiamo, “Yesu ele, oloiboni le Nkai le Nasaret e Galilaya.” Etooro Yesu enkaji e Nkai (Mk 

11  .

15  -

19  ; Lk 

19  .

45  -

48  ; Yhn 

2  .

13  -

22  ) 

12  Nejing Yesu enkaji e Nkai nearaa lelo pooki oomirisho o looinyiang'isho aitupuku te nkaji e Nkai neibeloo mesai oo looitawal mpesai o lorikan loo loomir inturkuluni. 

13   Nejoki ninche, “Etisiraki inchere, ore enkaji ai keji enkaji e nkomono kake intaa intae enkapune oo laisimak.” 

14  Nepuonu enetii ninye ti atua enkaji e Nkai ilmodook o lng'ojiniaa; neishiunye ninye. 

15  Kake ore pee edol ilapolosak kituaak o laiteng'enak loo nkitanapat imbaa e nking'sia naataasa ninye o nkera eilepie iltoiloishi lenye te nkaji e Nkai ejo, “Hosana, Enkerai e Daudi.” Negoro ninche, 

16   nejoki ninye, “Aa ining'ito enajoito kuna?” Nejoki Yesu ninche, “Ee, keitu isomama ai kata nchere, ‘Intabayie enkisisa too nkutukie oo nkera kutiti naanakisho’?” 

17  Neing'uaa ninche, neipung te ina anasa nelo Betania neirrag ine. Olng'aboli otediaa Yesu (Mk 

11  .

12  -

14  ,

20  -

24  ) 

18  Ore tadekenya eloito arrinyokino ina anasa netir esumash. 

19  Nedol olng'aboli te mbata e nkoitoi neiwuang'aki, neitu etumie toki, imbenek ake; nejoki ilo shani, “Tala Ing'anayio ntarasi.” Netoyu nabo kata olng'aboli. 

20  Ore pee edol ilooiteng'eni ina bae, neing'asia nejo, “Kaji eikuna pee etoyio olng'aboli nabo kata?” 

21   Newaliki Yesu, ajoki, “Esipa ajoki intae, te naa iatata enkirukoto ming'ashing'asha, neme ena ake naitaasaki olng'aboli iasiasa kake ti nijokiki oldoinyo, ‘Tadotunye tanang'akinoyu enaiposha,’ neaku ina. 

22  Ore pooki toki ninkilikuanunu te nkomono te nkirukoto nitumutumu.” Eikilikuanaki Yesu eneitung'uaa engolon nataasishore (Mk 

11  .

27  -

33  ; Lk 

20  .

1  -

18  ) 

23  Ore pee ejing enkaji e Nkai nepuonu ilapolosak kituaak o lpayiani lo lorere enetii, eiteng'enisho nejoki, “Ai ti aa kidimata ias iyie kuna baa? Naa ai ng'ae likinchoo ena kidimata?” 

24  Newaliki Yesu nejoki, “Aikilikuan sii nanu intae embae nabo, naa tinikiwalikiki, naliki sii nanu intae enkidimata naasie kuna baa. 

25  Amaa, enkibatisa e Yohana, kaji eing'uaa? Keshumata eing'uaa ana iltung'ana?” Nejokino maate, “Te nikijo, ‘Shumata eing'uaa;’ naa kejoki iyiook, ‘Oo naa pee eitu irukuruku?’ 

26  Naa ti nikijo, ‘Iltung'ana eing'uaa’ nikiure olorere, amu kejo ltung'ana pooki oloiboni le Nkai Yohana.” 

27  Newaliki ninche Yesu aajoki, “Mikiyiolo.” Nejoki sii ninye, “Maliki sii nanu intae enkidimata naasie kuna baa. Ilayiok aare o menye 

28  “Ijojo aa? Eeta apa oltung'ani ilayiok aare; nelo enetii obo nejoki, ‘Enkerai ai, shomo taata ntayu esiaai te nkurma oo sabibu.’ 

29  Neng'amaa ajoki, ‘Malo’ ore te siadi neirridu nelo. 

30  Neitoki alo enetii olikae nejoki neijia. Neng'amaa ilo ajoki, ‘Alo Papa’, kake eitu elo. 

31  Kalo te lelo pokira aare otaasa enanyor menye?” Nejoki, “Lido le dukuya.” Nejoki Yesu, “Esipa ajoki intae, iloosotu kodi o loololoito oong'as aajing enkitoria e Nkai te dukuya intae. 

32   Amu eewuo Yohana enitii, te nkoitoi e supatisho, neitu irukuruku; kake eiruko iloosotu kodi o loololoito; kake ore pee indolidolo intae ina, neitu irridudu te siadi, aairuk ninye. Ilaisiaayiak ooisilenokoki enkurma oo lng'anayio (Mk 

12  .

1  -

12  ; Lk 

20  .

9  -

19  ) 

33   “Enining'o sii ai kitanyaanyukoto: Etii apa oltung'ani oata enkang, neun enkurma oo lng'anayio neitaman enkikarrata netur ewueji neironyie lng'anayio, neshetaki oltalet, neing'ueiki ilaturok, nelo ninye paran. 

34  Ore pee eaku enkata naku lng'anayio, neirriwaki isinkan lenyena lelo aturok, meishoo lng'anayio lenyena. 

35  Neibung ilaturok isinkan lenyena, neidong obo, near likai metua, near likai too soito. 

36  Neitoki airriwaki kulikae sinkan kumok oolang lelo le dukuya, neiko sii ninche neijia. 

37  Ore te siadi neirriwaki enkerai enye ejo, ‘Keyanyit ninche enkerai ai.’ 

38  “Kake ore ake pee edol ilaturok enkerai, nejokino maate, ‘Ele olajung'oni, mataar pee kitum enjung'ore enye.’ 

39  Neibung ninye nearaa aaipung'ie oriong enkurma oo lng'anayio near metua. 

40  Amaa kenya te nelotu olopeny ina kurma oo lng'anayio, kaa eitaas lelo aturok?” 

41  Nejoki, “Kear oleng lelo tung'ana torrok metuata neisho enkurma oo lng'anayio kulikae aturok ooitabaiki ninye ilng'anayio too rishat enye.” 

42   Nejoki Yesu ninche, “Keitu ae kata isomama too lkigerot, ‘Ore ilo soit otanyaita lashetak otaa osoit kitok lo lmairroto. Ore ilo rorei naa Olaitoriani eing'uaa, naa ole nking'asia too nkonyek ang.’ 

43  Enkaraki e ina pee ajoki intae, keoruni intae enkitoria e Nkai aaisho olorere oiki lng'anayio, [ 

44  naa ore olosulakino ilo soit, negiligil. Ore olosulakino ilo soit ninye neidong aitaa emposio.]” 

45  Ore pee ening ilapolosak kituaak o Lfarisayo kuna kitanyaanyukot, neyiolou aajo ninche eipirta. 

46  Ore eing'oru eneiko pee ibung, neureyu olorere amu ejo ninche, oloiboni le Nkai.

