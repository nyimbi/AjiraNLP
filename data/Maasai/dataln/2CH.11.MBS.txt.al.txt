1   Ilai 

12  .

21  -

24  ) 

1  Ore ake pee elotu Rehoboam Yerusalem, neiturrur enkaji e Yuda o ene Benchamen, iltung'ana nkalifuni iip o ntomoni isiet gelunot, pee earare Israel, pee errinyoki Rehoboam enkitoria. 

2  Kake eewuo ororei lo Laitoriani enetii Shemaia ilo tung'ani le Nkai, ejo, 

3  “Tiaaki Rehoboam olayioni le Solomon, olaiguanani le Yuda, o Siraeli pooki ootii Yuda, o Benchamen, 

4  ‘Nji ejo Olaitoriani, Mipuopuo intae aarare ilalashera linyi. Torrinyoyu pooki tung'ani shomo enkang enye, amu ore ena bae naa nanu eing'uaa.” Neaku etoning'o ninche ororei lo Laitoriani, nerrinyo neitu epuo aarare Yeroboam. Etesheta Rehoboam nkanas naata isunta 

5  Etobiko apa Rehoboam te Yerusalem neshet nkanas naamitunye kewan tiatua Yuda, 

6  etesheta Betlehem, o Etam, o Tekoa, 

7  o Betsur, o Soko, o Adulam, 

8  o Gat, o Maresha, o Sif, 

9  o Adoraim, o Lakish, o Ashetak, 

10  o Sora, o Ahijalon, o Hebron, nkanas naasheta isunta naatii Yuda o Benchamen. 

11  Neitagol ninye isempewueti, nepik ilarikok le njore atua ninche, nepik ineeshumieki endaa o eilata o enaisho oo sabibu. 

12  Nepik sii iremeta o long'oi atua nena anas pooki, neitagol ninche oleng. Neaku eeta apa ninye Yuda o Benchamen. Eetuo ilapolosak o Lawi Yuda 

13  Ore ilapolosak o Lawi apa ootii atua Israel pooki, neing'uaa ninye too wuejitin pooki apa neetii ninche. 

14  Amu etung'uaitie Ilawi iwuejitin enye, o ntokitin enye nepuonu Yuda o Yerusalem enkaraki nataarayie Yeroboam ninche o layiok lenyena aaitung'uaa enkisiaayiare anaa lapolosak lo Laitoriani, 

15  negelu ilapolosak lenyena loo wuejitin neeika, o too wuejitin neeseremieki nkitanyaanyukot, o Nkaitin oo lasho naaitobira ninye. 

16  Ore lelo ootipika iltauja lenye pee eing'oru Olaitoriani Enkai e Israel nepuonu aasuju ninche eing'uaa iloshon pooki loo Siraeli o meetu Yerusalem, aapolosaki Olaitoriani Enkai oo loo menye. 

17  Neitagol ninche enkitoria e Yuda, ore too larin okuni neitaserian ninche Rehoboam olayioni le Solomon, amu eshomo ninche too larin okuni aaibung orrekie le Daudi o Solomon. Olmarei le Rehoboam 

18  Eewa apa Rehoboam aitaa enkitok enye Mahalat entito e Yerimot olayioni le Daudi, apa ole Abigail entito e Eliab olayioni le Yese. 

19  Neiki ninye ilayiok, Yeush, o Shemaria, o Saham. 

20  Ore tesiadi ina neitoki aya Maaka entito e Absalom, naa ninye natoikio ninye Abija, o Atai, o Sisa, o Shelomit. 

21  Kenyor apa Rehoboam Maaka ina tito e Absalom aitalang nena kituaak enyena pooki, o nkapiak. (eyama apa ninye nkituaak tomon o isiet o nkapiak ntomoni ile neeta ilayiok tikitam o isiet, o ntoyie ntomoni ile.) 

22  Negelu Rehoboam Abija ilo ayioni le Maaka metaa ninye olkitok tiatua ilalashera lenyena, amu kejo apa pee eitaa ninye olaiguanani. 

23  Neas ninye ine ng'eno, neidapashaki kulikae ayiok lenyena aibulunye enkop e Yuda o Benchamen, eeta ndaiki kumok, neing'uraki ninche nkituaak.

