4  .

1  -

9  ; Lk 

8  .

4  -

8  ) 

1  Nepuku Yesu te ina olong ti ang, nelo aton te mbata e naiposha. 

2   Neiturrurrokino ilororani kumok, nejing empeut aton, neitashe olorere te mbata e naiposha. 

3  Neirorie ninye too nkitanyaanyukot ajoki, “Etupukuo olaunoni alo aunisho. 

4  Ore eunisho, nedoiki kulikae anterera embata e nkoitoi, nepuonu ntaritik aanya. 

5  Nedoiki kulikae olkarkar loo soito ewueji nemetii enkulupuoni sapuk, nebulu nabo kata, amu metii enkulupuoni sapuk. 

6  Ore pee edalu enkolong nepej, ore enkaraki meeta ntona netoyu. 

7  Nedoiki kulikae atua ilkiku negor ilkiku nkaitubulu. 

8  Nedoiki kulikae enetii enkulupuoni sidai, neiu obo iip neiu likae ntomoni ile, neiu likae tomoni uni.” 

9  “Oloata nkiyiaa toning'o.” Tipat oo nkitanyaanyukot (Mk 

4  .

10  -

23  ; Lk 

8  .

9  -

10  ) 

10  Nepuonu ilooiteng'eni lenyena nejoki ninye, “Kaji etiu pee irorie ninche too nkitanyanyukot?” 

11  Neng'amaa ajoki, “Enkaraki naishooki intae entayiolo inkisudorot e nkitoria e shumata, kake eitu eishori ninche. 

12   Amu ore oloata naa keishori neponikini ninye enadooyo, ore olemeeta neoruni ninye in naata. 

13  Enkaraki e ina pee airorie nanu ninche too nkitanyaanyukot amu edolisho too nkonyek nemedol, nening'isho too nkiyiaa nemening, nemejing'aa. 

14   “Naa te ninche eitabari enaibon e Isaya pee ejo, ‘Ining'ining'i nimining'ung'u hoo pito, ning'oring'oro, nimidolidolo toki, 

15  amu eiroshiutuo ltauja le kulo tung'ana, netiripate nkiyiaa mening, neikeno nkonyek enye, pee medolisho ake too nkonyek enye, nening'ishoyu too nkiyiaa enye, neyiolou ltauja lenye, naaibelekenyakino nanu pee aishiunye ninche.’ 

16   “Kake emayiana inkonyek inyi amu idolishosho, nemayiana nkiyiaa inyi amu ining'ishosho. 

17  Esipa ajoki intae, kumok iloibonok le Nkai o ltung'ana supati oong'uar apa pee edol kuna baa nidolitata intae, neitu edol, o pee ening kuna baa nining'ining'i intae, neitu ening. Enautu enkitanyaanyukoto o launoni (Mk 

4  .

13  -

20  ; Lk 

8  .

11  -

15  ) 

18  “Entoning naa intae enkitanyaanyukoto o launoni. 

19  Ore pooki tung'ani oning ororei le nkitoria e shumata nemejing'aa, nelotu ilo torrono awuapaa inaatuunoki to ltau lenye. Nena etuunoki te mbata e nkoitoi. 

20  Ore inaatuunoki to lkarkar loo soito, na elde oning ororei neng'amaa nabo kata te ng'ida; 

21  kake meeta intona makewan, kake eton penyo, ore pee epuonu isinaitin anaa enkinyala, enkaraki e ilo rorei nerrorro. 

22  Naa ore inaatuunoki ti atua lkiliku, naa ilo oning ororei, neirony isinaitin le na kop, o elejare oo masaa e na kop, negor ororei nemeisho. 

23  Ore nena naatuunoki te nkulupuoni sidai, naa ilo oning ororei nejing'aa naa keiu ilng'anayio aiu obo iip, neiu likae intomoni ile, neiu likae tomoni uni.” 

24  Neitoki aliki ae kitanyaanyukoto ajo, “Etiu enkitoria e shumata anaa oltung'ani otuuno enkano te nkurma enye. 

25  Kake ore eirura ltung'ana nelotu olmang'atinta aun endiati ti atua, nelo. 

26  Ore pee ebulu enkano, neiu ilng'anayio nebulu sii ninye endiati. 

27  Nepuo isinkan enetii olopeny enkaji nejoki, ‘Lo kitok, keitu iyie iun enkano te nkurma ino? Kaji eing'uaa endiati?’ 

28  Nejoki, ‘Olmang'atinta lai oikona neijia.’ Nejoki isinkan, ‘Iyieu nikipuo aadotu aaiturrurru?’ 

29  Nejoki, ‘Emipuo pee midotunyenye endiati enkano. 

30  Entapal metubulu pokira are o metaa enkata nadung'i, paa ore enkata e nkisampuare, najoki iladung'ok entang'as enturrurro endiati, enteen irridat, entapejoi, ninturrurrokiki enkano empeche ai.’ ” Enkitanyaanyukoto e nkantererai e karadali o ene nkaisiijoi (Mk 

4  .

30  -

32  ; Lk 

13  .

18  -

19  ) 

31  Neitoki aliki ninche ae kitanyaanyukoto ajo, “Etiu enkitoria e shumata enaa enkantererai naji karadali natuuno oltung'ani te nkurma enye. 

32  Naa kiti ninye alang ilanterera pooki, kake ore pee ebulu neaku sapuk alang inkaitubulu o metaa olchani, o meetu intaritik aapik isinkin ilng'osil lenyena.” 

33  Neitoki aliki ninche ae kitanyaanyukoto nejo. “Etiu enkitoria e shumata anaa enkaisiijoi natudumua enkitok neitushulaki imboreitin uni e nkurma e nkano o metaba anaa neisuijoyu pooki.” Enajo inkitanyaanyukot (Mk 

4  .

33  -

34  ) 

34  Einosaka Yesu olorora mbaa pooki too nkitanyaanyukot, neitu hoo einosaki likae rorei metii enkitanyaanyukoto. 

35   Pee etum atabai enatolimuo oloiboni le Nkai ejo, “Too nkitanyaanyukot abol enkutuk ai, alimu mbaa naaisudoro apa moitie pee eitamanyuni enkop.” Enkitanyaanyukoto o lmasinte 

36  Neing'uaa siamon nejing aji, nepuonu ilooiteng'eni lenyena nejoki, “Imbalakinye iyiook enkitanyaanyukoto o ndiati e nkurma.” 

37  Neng'amaa ajoki, “Ore oloun ilanterera sidain, naa Enkerai e Tung'ani. 

38  Ore enkurma naa enkop, ore ina antererai sidai naa nkera e ina Kitoria, ore endiati na nkera e ilo torrono. 

39  Ore ilo mang'atinta oun naa shetani, ore enkisampuare, naa enkiting'oto e nkop, ore ilooisampu naa ilmalaika. 

40  Ore anaa enatasotuoki endiati aapejoo te nkima, nejia sii etiu te nkiting'oto e nkop. 

41  Keirriu Enkerai e Tung'ani ilmalaika lenyena, meitayu ti atua enkitoria enye inkitadiaat pooki o loas intorrok. 

42  Nenang'aki ninche olmoti le nkima, neaku enkishirata o eonyoto oo lala. 

43  Ore te ina kata newang'u isupati anaa enkolong te nkitoria e Menye. Oloata nkiyiaa naaning'ie, toning'o. 

44  “Etiu enkitoria e shumata anaa olchumati oisudoyioki tiatua enkurma, netum oltung'ani neturoo aisudoo, ore te nchipai enye, nelo amir pooki toki naata nelotu ainyiang'u ina kurma. 

45  “Etiu enkitoria e shumata anaa oltung'ani omirisho, oing'oru soito oogol enkinyang'a. 

46  Ore pee etum obo, nelo amir intokitin pooki naata, neinyang'u ina. 

47  “Ore ake sii etiu enkitoria e keper anaa orreshet otanang'akaki atua enaiposha, nejing impukunot pooki oo sinkir. 

48  Ore pee eboreyu neyietuni embata e naiposha, netoni aagelaki isupati iltutuan, neiturrarri iltorrok. 

49  Neijia etiu te nkiting'oto e nkop. Kepuonu ilmalaika aagelu iltorrok aarishie isupati. 

50  Nenang'akini ninche atua olmoti le nkima, neaku enkishirata o eonyoto oo lala.” 

51  Neikilikuan Yesu ajoki, “Itoning'utuo nena pooki?” Nejoki ninche, “Ee.” 

52  Nejoki, “Enkaraki ina, ore pooki aiteng'enani loo nkitanapat ng'en te nkitoria e shumata, netiu anaa oltung'ani openy enkaji oitayu te nkaji enye nashumishoreki olchumati lenye, ing'ejuko o musan.” Etanyaki Yesu te Nasaret (Mk 

6  .

1  -

16  ; Lk 

4  .

16  -

30  ) 

53  Ore pee eidip Yesu atolimu kuna kitanyaanyukot nelo. 

54  Ore pee ebaya enkang enye, neiteng'enisho te nkaji e ntumo, neing'asia ninche oleng, nejo, “Kaji enotie ele tung'ani eng'eno o enkidimata naasie kuna naas e nking'asia? 

55  Ae mme ele doi olayioni lo laguetani? Neji ng'otonye Mariamu? Nemeji lalashera lenyena Yakobo o Yosef o Simon o Yuda? 

56  Ae metii sii nkanashera enyena pooki atua iyiook? Kaji enotie ele tung'ani kuna baa pooki?” 

57   Neaku etanyaita ninche ninye, kake etiaaka Yesu ninche, “Melau oloiboni le Nkai enkanyit mme te nkop enye aashu te nkaji enye.” 

58  Neitu eas inenking'asia kumok te ine enkaraki enkirukoto nemeeta ninche.

