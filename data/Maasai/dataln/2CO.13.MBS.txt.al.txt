1   Enkata e uni ena alotu enitii. Ore anaa enajo Lkigerot, “Too nkutukie oo lchakenini aare aashu okuni edung'i enkiguana ake pooki.” 

2  Ore enapa kata e are pee alotu eniti aikoo lelo apa ootaasa ntorrok, naikoo sii lkulikae pooki. Ore sii taata alamita intae naigil aikok intae; naa te naitoki taata alotu nemeekure aduaaya intae. 

3  Ena doi iyieuu naitadedeyie nchere Yesu oirorie intae ti atua nanu. Nemeshal taa ninye too nkiaasin naaitaas intae; keasisho engolon enye ti atua intae. 

4  Eshal apa ninye pee eshei, kake enyaaka engolon e Enkai aisho ninye enkishui. King'arie sii iyiook ninye ina shalan, kake engolon e Enkai naisho iyiook enkishui enye, pee kitumoki aaipirare intae. 

5  Entujur ate te naa itii atua enkirukoto; entetem ate. Eimiyiololo aajo etii Yesu Kristo atua intae? Aashu te nesipa eturua intae. 

6  Aisilig nanu ajo iyiolouu ake ninye aajo mikitii iyiook lelo ootabatatate. 

7  Kiomon Enkai pee miaasiasa ntorrok, neme pee eji kitudupote iyiook, ti niaasiasa intae isupati, hoo naa keing'or kulikae iyiook nejo eturua iyiook. 

8  Amu mikindim hoo iyiook aataas ai bae naarare esipata, kake enaipirare esipata kiaas. 

9  Eiking'ida iyiook ti nikishal igoligolo intae. Ore enatii, intae kiomonoki pee imputakinono. 

10  Ore pee aigerito nanu ena matii kajo paa te nabau nemaasishore enkidimata naata aitame intae. Olaitoriani laaishoo ena kidimata mateshetishore mme enaitarruorrie. 

11  Ore enabayie, lalashera laainei, ole sere. Entarerio nkoitoi inyi, entang'amu enkikoo ai, entoning'oto maate, entobikie eseriani; naa keaku Enkai e nyorrata o eseriani te nebo intae. 

12  Erorokinoto te ng'ututata nasinya. 

13  Eiroroki intae isinyat pooki. 

14  Metaa empiris o Laitoriani lang Yesu Kristo o enyorrata e Enkai o enchula e Nkiyang'et Sinyati, te nebo intae pooki.

