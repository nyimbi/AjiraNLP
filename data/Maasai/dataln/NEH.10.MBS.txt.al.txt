1  Ore apa lelo ootipika olmishire lenye naa Nehemia ilo balusui, olayioni le Hekalia, o Sedekia, 

2  o Seraia, o Asaria o Yeremia, 

3  o Pashur, o Amaria o Malkija, 

4  o Hatush, o Shebania, o Maluk, o 

5  Harim, o Meremot, o Obadia, 

6  o Daniel, o Gineton, o Baruk, 

7  o Meshulam, o Abijia, o Mijomin, 

8  o Maasia, o Bilgai, o Shemaia. Kulo apa ninche ilapolosak. 

9  Ore Ilawi naa: Yoshua olayioni le Asania, o Binui loo layiok le Henadad, o Kadimiel, 

10  o lalashera lenye, o Shebania, o Hodia, o Kelita, o Pelaia, o Hanan, 

11  o Mika, o Rehob, o Hashabia, 

12  o Sakur, o Sherebia o Shebania, 

13  o Hodia, o Bani, o Bininu. 

14  Ore ilaiguanak loo iltung'ana naa Parosh, o Pahatmoab, o Elam, o Satu, o Bani, 

15  o Buni, o Asgad, o Bebai, 

16  o Adonija, o Bigfai, o Adin, 

17  o Ater, o Hesekia, o Asur, 

18  o Hodia, o Hashum, o Besai, 

19  o Harif, o Anatot, o Nebai, 

20  o Magpiash, o Meshulam, o Hesir, 

21  o Meshesapel o Sadok, o Yadua 

22  o Pelatia, o Hanan, o Hanaia, o 

23  Hoshea, o Hanania, o Hashub, 

24  o Halohesh, o Pilha, o Shobek, 

25  o Rehum, o Hashabana, o Maaseia, 

26  o Ahia, o Hanan, o Anan, 

27  o Maluk, o Harim o Baana. Olning'o 

28  Ore ilkulikae tung'ana, ilapolosak, o Lawi, o larripok le kishomi, o laranyak, o laisiaayiak le nkaji e Nkai, o lelo pooki ooitekeputua ate aaitalam iloreren le nena kuapi, aaibelekenyakino nkitanapat e Nkai, tenebo inkituaak enye, o layiok lenye, o ntoyie enye, lelo pooki oata engeno o eyiolounoto, 

29  neibung'are ilalashera lenye, o lkituaak lenye, nejing ninche oldeket, o lmumai pee eibung nkitanapat e Nkai apa naaishoruaki aaimunye Musa osinka le Nkai. Pee esipu neas nkitanapat pooki o Laitoriani, Olaitoriani lang, o nkikoot enyena o nkiguanat enyena. 

30   Mikincho iyiook ntoyie ang meyama iltung'ana lena kop, nimikiyamaki iyook ilayiok lang ntoyie enye: 

31   naa teneyau iltung'ana lena kop ntokitin naamiri o entapa e pooki pukunoto te nkolong e sabato pee emir, nimikinyiang'u iyiook te ninche, te nkolong e sabato anaa te nkolong sinyati; nimikitur iyiook nkurman to lari liopishana, nikipalaa pooki sile. 

32   Kinteleikitia sii ate olola pee kintalak ate te pooki ari erubata e uni e shekeli te nkaraki enkisiaayiare e nkaji e Nkai. 

33  te nkaraki emukate e nkitoduaaroto, o lasar le ntapa le anaake, o lasar opejori le anaake, o sabatoni, o lapaitin ng'ejuko, o siruai gelunot, o ntokitin sinyat, o lasarri le ng'oki ooitobirieki olning'o lo sotua te nkaraki Isirael, o te nkaraki esiaai pooki e Nkai ang. 

34  Kitoosho sii enkukuo, ilapolosak, o Lawi, o ltung'ana, te nkaraki nkiri olasar loo lkeek, pee eyauni atua enkaji e Nkai ang, te risioroto oo nkajijik oo loo papa, too nkatitin naategeluaki, te pooki ari. Pee einoki te nchumata o lperere lo lasar lo Laitoriani Enkai ang anaa enaigero too nkitanapat. 

35   Kitudung'okitio iyiook ate, pee kiyau ilng'anayio le dukuya te nkop ang, o lng'anayio le dukuya le pooki shani, te pooki ake ari, enkaji o Laitoriani. 

36   Nikiyau sii atua enkaji e Nkai ang, aayaki lelo apolosak ooisiaaisho tiatua enkaji e Nkai ang, ilkikaunot lang o lkikaunot loo nkishu ang, anaa enaigero too nkitanapat, o lkikaunot loo nkishu ang o loo ntare ang. 

37   Nikiyaki sii ilapolosak ina tapa ang e dukuya e nkisampuare, o nkishorot ang, o lng'anayio le pooki shani o enaisho oo sabibu o eilata nikiya ilgilat le nkaji e Nkai ang, nikiyaki Ilawi ematua e tomon naing'uaa nkurman ang, amu Ilawi oosotu imatuan e tomon, too nkang'itie ang pooki. 

38   Ore olapolosani olayioni le Aron, naa keetii tenebo Ilawi ina kata nang'amu imatuan e tomon neyau Ilawi ematua e tomon oo matuan e tomon e nkaji e Nkai ang nepik ilgilat o mpechen. 

39  Amu keyau iltung'ana le Israel o layiok le Lawi nkishorot e ntapa, o enaisho oo sabibu, o eilata atua lelo gilat, ine netii imasaa e wueji sinyati, o lapolosak ooisiaaisho o larripok le kishomi o laranyak. Mikipalaa iyiook enkaji e Nkai ang.

