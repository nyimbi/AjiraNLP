1  Nejoki Olaitoriani Musa, 

2  “Ntobira ntarumpetani are e nkosholai te nkarriyiano ndong'u ninche, neaku ninche impotunye eumata, naa ninche egilieki ilng'oborri. 

3  Naa te nekuti pokira are, neiturrurrunye eumata pooki aapuonu enitii te kutukaji ilo ng'obor le ntumo. 

4  Kake tenaa nabo ake etukutaki, naa ilarikok, nena lukuny oo loshon loo Siraeli, likinturrurrokino. 

5  Naa ti niosh abuaku ore lelo ng'oborri ootii enkalo o loo saen nedumunye, 

6  ore pee intoki aosh abuaku e niare, ore lelo ng'oborri ootii enkalo e kopikop nedumunye aaidur. Embuakunoto eoshi enkata naba anaa enadumunye ninche. 

7  Kake tenaa eumata eiturrurri te nebo, nikut, kake mipik embuakunoto. 

8  Ore lelo ayiok le Aron, lelo apolosak, nekut ntarumpetani. Ore eoshoto oo ntarumpetani naa keaku te intae enkitanapata e anaake tiatua iishoritin inyi pooki. 

9  Naa tenipuopuo enjore te nkop inyi aagilunore ilo mang'atinta linyi oibooki intae enkop, nitumokiki taa aaitadara ntarumpetani, pee edamuni intae te dukuya Olaitoriani Enkai inyi, neitajeuni intae too lmang'ati linyi. 

10  Ore sii too nkatitin e ng'ida - too siruai linyi lo lapa ng'ejuk o te kulikae siruai te sayiata e Nkai - tukuta nena tarumpetani ina kata intarasaa ilasarri linyi oopejori o lasarri linyi le seriani pee atum taa atareto intae: Ara nanu Olaitoriani Enkai ino.” Etigila Isiraeli ilng'oborri 

11  Ore to lari li are, to lapa li are te nkolong e tikitam o lapa nedumuni enkatampoi aailepie aaitung'uaa shumata ilo ng'obor le Nkai le nchakenisho, 

12  nedumunye iltung'ana loo Siraeli anaa ntukusi aaidur aaing'uaa ongata e Sinai; nelo ina atampoi airrag tiongota e Paran. 

13  Nedumunye ninche aaidur te nkata e dukuya te nkitanapata o Laitoriani naimua Musa. 

14  Ilng'oborri loo ltung'ana le Yuda etang'asaki aaun too ntukusi enye, naa Nashon olayioni le Aminadab olarikoni lenye. 

15  Ore apa olarikoni lo losho loo ltung'ana le Isaakar naa Natanel olayioni le Suar. 

16  Ore apa olarikoni lo losho loo ltung'ana le Sebulon naa Eliab olayioni le Helon. 

17  Naa ore apa te nedotuni olng'obor le ntumo, naa ilayiok le Gershon o layiok le Merari laa ninche apa oonap ilo ng'obor le Nkai, nedumunye aaidur. 

18  Neitoki asuj olturrur loo lng'oborri le Ruben too ntukusi enye, ore olarikoni lenye naa Elisuri olayioni le Shedeur. 

19  Ore olarikoni lo losho loo ltung'ana le Simeon naa Shelumiel olayioni le Surishadai. 

20  Ore olarikoni lo losho loo ltung'ana le Gad naa Eliasaf olayioni le Deuel. 

21  Neitoki ile Kohat aadumunye aaidur, enapita nena tokitin naasinya, neitasheyie ilo ng'obor le Nkai eton eitu ebau ninche. 

22  Neitoki entukus oo lng'oborri loo ltung'ana le Efraim adumunye too lturrurri lenye; ore olarikoni lenye naa Elishama olayioni le Amihud. 

23  Ore olarikoni lo losho loo ltung'ana le Manase naa Gamaliel olayioni le Pedasur. 

24  Ore olarikoni lo losho loo ltung'ana le Benchamen naa Abidan olayioni le Gideon. 

25  Neitoki enkereri oo lng'oborri loo ltung'ana le Dan aa ninche ootii siadi ilng'oborri pooki, aadumunye too lturrurri lenye; ore olarikoni lo lorora lenye naa Ahieser olayioni le Amishadai. 

26  Ore olarikoni lo lorora loo ltung'ana lo losho le Asheri naa Pagiel olayioni le Okran. 

27  Ore olarikoni lo lorora loo ltung'ana le Naftali naa Ahira olayioni le Enan. 

28  Ena apa empukunoto e lototo oo ltung'ana loo Siraeli te risioroto oo lororani lenye, te nedumunye aaidur. 

29  Nejoki Musa Hobab olayioni le Ruel ilo Midiani, aputani le Musa, “Eikidumunye iyiook aapuo ine wueji natejo Olaitoriani, ‘Kaisho nanu intae’ wootu te nebo iyiook, amu eikintaas iyiook intae esidai; amu eisiligie Olaitoriani Isiraeli embae sidai.” 

30  Kake etiaka apa ninye, “Malo nanu; kaorori nanu alo enkop ai makewan o lorere lai.” 

31  Neitoki ninye ajoki, “Aatoomono, ming'uaa iyiook, amu iyiolo enikipuo aaiko kiun ilng'oborri ti ong'ata naa eilo iyie aaku nkonyek te iyiook. 

32  Naa ti nilo iyie te nebo iyiook, ore pooki toki sidai naba anaa enaitaas iyiook Olaitoriani, nikintaas iyiook iyie ina ake.” Etudumunye iltung'ana aapuo 

33  Neaku etudumunye apa ninche aapuo to ldoinyo le Nkai elototo oo nkolong'i uni; ore ilo sanduku lo sotua lo Laitoriani nelo te dukuya ninche te ina lototo oo nkolong'i uni, pee etum aing'uraki ninche ewueji nepuo aayeng'iyeng'are. 

34  Netii apa enkatampoi o Laitoriani shumata ninche dama enkata ake naba anaa enadumunye ninche aaidur too lng'oborri. 

35   Naa ore ake enkata naba anaa enadumuni ilo sanduku aaya, nejo Musa, “Tudumunye, iyie Olaitoriani, naa nchoo ilmang'ati linono eisardak naa nchoo lelo likimba iyie eilanyisho te dukuya iyie.” 

36  Naa ore ake pee eirragieki, nejo ninye, “Torrinyokinoyu iyie Olaitoriani nkalifuni iip tomon oo Siraeli.”

