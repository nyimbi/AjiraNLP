1  Nelotu ororei lo Laitoriani enatii ejo: 

2  “Enkerai e tung'ani, kaji eiko enchata olchani loo sabibu tenegiroo te nkadori likae shani ake pooki, olng'osila lo sabibu otii atua ilkeek le ntim? 

3  Keyae enchata te ninye aaitobirie ae toki? Keya iltung'ana enchata te ninye aililiyie ake pooki girra? 

4  Ng'ura, epiki ninye enkima metaa eilata enye; ore peyie emut enkima ineeiting'ie enyena pokira, ore empolos enye netumute, keitoki aata tipat tiae toki? 

5  Ing'ura, ore apa eton elulung'a ninye, nemeeta ae naitaasi; kebaa meeta tipat etumuta enkima ninye, keitoki aata tipat tiae toki. 

6  Neaku inji ejo Olaitoriani Enkai: anaa enatiu ilkeek to olchani loo sabibu tiatua entim, ilo latipika enkima meitaa eilata, neaku neijia alo ake lelo oomanya Yerusalem. 

7  Naa kaitorioki ninye enkomom ai agilunore ninche; hoo neilanyisho ninche aing'uaa enkima, kenya ina kima ninche amut; niyiolouu aajo ara nanu Olaitoriani tenaitorioki ninche enkomom ai agilunore. 

8  Naa kaitaa enkop mitil, amu etaa ninche ilemeeta enkirukoto, ejo Olaitoriani Enkai.”

