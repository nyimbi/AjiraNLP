57  .

7  -

11  , 

60  .

5  -

12  ) 

1  Etuune oltau lai, Iyie Enkai, etuune oltau lai! Karanyisho nanu, naosh olkerempe! Tuputunye lo tau lai! 

2  Tuputunye na auo oo sinkolioitin o endule! Kainyototo nanu enasirie! 

3  Kaaisho nanu iyie enashe Olaitoriani, ti atua olorere, kaaranyaki nanu iyie enkisisa ti atua nkuapi. 

4  Amu ore enyorrata ino nauno naa eikitok te keper, nebaiki isipat inono keper. 

5  Nchoo kirrepi iyie, Iyie Enkai, te keper! Nchoo enkitoo ino meeu shumata enkop pooki! 

6  Pee etumi aatokordu ilo kirotet lino, nchoru eretoto te nkaina ino e tatene, tawalikiaki nanu! 

7  Eisiligishore Enkai te wueji enye sinyati: ejo, “Ore te nkisisa kaor nanu Shekem, naorrior o yerata le Sukot. 

8  Enaai Gilead; enaai Manase; enkopiyia ai nagol e lukunya Efraim; eng'udi ai e nkitoria Yuda. 

9  Embesen ai naitukuoreki Moab; shumata Edom nanu aiteleiki nkejek aainei; te Filistia nanu abuaku te nkisulata.” 

10  Kaing'ae laariku nanu enetii enkanasa nasheta? Kaing'ae laarik nanu Edom? 

11  Keitu iyie iyany iyiook Iyie Enkai? Milo iyie, Olaitoriani, te nebo ilmang'ati lang. 

12  Nchoo siaake iyiook eretoto te nkaraki ilmang'ati lang, amu ene pesho eretoto e tung'ani! 

13  Ore etii Olaitoriani te nebo iyiook naa eikiaas mbaa sapuki; Olaitoriani ninye oitunyoki enkop ilmang'ati lang.

