1   Naa intae eitopiwuo ninye, enapa kata ituata te nkaraki oo nkitarruorrot o ng'ok, 

2  inaa ninche apa ipuoyieyie isujitata olkerreti le na kop, nisujitata ilo kitok le ngolon o loing'ang'e, ina kiyang'et naisiaaisho taata ti atua nena kera naagolong'u. 

3  Naa atua kuna apa kitii sii iyiook pooki too ng'uarrat oo seseni lang, nikisuj iyieunot o sesen o enoo ndamunot, nikiaku iyiook maate te ikinet inkera e ngoro, anaa ina natiu ilkulikae tung'ana pooki. 

4  Kake ore Enkai, naata olng'ur kitok, te nkaraki enyorrata kitok naa ninye etonyorrie iyiook, 

5  hoo nikituata apa te nkaraki nkitarruorrot ang, enyaaka ninye aitopiu iyiook pee kinchu te nebo Kristo, (enkaraki empiris pee eitajewuoki intae) 

6  neitopiwuo iyiook te nebo ninye neisho iyiook matotoni te nebo ninye too wuejitin e shumata ti atua Kristo Yesu, 

7  paa ore too lporori oopuonu netum aitoduaai eneba enkarsisisho e mpiris enye nemetemayu te nanai e nkoshoke enye ti alo iyiook ti atua Kristo Yesu. 

8  Amu te mpiris eitajewuoki intae to rrekie le nkirukoto: neme hoo te nkaraki ae nitaasa intae, enkishorunoto e Nkai, 

9  neme enkaraki nkiaasin, metum ake likae tung'ani enawuasare. 

10  Amu kira iyiook esiaai enye naitayioki ti atua Kristo Yesu te nkaraki isiaaitin sidain naaitobira apa Enkai te dukuya pee kipuo ti atua ninche. Naboisho ti atua Kristo 

11  Neaku entadamu inchere ore apa ae kata intae Iloreren ti alo osesen, ooji ilmemurata lelo kulikae ooji iloomurata naa entoki naitobiri to sesen too nkaik 

12  entadamu nchere ore apa ina kata miaatata Kristo niminkenaroro intae ti atua olorere loo Siraeli, nirara apa ileeiking'a minkenaroro too sotuaitin le ina kisiligata, nimiaatata osiligi nimiaatata Enkai te nkop. 

13  Kake ore taata ti atua Kristo ore intae iloolakuaniki apa oleng neitinyikuaki intae ti atua ilo sarge le Kristo. 

14  Amu ninye eseriani ang, olaa ninye oitaa iyiook indung'ot pokira nabo, neturoyie enapa suntai e nkiba narish iyiook, 

15   naa to sesen lenye eiwuang'ie ninye nena kitanapat o nkoon naaitanapishoteki pee etum ninye aitaiki kewan oltung'ani obo ng'ejuk te lelo ootoorote are, neyau eseriani, 

16   netum aitutumoki iyiook pokira Enkai ti atua ilo sesen obo te nkoitoi o salaba, neishu ina kiba neiting'ie. 

17   Neewuo ninye aliki intae eseriani iloolakua apa neliki eseriani lelo apa ootaana, 

18  te ninye kindim indung'ot pokira are, te ina kiyang'et nabo, aatinyikaki Papa. 

19  Meekure naa irara lomon o leeiking'a; kake ing'aring'ara olorere obo o lelo sinyat nitaa ile nkaji e Nkai, 

20  ooteshetakaki shumata enkitamanyunoto e lelo kipaareta o loibonok le Nkai, aa Kristo Yesu makewan ilo soit kitok lo lmairroto, 

21  laa atua eidikidikokini enchetata pooki te nebo, nebulu enkaji nasinya ti atua Olaitoriani, 

22  laa atua ninye sii eteshetakaki intae entaa ewueji nemanya Enkai ti atua ina Kiyang'et.

