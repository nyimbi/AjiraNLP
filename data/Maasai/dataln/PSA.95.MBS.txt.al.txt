1  Wootu mataranyaki Olaitoriani matishipakinoto endapidapoi e njeunoto ang! 

2  Wootu maape dukuya enkomom enye kiaata enashe; mataranyaki iyiook ninye kiata eng'ida, too sinkolioitin le nkisisa! 

3  Amu ore Olaitoriani naa ninye Enkai kitok, naa Olaiguanani kitok te shumata nkaitin pooki. 

4  Etii nkaik enyena enguton e nkop, naa enenye sii enkadoro oo ldoinyo. 

5  Enenye enaiposha amu ninye oitobira, naa nkaik enyena naaitobira enkop natoyio. 

6  Wootu mateserem nikirrugokino, matigil kung te dukuya Olaitoriani oitobira iyiook! 

7   Amu ninye Enkai ang, nikira iyiook iltung'ana le nkirrita enye, o nkerra e nkaina enye. Te nining'ining'i taata oltoilo lenye! 

8   Emintagol iltauja linyi, anaa apa te Meriba, anaa apa te nkolong e Masa ti ong'ata, 

9  ina kata apa pee aatem iloo papaai linyi, naaineneng ninche nanu, hoo netoduaa ninche esiaai ai. 

10  Too larin artam nanu aaitagoro ina ishoi najo nanu, “Iltung'ana ootapaashaitie iltauja, nemeshilaa ninche nkoitoi aainei.” 

11   Neaku, ainosa nanu olmumai te ngoro ai, pee mejing ninche enkiyeng'iyeng'ata ai.

