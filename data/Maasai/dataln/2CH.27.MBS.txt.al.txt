2   Ilai 

15  .

32  -

38  ) 

1  Oloo larin tikitam o imiet apa Yotam pee eiteru aitoreisho, neitoreisho ninye ilarin tomon o ile te Yerusalem. Ore apa enkarna e ng'otonye naa Yerusha entito e Sadok. 

2  Neas ninye mbaa sidain too nkonyek o Laitoriani terisioroto enena pooki apa naataasa papaai lenye Usia, kake eitu ninye elo aibung ntokitin e nkaji o Laitoriani. Kake eton ake eas iltung'ana mbaa torrok. 

3  Etesheta ninye kishomi e shumata e nkaji o Laitoriani neshet oleng esuntai e Ofel. 

4  Etesheta sii nkanas teina kop oo ndonyio e Yuda, o sempewueti, o ltaleta te nena doinyio e ntim. 

5  Etaarare ninye olaiguanani le Amon nemir ninye. Neisho Ilamoni ninye teilo ari shekeli iip nabo e nkosholai, o lbenia nkalifuni tomon le nkano, o lbenia nkalifuni tomon le shairi. Neisho Ilamoni ninye nena tokitin too larin okuni. 

6  Neaku etaa Yotam oltung'ani magilani enkaraki naipirie ninye nkoitoi enyena dukuya Olaitoriani Enkai enye. 

7  Ore apa nkulie kiaasin e Yotam, o larrabali lenyena pooki, o nkoitoi enyena, ng'ura neigeroki tiatua embuku oo laiguanak loo Siraeli o Yuda. 

8  Oloo larin tikitam o imiet apa ninye pee eiteru aitoreisho, neitoreisho ninye ilarin tomon o ile te Yerusalem. 

9  Neirura Yotam etua anaa loo menye, nenukaa ninche ninye te nkanasa e Daudi; neitoreisho Ahas olayioni lenye te rishata enye.

