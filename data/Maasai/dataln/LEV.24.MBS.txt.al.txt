27  .

20  -

21  ) 

1  Nejoki Olaitoriani Musa, 

2  “Ntanapa iltung'ana le Israel pee kiyaki iyie eilata nasila oo loirienito te nkaraki oltaa, pee eton oltaa eyupuyup anaake. 

3  Ore tioriong ilo karasha le nchakenisho tiatua ilo ng'obor le ntumo, nepik Aron ine aitobiraki ebaiki teipa ometaa tadekenya dukuya Olaitoriani anaake; keaku ena enkitanapata ntarasi tiatua iishoritin inyi pooki. 

4  Kepik ninye iltaai aitobiraki aiteleiki lelo iketa loo ltaai le sahabu nasila te dukuya Olaitoriani anaake. Emukate naishori Enkai 

5   “Niya iyie entapa napuyiapui nipej imukateni tomon oare eina tapa; naa irubat are e tomon e Efa ake emukate. 

6  Nirragie ninche aitatash maare, neaku ile etatashaki te nchumata eina misa e sahabu nasila. 

7  Nipik iyie olbani osila tenebo ake olkereri, pee etum atupudare ina mukate anaa erubata nadamuni napuoi aaisho Olaitoriani te nkima. 

8  Ore te pooki olong e sabato neirragie Aron aitobiraki te dukuya Olaitoriani anaake terishata oo ltung'ana le Israel anaa olning'o lo sotua ntarasi. 

9   Naa keaku te nkaraki Aron o layiok lenyena, neinos ninche tiatua ine wueji sinyati, amu ore te ninye naa erubata sinyati oleng naing'uaa nena kishorot naapejokini te nkima Olaitoriani, embae nadamuni anaake.” Enkitanyaanyukoto endung'oto enkiguana nasipa 

10  Ore apa olayioni le nkitok oo Siraeli laa o le Misiri menye, nelo ninye tenebo iltung'ana le Israel; ore ilo ayioni le nkitok e oo Siraeli o ltung'ani le Israel neitarrikino tiatua enkang oo lng'oborri. 

11  Ore ilo ayioni le nkitok oo Siraeli nemor ina Arna nedek. Neyau ninche ninye enetii Musa. Ore apa enkarna e ng'otonye naa Shelomit, entito e Dibri, oloshole Dan. 

12  Neikenoo ninche ninye ometaba anaa neibalakinyeki ninche yieuna o laitoriani. 

13  Nejoki Olaitoriani Musa, 

14  “Empang'unye tiatua enkang oo lng'oborri ilo otedekishe; naa nchoo lelo pooki ootoning'o ninye eiteleiki nkaik enye endukuya enye, naa nchoo eumata pooki ear ninye too soito. 

15  Naa entiaaki lelo tung'ana le Israel, ore ilo pooki odek Enkai enye nenap eng'oki enye. 

16  Ore ilo omor enkarna o Laitoriani neari metua. Near ninye olturrur pooki too soito, ilo omoni o ilo inoti. Tenemor ninye ina Arna neari metua. 

17   Ore ilo oar oltung'ani metua, neari metua. 

18  Ore ilo oar eng'ues metua, nelak enkishui ake o te nkishui. 

19  Tenepik oltung'ani ole latia enye olbae, ore anaa enataasa keitaasi sii ninye, 

20   engilata o loito te ng'ilata oloito, enkong'u te nkong'u, o lalae to lalae, anaa enaitaasa ninye olikae neija sii ninye eitaasi. 

21  Ore ilo oar eng'ues metua nelak ore ilo oar oltung'ani metua neari sii ninye metua. 

22   Embung'a intae enkitanapata nabo to lomoni o to inoti; amu ara nanu Olaitoriani Enkai inyi.” 

23  Neaku eirorie apa Musa iltung'ana le Israel, neyaki ninche ninye ilo otedekishe te nkang oo lng'oborri, nenang ninche ninye too soito. Neiko neijia iltung'ana le Israel anaa enaitanapa Olaitoriani Musa.

