1  Meisisi Olaitoriani. Emayiana ilo tung'ani oure Olaitoriani, ilo oshipakino oleng nkitanapat enyena! 

2  Keaku eishoi enye magilani te nkop; ore eishoi e lelo supati naa kemayiani. 

3  Etii dupoto o karsisisho atua enkaji enye; ore esupatisho nebikoo ntarasi. 

4  Keilepaki ewang'an ti atua enaimin ilo supat; aipirisioni Olaitoriani, neeta olng'ur naa asipani. 

5  Eisupat ilo tung'ani oasisho te leng'on neishooyo te sile, ilo oas mbaa enyena too sipat. 

6  Amu meiwuang'ieki ae kata olasipani; kedamuni ninye ntarasi. 

7  Meure ninye elimunoto oo lomon torrok; keitashe oltau lenye auno, aisilig Olaitoriani. 

8  Keitirring'a oltau lenye, meureisho ninye, o metaba anaa nedol eyieunoto enye too lmang'ati lenyena. 

9   Eishooyie ninye pesho, eishoo ninye ilo aisinani; kebikoo esipata enye ntarasi; keishur emowuo enye te nkisisa. 

10  Nedol oltung'ani torrono ina negoro; neony ilala nelepori; ore eyieunoto oltung'ani torrono naa keish.

