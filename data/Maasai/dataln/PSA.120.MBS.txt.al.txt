1  Ore to sina lai aishiraka nanu Olaitoriani, pee aatum atawaliki nanu. 

2  “Tokorduaki nanu, Olaitoriani, too ltung'ana le lejare, te ilo ng'ejep olejisho.” 

3  Kainyoo kenya kinchori iyie? Naa kainyoo kenya kintokini aaitaas, iyie lo lng'ejep le lejare? 

4  Mbaa naapi o lang'oroni, naaitagoloki too nkuk naaishu o lchani! 

5  Oi nanu, olomanya atua Meshek, obikito too lng'oborri le Kedar! 

6  Atobiko te nkata naado ti atua lelo ooiba eseriani. 

7  Anyor nanu eseriani; kake te nairo naa lo larrabal ninche

