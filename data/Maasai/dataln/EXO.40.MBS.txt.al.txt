1  Nejoki Olaitoriani Musa, 

2  “Ore te nkolong e dukuya o lapa le dukuya tesheta iyie olng'obor le Nkai o ilo ng'obor le ntumo. 

3  Nipik atua ilo sanduku le nchakenisho, nidung'oo ilo sanduku to lkarasha loliaatua. 

4  Nintijing'u emesa, nipik ntokitin enyena aitobiraki; niyau nkitasheta oo ltaai nipik iltaai lenyena. 

5  Nipik olperere lo lasar le sahabu o enkorropil dukuya ilo sanduku le nchakenisho, nintoki apik enkarasha e kutuk aji o lng'obor le Nkai. 

6  Nipik olperere lo lasar opejori dukuya kutuk aji e ilo ng'obor le Nkai ilo ng'obor le ntumo, 

7  nipik ilo moti oitukuoreki erishata e ilo ng'obor le ntumo o lperere lo lasar, nipik enkare. 

8  Nintoki apik endung'oroto aitaman, niik olkarasha le kishomi e ndung'oroto. 

9  Nintoki aitayu eilata naputishoreki, nibukoki ilo ng'obor le Nkai o pooki toki natii atua, nintisiny ninye o masaa enyena pooki; naa keaku ninye sinyati. 

10  Nintoki sii abukoki eilata olperere lo lasar opejori o ntokitin enyena pooki, nintisiny ilo perere naa kesinyayu ilo perere oleng. 

11  Nintoki sii abukoki eilata ilo moti oitukuoreki o eneitotonieki, nintisiny ninye. 

12  Nintoki ariku Aron o layiok lenyena kutuk aji e ilo ng'obor le ntumo, nintuku ninche te nkare. 

13  Ninchopoki Aron ilkilani oosinya, nibukoki ninye eilata aput, nikinteng'elaki ninye, peyie aatum aisiaya anaa olapolosani. 

14  Niriku sii ilayiok lenyena ninchopoki ninche ilkilani, 

15  nibukoki ninche eilata aput, anaa enituputo menye lenye pee aatum aaisiaayia anaa ilapolosak; ore ina putoto embukokinoto enye e ilata neng'amari ninche metaa ilapolosak nkatitin pooki ti atua iishoritin enye pooki.” 

16  Neiko neijia Musa; te risioroto e nena pooki naaitanapa Olaitoriani ninye, neaku etaasa ninye. 

17  Ore to lapa le dukuya to lari li aare, te nkolong e dukuya o lapa, neitasheyieki olng'obor le Nkai. 

18  Neshet Musa olng'obor le manyisho e Nkai; neirragie nkitotoneta enyena, nepik irubat oo sunta enyena, nepik imbokishi enyena, neun ing'apeta enyena; 

19  neisalaash olkarasha te shumata o lng'obor le Nkai neitushur o lng'obor shumata ninye, anaa enaitanapa Olaitoriani Musa. 

20  Neya ninye ina shakenisho nepik atua osanduku, nepik nkeek ilo sanduku nepik ilo orika lo lng'ur enchumata e ilo sanduku; 

21  neitoki ayau ninche osanduku atua ilo ng'obor le Nkai, nepik ilkarash le ndung'oroto nedung'oo ilo sanduku le nchakenisho; anaa apa enaitanapa Olaitoariani Musa. 

22  Nepik ninye emesa atua ilo ng'obor le ntumo, te nkalo e moikuape e ilo ng'obor le Nkai, ti oriong ilo karasha lo liatua, 

23  nepik emukate aitobiraki te nchumata enye te dukuya Olaitoriani; anaa enaitanapa Olaitoriani Musa. 

24  Nepik ninye nkitasheta oo ltaai atua ilo ng'obor le ntumo, enkipirakinoto eina mesa te nkalo e kopikop e ilo ng'obor le Nkai. 

25  Nepik iltaai te dukuya Olaitoriani; anaa enaitanapa Olaitoriani Musa. 

26  Nepik ninye olperere lo lasar le sahabu atua ilo ng'obor le ntumo te dukuya ilo karasha lo liatua, 

27  nepej te ine enkorropil naisonkoyo tenchumta enye anaa enaitanapa Olaitoriani Musa. 

28  Nepik ilkarash oodung'oo kutuk aji e ilo ng'obor le manyisho e Nkai. 

29  Nepik ninye olperere lo lasar opejori kutuk aji eilo ng'obor le Nkai oilo ng'obor le ntumo, neitayu te nchumata enye olasar opejori o lasar le nkurma naidong'o; anaa apa enaitanapa Olaitoriani Musa. 

30  Nepik ninye ilo moti oitukuoreki erishata e ilo ng'obor le ntumo o lperere lo lasar, nepik enkare naitukuoreki; 

31  naa ninye eisujie Musa o Aron o layiok lenyena nkaik enye o nkejek enye; 

32  te nepuo ninche atua olng'obor le ntumo naa te neetaniki ninche olperere lo lasar, neitukuo; anaa enaitanapa Olaitoriani Musa. 

33  Neitasheyie ninye endung'oroto aitaman ilo ng'obor le Nkai o lperere lo lasar nepik ninye olkarasha te kishomi e ina dung'oroto. Neaku eidipa Musa esiai. Enkatampoi te nchumata olngobor le manyisho o Laitoriani (Enki 

9  .

15  -

23  ) 

34   Neitoki enkatampoi aitoip ilo ng'obor le ntumo, neiput enkitoo o Laitoriani ina aji e Nkai. 

35  Neitu eidim Musa atijing'a atua ilo ng'obor le ntumo, amu etobikie enkatampoi shumata ninye, neiput enkitoo o Laitoriani ilo ng'obor. 

36  Ore tiatua ilotot enye pooki, enkata ake nayae ina atampoi aaiwuang'ie teilo ng'obor, nepuo iltung'ana loo Siraeli dukuya; 

37  kake teneitu eyae ina atampoi aailepie, neitu ninche epuo, ometabau ina olong nayae aailepie. 

38  Amu ore tiatua ilolot enye pooki netii enkatampoi o Laitoriani shumata ilo ng'obor dama, netii enkima atua ninye kewarie, te dukuya ina aji pooki e Israel.

