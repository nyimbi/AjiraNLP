1  Iyie Olaitoriani, Olaitoriani lang, kebaa enkitoo e nkarna ino te nkop pooki! Ore enkisisa e nkitoo ino nebaiki keper 

2   too nkutukie oo nkera kutiti o naanakita, intobira iyie olkitamanyunoto le negol, te nkaraki ilmang'ati linono, pee imbooyo ilo mang'atinta o ilo oitalaku elap. 

3  Te naing'or nanu keper ino, ina siaai oo lkimojik linono, olapa o lakir litipika iyie; 

4   kainyoo oltung'ani lilo iyie ashilaa, o enkerai e tung'ani ligolie iyie ninye? 

5  Nintaa iyie ninye kiti penyo te Enkai, ninchopoko iyie ninye enkitoo o enkanyit. 

6   Nchoo iyie ninye enkitoria te shumata isiaaitin oo nkaik inono; itipika iyie ntokitin pooki abori nkejek enyena, 

7  ore nkerra pooki o lmong'i, ng'uesi sii e ong'ata. 

8  Imotonyi o loing'ang'e, o sinkir le naiposha, pooki toki ake ninye nalo ti atua enaiposha. 

9  Iyie Olaitoriani, Olaitoriani lang, kebaa enkitoo e nkarna ino ti atua enkop pooki!

