36  .

8  -

38  ) 

1  “Ore ake tenebo nena intobira, olng'obor le Nkai too lkarash le katani napuyiapui tomon, pusi, o lmorijo o lpilei, neripakini ilkerubi te nkarriayiano oleng. 

2  Ore enkadoro, e pooki karasha nchoo eaku intemat tikitam o isiet enkadoro, ore endapasho e pooki karasha naa intemat ong'uan endapasho. Nerisioroyu ilkarash pooki. 

3  Nchoo eripi ilkarash imiet aaibung'ie te nebo, neitokini aarip aaibung'ie ilkarash imiet te nebo. 

4  Intayu ilgoso le nkopito pusi loo nkarash te matua e oriong e lelo karash te ntukus e dukuya. Nintoki ake aiko neijia, aitayu ilkiintani pusi loo nkarash te matua e oriong e ina tukus e are. 

5  Ilkiintani onom intayu te ntukus nabo oo lkarash, nintoki aitayu ilkiintani onom te matua e oriong e ina tukus e are oo lkarash; ore lelo goso nchoo eipira. 

6  Intayu ilala onom le sahabu oololo paa ninche intutumie entukus oo lkarash o enkae pee eaku enkaji e Nkai entoki nabo. 

7  “Intobira sii nkilani oo lpapit loo nkineji naaitushur olng'obor; ntobira nkilani tomon o obo. 

8  Ore enkadoro e pooki kila naa intemat tomoni uni enkadoro naa intemat ong'uan e ndapasho; ore nena kilani pokira tomon o obo nerisioroyu. 

9  Nintutum ilkarash imiet te nebo, o nkilani ile te nebo, ore enkila e ile nipud te shumata te mbata e njing'et o lng'obor. 

10  Nintayu ilkiintani onom te matua e nkila ti oriong e ntukus nabo, o lkiintani onom te matua e oriong e ntukus e are e nkila. 

11  “Nintayu iltidii ooriwuo lo suyai onom, nipik lelo tidii atua lelo kiintani nintutum olng'obor te nebo metaa entoki nabo. 

12  Ore ina shoto naleku too lkarash o lng'obor, ilo pisiai lo lkarasha, neisiong'a ti oriong o lng'obor. 

13  Ore ina matua naleku te nchoto nabo, o ematua naleku te nkae shoto, te nkadoro oo nkilani o lng'obor. 

14  Neisiong'a too mbat o lng'obor enkikenet oo ndapan naanota oo lmeregeshi o noo nkineji. 

15  “Ntobira intorioi irubat oo sunta o lng'obor too nkeek o lerai. 

16  Ore ake erubata e suntai naa intemat tomon enkadoro o entemata nabo o lpisiai e ndapasho. 

17  Netii ake erubata nabo ilng'amat oare pee etumi aairuburubie te nebo; ninko neijia too rubat pooki 

18  ntobira nkeek o lng'obor, irubat tikitam e nkosholai te nkalo e kopikop. 

19  Nkitotoneta artam e nkosholai ti abori nena rubat tikitam oo sunta, nkitotoneta are ti abori erubata nabo too lng'amat lenyena pokira oare, o nkitotoneta are te rubata nabo too lng'amat lenyenapokira oare. 

20  Ore te nchoto e are o lng'obor, te nkalo e moikuape irubat tikitam oo sunta. 

21  O nkitotoneta enye tikitam e nkosholai, nkitotoneta are ti abori erubata nabo o nkitotoneta are ti abori enkae rubata. 

22  Ore ti oriong o lng'obor te nkalo o loo ntoluo nintayu irubat ile oo sunta. 

23  Nintayu irubat are too lpijat lo lng'obor ti oriong; 

24  nepaasha ninche te kop kake nchoo eibung'a te shumata, to lgisoi le dukuya, netiu inji te pokira are; neitayu ilpijat pokira are. 

25  Naa keaku irubat isiet, tenebo nkitotoneta enye e nkosholai, nkitotoneta tomon o ile, o nkitotoneta are tiabori erubata nabo, o nkitotoneta are tiabori enkae rubata. 

26  “Nintayu iloom lo lerai, imiet too rubat e nkalo nabo olng'obor, 

27  o loom imiet too rubat enkae alo o lng'obor, o loom imiet too rubat o lng'bor te nkalo e oriong te nkalo o loo ntoluo. 

28  Ore ilo loomi le mpolos oitorit nena rubat neng'ung'ur ebaiki enkiting'oto o metabaiki enkiting'oto. 

29  Nimulumul irubat te sahabu, nintayu ilgiso lenye le sahabu pee eibung iloom, nimur iloom te sahabu. 

30  Nishetu olng'obor te nkitanyaanyukoto apa anaa enikintoduaaki to ldoinyo. 

31  “Nintobir oliaatua too ntokitin pusi o sinteti o mpilei o nkarash e katani napuiyiapui. Neitobir te siaai e nkarriayiano neripakini ilkerubi. 

32  Neisiong ninche too ng'apeta o lerai nemur te sahabu, neeta ilala oo lolo le sahabu, too nkitotoneta ong'uan e nkosholai. 

33   Niik oliatua te lelo ala oo lolo, niyau osanduku le nchakenisho atua oliaatua; nikirishaki ilo liaatua ewueji sinyati o ine nesinya oleng. 

34  Nipik ilo orika lo lng'ur shumata ilo sanduku le nchakenisho ine wueji nesinya oleng. 

35  Nipik ina mesa oriong o liaatua, nipik enkitashet o ltaa enkalo e kopikop o lng'obor neipirakinore emesa; nipik emesa enkalo e moikuape. 

36  “Ore kutuk aji o lng'obor nintayu olkarasha pus o olmorijoi, o lpile, oitobiruno te kitani napuyiapui napiyaya, neikodi to ltidu. 

37  Nintaiki lelo karash ing'apeta imiet o lerai nimur te sahabu, ore ilala lenye oololo naa ile sahabu nintaiki nkitotoneta imiet o suyai.

