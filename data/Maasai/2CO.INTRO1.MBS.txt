ENAITURUK
Ore empalai e are natisiraka Paulo ILKORINTIO netisiraki tenkata torrono te ninye te nchula e sirit e Korinto. Etii ilasujak le sirit e Korinto ooishankarrarre olkipaaret Paulo, kake eitodolu Paulo eyieunoto sapuk to ltau lenye pee eitaikini ninche osotua neibalie enchipai sapuk tenebo nebaya ina bae nayieu osotua.
Ore eoroto e dukuya ena palai, neimaka Paulo enchula enye o sirit e Korinto, elimu ajo ainyoo peyie etawala too rorei oogol nena shankarri o mbaa enkibooroto tiatua e sirit. Neibalie enchipai ajo ore ina walata neyaua enkirridunoto o sotua. Enyaaka ake sii asai esirit meitayu enkishooroto to lpila peyie eretieki lelo airukok aisinak ootii Yudea. Ore too matuan naabayie etomituo Paulo kewan ajo olkipaaret agilunore ilooti tung'ana apa ootii Korinto ooitayutuo ate aajo ilkipaareta oosipa nejo ime olkipaaret osipa Paulo.
Iorot oo Matuan
Enkiterunoto oo lomon 1.1-11
Paulo o esirit e Korinto 1.12–7.16
Enkishooroto te nkaraki ilairukok ootii Yudea 8.1–9.15
Emitunoto e kewan e Paulo anaa olkipaaret 10.1–13.10
Enkikenoto 13.11-14