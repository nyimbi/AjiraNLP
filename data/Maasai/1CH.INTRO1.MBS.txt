ENAITURUK
Ore imbukui oo NTEPEN naa inkatinin o mbaa naatisiraki too mbukui e Samuel o Laiguanak elimu, kake elimu tiai oitoi. Ore mbaa are sapuki naasira naa enkatini enkitoria e Israel too mbukui oo Ntepen naa: (1) Eitodolu nchere ore hoo netadoikio olmeitai nena kitoriat e Israel o Yuda, eton ake eibung'ita Enkai enkisiligata naisiligie olosho, neton ake eitobirita enkitobirata enye too ltung'ana lenyena oomanya Yuda. Ore enaun ena kisiligata te ninche etoduaa olaigeroni imbaa sapuki naataasa Daudi o Solomon, o metabaiki enkibelekenyata e Yehoshefat, Hesekia o Yosia o ltung'ana pooki oototona to siligi le Nkai. (2) Eutu enkiterunoto e seremare e Nkai te Yerusalem, eisulaki ninye olturrur loo lapolosak o Lawi, laa ninche apa eishooki esiaai pooki e seremare. Eitodoluni Daudi aajo ninye apa oiterua esiaai o enkaji e Nkai, o nkoon enyena hoo duoo naa Solomon otesheta ina aji Enkai.
Iorot oo Matuan
Enkigeroto oo ishoritin 1.1–9.44
Keeya e Saul 10.1-14
Enkitoria e Daudi 11.1–29.30
a. Inyamalaritin o nkisulat 11.1–22.1
b. Erretenata pee esheti enkaji e Nkai 22.2–29.30