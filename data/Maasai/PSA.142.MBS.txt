Enkomono e eretoto
1Aaishiraka nanu to ltoilo lai, Olaitoriani,
ore to ltoilo lai naomon Olaitoriani.
2Atubukuo nanu osina lai te dukuya ninye,
nalimu nanu enyamali ai te dukuya ninye.
3Te neiterre oltau lai,
niyiolo iyie enkoitoi ai!
Ore te ina oitoi naaim nanu
eisudoitie ninche orreshet te nkaraki nanu.
4Aing'ura nanu enkalo e tatene,
naing'orisho,
kake metii hoo obo laaing'or nanu,
meetae esarunoto te nanu,
meetae oltung'ani laashilaa nanu.
5Aaishiraka nanu iyie, Olaitoriani;
najo, Ira iyie esarunoto ai,
ira erubata ai te nkop oo looishu.
6Toning'o enkishirata ai;
amu aaitadoyioki nanu oleng!
Tokorduaki nanu te lelo laaisilisil;
amu egol ninche oleng te nanu!
7Ntupukuoki nanu ti atua korokoroni,
pee atum aishoru enashe te nkaraki enkarna ino!
Naaman nanu lelo supati;
amu kintaasa iyie isupati o ne lengon.