Enkisisa e Yerusalem
1Atishipe pee aajoki ninche,
“Maape enkaji o Laitoriani!”
2Eitasheito nkejek ang too nchomito inono,
iyie Yerusalem!
3Yerusalem, nateshetaki anaa enkanasa,
nateshetuaki meibung'ayu te nebo,
4naa ninye eilep iloshon aapuo,
lelo oshon lo Laitoriani,
anaa apa enaitanapaki Israel,
pee eisho enkarna o Laitoriani enashe.
5Eirragieki ilorikan le nkiguana te ine,
lelo orikan le nkitoo le nkaji e Daudi.
6Entoomon te nkaraki eseriani e Yerusalem!
“Metubula lelo likinyor iyie!
7Meeu eseriani isunta inono,
nelotu erripoto atua iltaleta inono!”
8Ore too lalashera laainei o le ncholuek ai,
ajo nanu, “Metijing'a eseriani atua iyie!”
9Ore te nkaraki enkaji o Laitoriani Enkai ang,
ekaing'oru nanu esupatisho ino.